(ภาพประกอบไม่เกี่ยวข้องกับข่าว)
นายอนุกูล รัฐพิทักษ์สันติ รองกรรมการผู้จัดการ สายงานบริหารสินทรัพย์ บริษัท พลัส พรอพเพอร์ตี้ เผยผลการวิจัยหัวข้อ “คนไทยเตรียมพร้อม ควานหาบ้านหลังที่สอง เพื่อมีไว้ทั้งพักผ่อนและอาศัยหากเกิดเหตุไม่คาดฝัน” หลังจากมหาอุทกภัยครั้งใหญ่ปีที่แล้ว(2554) พบว่าคนส่วนใหญ่มักหาสถานที่ใกล้กรุงเทพฯ เพื่อสร้างบ้านพักตากอากาศหรือบ้านหลังที่สอง จนเรียกได้ว่ากลายเป็นกระแส ซึ่ง 5 ทำเลที่คนส่วนใหญ่เลือกไปสร้างบ้านหรือหาซื้อที่พักไว้ ได้แก่ พัทยา หัวหิน ภูเก็ต เขาใหญ่ และเชียงใหม่
ทั้งทางทีมสำรวจได้ลงพื้นที่ที่เขาใหญ่และภูเก็ต ซึ่งยังไม่เคยมีใครทำการสำรวจ พบว่า เขาใหญ่ มีสัญญาณแห่งการเติบโตที่ชัดเจน บ้านเดี่ยวยังครองแชมป์ส่วนแบ่ง ทางการตลาดสูงสุด ทั้งยังพัฒนาไปสู่การทำคอนโดมิเนียม นอกจากนี้ยังมีโครงการที่ดินเปล่าจัดสรรเพื่อรองรับกลุ่มลูกค้าที่ต้องการซื้อที่ดินเพื่อปลูกสร้างที่อยู่อาศัยเอง ส่งผลต่ออัตราการเติบโตตลาดสูงที่สุดในช่วงไตรมาส 2 ของปี 2555
อีกทั้งสภาพแวดล้อมที่เหมาะสม ไม่ไกลจากรุงเทพฯนัก และบริเวณใกล้เคียงเป็นศูนย์กลาง เชื่อมต่อไปยังจังหวัดอื่นๆ ทําให้เริ่มมีอุปทานใหม่เข้ามาอย่างต่อเนื่องและมีแนวโน้มจะเติบโตกว่าเท่าตัวในช่วงครึ่งปีหลัง และหาก พิจารณาในด้านราคา พบว่า อุปสงค์ยังคงต่ำกว่า 5 ล้านบาท โดยบ้านเดี่ยว 1-2 ชั้น มีขนาดที่ดินอยู่ในช่วง 108-246 ตร.ว. พื้นที่ใช้สอย 147-326 ตร.ม
ขณะที่การสำรวจภูเก็ต พบว่า อุปทานเสนอขายส่วนใหญ่ยังเป็นคอนโดมิเนียม รองลงมาคือบ้านเดี่ยวและทาวน์เฮาส์ โดยคอนโดมิเนียมมีอุปทานรวมเติบโตเพิ่มขึ้น 17% จากปีที่ผ่านมา ในขณะที่อุปสงค์เพิ่มขึ้นกว่าปีที่ผ่านมา 20% ซึ่งทำเลยอดนิยมยังอยู่ในโซนกลางเมือง ฝั่งตะวันออก และฝั่งตะวันตก เป็นส่วนใหญ่ และยังคงเน้นความนิยมไปที่ห้องชุดขนาด 1 ห้องนอนและสตูดิโอเป็นหลัก
Mthai News
อ่านรายละเอียดทั้งหมด  เว็บไซต์ฐานเศรษฐกิจ
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
