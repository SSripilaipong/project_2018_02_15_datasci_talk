
อ้างลดต้นทุน ทำรายได้คนขับแท็กซี่เพิ่ม ยันตรึงราคาโดยสารถึงสิ้นปี
นายวิฑูรย์ แนวพานิช ประธานสหกรณ์รถแท็กซี่สยาม ในฐานะประธานกลุ่มเครือข่ายรถแท็กซี่ในเขตกรุงเทพมหานคร ได้กล่าวถึงผลหารือร่วมกับนายอารักษ์ ชลธาร์นนท์ รัฐมนตรีว่าการกระทรวงพลังงาน หารือร่วมกับนายชัชชาติ สิทธิพันธุ์ รัฐมนตรีช่วยว่าการกระทรวงคมนาคม และนายณัฐวุฒิ ใสยเกื้อ รัฐมนตรีช่วยว่าการกระทรวงเกษตรและสหกรณ์ เพื่อทำความเข้าใจร่วมกันระหว่างกระทรวงพลังงาน และกลุ่มแท็กซี่ ว่า
จากผลการหารือดังกล่าวกลุ่มแท็กซี่ ที่มีสมาชิก 40,000-50,000 คัน ยืนยันว่าจะตรึงราคาค่าโดยสารไปจนถึงสิ้นปีนี้ เพื่อแสดงให้เห็นว่ากระทรวงพลังงานไม่ควรขึ้นราคาเอ็นจีวีระหว่างนี้เช่นกัน ขณะเดียวกันนายอารักษ์ ชลธาร์นนท์ รัฐมนตรีว่าการกระทรวงพลังงาน ก็เห็นด้วยที่จะดึงงบโฆษณาบางส่วนของบริษัท ปตท. จำกัด (มหาชน) มาตั้งเป็นกองทุนเพื่อช่วยเหลือผู้ขับแท็กซี่ตามที่ตนได้ร้องเสนอด้วย
นอกจากนี้ทางกลุ่มแท็กซี่ยังอยากให้ภาครัฐพิจารณาคืนภาษีสรรพสามิตให้กับผู้ซื้อรถแท็กซี่จำนวน 100,000 บาท เช่นเดียวกับนโยบายรถคันแรก เพราะจะทำให้ลดลงต้นทุนของเจ้าของแท็กซี่ และส่งผลต่อรายได้ที่ดีขึ้นของแท็กซี่ในภาพรวม เนื่องจากมีค่าเช่าที่ถูกลง
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
