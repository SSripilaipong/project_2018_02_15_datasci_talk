อีกไม่ถึง 10 ปี เศรษฐีใหม่จำนวนมากจะอยู่ในเอเชียตะวันออกเฉียงใต้
รายงานข่าวแจ้งว่า จากการสำรวจโดยบริษัทอสังหาริมทรัพย์ Knight Frank และ Citi Private Bank Group เปิดเผยว่าประเทศที่มีคนมีรายได้เฉลี่ยมากที่สุดในโลกภายในปีค.ศ. 2050 ข้างหน้า คือ สิงคโปร์ ฮ่องกง ไต้หวัน และเกาหลีใต้
ทั้งนี้ประเทศในเอเชียตะวันออกเฉียงใต้จะมีเศรษฐีที่มีทรัพย์สินมากกว่า 10 ล้านเหรียญ ซึ่งจะแซงหน้าสหรัฐ ในขณะที่อินโดนีเซีย บริษัทต่างชาติหลายแห่งเช่น Nestle, Unilever และ Zara ต่างสนใจขยายกิจการในประเทศอินโดนีเซีย เพราะเศรษฐกิจของประเทศกำลังถูกขับเคลื่อนด้วยกำลังซื้อของชนชั้นกลาง
อย่างไรก็ตาม ธนาคารโลกกล่าวว่า อินโดนีเซีย มีคนชั้นกลางเพิ่มขึ้น 50  ล้านคนในระหว่างปีค.ศ. 2003-2010 นักวิเคราะห์บางคนกล่าวว่าอินโดนีเซียจะมีคนชั้นกลางเพิ่มขึ้นเป็น 150 ล้านคนในอีกสองปีข้างหน้า
(ขอบคุณข่าวจาก voathai.com)
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
