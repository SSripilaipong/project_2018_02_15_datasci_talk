
พ.อ.นที ศุกลรัตน์ รองประธานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. และประธานคณะกรรมการกิจการกระจายเสียง และโทรทัศน์ หรือ กสท. เปิดเผยว่า
ที่ประชุมบอร์ด กสท.มีมติ ไม่รับคำอุทธรณ์ของ บริษัท ทรู วิชั่นส์ ที่ทางทรูได้ยื่นอุทธรณ์หลังจากมีคำสั่งปรับวันละ 2 หมื่นบาท ตาม พ.ร.บ.วิธีปฏิบัติราชการทางปกครอง พ.ศ.2539 รวมเป็นเงินทั้งสิ้น 5 แสนบาท หลังปล่อยลูกค้าในระบบ ทรู วิชั่นส์ ไม่สามารถชมการถ่ายทอดสดการแข่งขันฟุตบอลยูโร 2012 (จอดำ) ตั้งแต่วันที่ 8 มิ.ย.-2 ก.ค.ที่ผ่านมา ซึ่งคาดว่าทางสำนักงานจะส่งหนังสือแจ้งไปยังทรูภายในสัปดาห์นี้
ทั้งนี้ พ.อ.นที กล่าวเพิ่มเติมว่า หากทรูไม่จ่ายภายใน 30 วัน จะต้องเสียค่าปรับพิ่มขึ้นอีก 2% แต่เชื่อว่าสุดท้ายแล้วเรื่องนี้คงต้องจบลงที่กระบวนการศาลปกครองแน่นอน
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
