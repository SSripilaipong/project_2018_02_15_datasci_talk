รฟม.เชื่อปี 58 สามารถใช้รถไฟฟ้า 20 บาทตลอดสาย
รายงานข่าวแจ้งว่า นายยงสิทธิ์ โรจน์ศรีกุล ผู้ว่าการการรถไฟฟ้าขนส่งมวลชนแห่งประเทศไทย (รฟม.)เปิดเผยว่า ปัจจุบันมีปริมาณผู้โดยสารใช้รถไฟฟ้า MRT ที่วันละ 250,000 คน และมีแนวโน้มเพิ่มขึ้นเฉลี่ยปีละ 10 เปอร์เซ็นต์ ซึ่งในช่วงเวลาเร่งด่วนจำนวนผู้โดยสารที่มาใช้บริการมากเกินการรองรับของขบวนรถแล้ว
ทั้งนี้ จึงทำให้ต้องพิจารณาของบประมาณจัดซื้อขบวนรถไฟฟ้าเพิ่มเติมอีกอย่างน้อย 5-10 ขบวน จากเดิมที่มีอยู่ 19 ขบวน เพื่อรองรับผู้โดยสารที่เพิ่มขึ้น โดยเฉพาะเมื่อเริ่มโครงการ 20 บาทตลอดสายตามนโยบายของรัฐบาล ที่คาดว่าจะทำให้จำนวนผู้โดยสารเพิ่มขึ้นจากปัจจุบันกว่า 2 เท่าตัว ซึ่งถ้าขบวนรถไม่พอก็อาจจะทำให้เกิดปัญหาได้
อย่างไรก็ตาม เชื่อว่าโครงการรถไฟฟ้า 20 บาทตลอดสาย จะเริ่มใช้ได้ในขบวนรถไฟฟ้าสายสีน้ำเงิน(MRT) เป็นสายแรกภายใน 2 ปีข้างหน้า ตามด้วยรถไฟฟ้าสายสีม่วงที่จะก่อสร้างแล้วเสร็จภายในปี 2558 และสีน้ำเงินส่วนต่อขยายจะเสร็จในปี 2559
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
