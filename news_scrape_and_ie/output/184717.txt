
ผู้สื่อข่าวรายงานว่า มีรายงานข่าวจากที่ประชุมคณะรัฐมนตรี วันนี้ เปิดเผยว่า ครม.มีมติเห็นชอบตามที่กระทรวงการคลังเสนอปรับขึ้นภาษีสรรพสามิตสุราและยาสูบ โดยให้มีผลทันทีตั้งแต่วันนี้เป็นต้นไป ในส่วนของบุหรี่จะปรับขึ้นภาษีสรรพสามิต 8 ยี่ห้อในอัตรา 6-8 บาท/ซอง
ส่วนสุรา แบ่งเป็นสุราผสม ปรับภาษีสรรพสามิตเพิ่มเป็น 150 บาทต่อลิตร และสุราต่างประเทศ เพิ่มเป็น 400 บาทต่อลิตร โดยการปรับขึ้นอัตราภาษีสรรพสามิตในครั้งนี้ยังถือว่าไม่เป็นเพดานที่ได้กำหนดไว้
อย่างไรก็ตาม กระทรวงการคลังให้เหตุผลในการปรับภาษีสุราและบุหรี่ในครั้งนี้ว่า เพื่อเป็นการทำให้การจัดเก็บรายได้ของรัฐบาลเพิ่มขึ้น ขณะเดียวกันก็ช่วยลดการบริโภคสุราและยาสูบ ซึ่งจะเป็นผลดีต่อสุขภาพของประชาชน
ด้านร้านสะดวกซื้อ 7/11 เมื่อได้ทราบข่าวดังกล่าว ก็ได้ออกประกาศแจ้งต่อผู้บริโภคทันที โดยจำกัดสิทธิในการซื้อบุหรี่ได้ไม่เกินคนละ 2ซอง และให้มีผลทันทีตั้งแต่วันนี้เป็นต้นไป เนื่องจากเกรงมีการกักตุนสินค้า

ขณะเดียวกัน นางวัชรี วิมุกตายน อธิบดีกรมการค้าภายใน กระรวงภาณิชย์ กล่าว่า หากผู้ประกอบการกลุ่มสินค้าบะหมี่กึ่งสำเร็จรูป และกลุ่มน้ำปลาแบกรับภาระต้นทุนไม่ไหว ก็สามารถยื่นข้อมูลมาให้พิจารณาได้ แม้จะมีการขอความร่วมมือตรึงราคาสินค้าไว้จนถึง 30 กันยายนนี้ก็ตาม ซึ่งจนถึงขณะนี้ยังไม่มีรายได้ยื่นขอปรับราคาเข้ามา
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
