
พ.อ.เศรษฐพงค์ มะลิสุวรรณ รองประธานกสทช.ในฐานะประธานกรรมการกิจการโทรคมนาคม (กทค.) เปิดเผยว่า ที่ประชุม กสทช .มีมติเห็นชอบเรื่องการปรับเพดานถือครองคลื่นความถี่ ตามร่างประกาศหลักเกณฑ์และวิธีการอนุญาตให้ใช้คลื่นความถี่สำหรับกิจการโทรคมนาคมเคลื่อนที่สากล ย่านความถี่ 2.1 กิกะเฮิร์ตซ โดยได้สรุปเพดานการปรับถือครองคลื่นความถี่ 15 เมกะเฮิร์ตซ จากเดิมที่กำหนดไว้ 20 เมกะเฮิร์ตซ และราคาตั้งต้นประมูล 4,500 ล้านบาท / 5 เมกะเฮิร์ตซ แบ่งเป็น 9 สลอต (ช่วง)โดยการประมูลแบ่งออกเป็น 2 ช่วง คือ ช่วงแรก โอปอเรเตอร์จะเคาะประมูลให้ได้ราคาสูงสุด โดยเพิ่มขึ้นทีละ 5 % และช่วงที่ 2 ผู้ประมูลรายใดที่ชนะราคาสูงสุดมีสิทธิ์ในการเลือกช่วงย่านความถี่ก่อนรายอื่น
นายฐากร ตัณฑสิทธิ์ เลขาธิการ กสทช.กล่าวว่า คณะกรรมการ กสทช. มีมติเห็นชอบร่างประกาศ กสทช.เรื่องหลักเกณฑ์และวิธีการอนุญาตให้ใช้คลื่นความถี่ สำหรับกิจการโทรคมนาคมเคลื่อนที่สากล บนคลื่นความถี่ 2.1 GHz จำนวน 45  เมกะเฮิรตซ์(MHz) โดยคณะกรรมการได้โหวตร่างประกาศดังกล่าว โดยเห็นชอบ  8 คน ไม่เห็นชอบ 2 คน และงดออกเสียง 1 คน
หลังจากนี้ สำนักงาน กสทช.จะสามารถส่งมติร่างหลักเกณฑ์การ ประมูล 3G  ไปประกาศในราชกิจจานุเบกษา อย่างช้าที่สุดในสัปดาห์หน้า ซึ่งคาดว่ากลางเดือนตุลาคม จะสามารถเปิดประมูลได้กำหนดช่วงเวลาไว้ 15-20 ตุลาคม
สำหรับการประชุมคณะกรรมการ กสทช.ในวันนี้ พ.อ.นที ศุกลรัตน์ รองประธาน กสทช.ได้ถอนตัวจากการพิจารณาวาระดังกล่าว โดยให้เหตุผลว่า มีส่วนได้ส่วนเสียเรื่องดังกล่าว เนื่องจากเป็นผู้ถูกฟ้องคดีต่อศาลปกครองในครั้งก่อน ที่คณะกรรมการกิจการ โทรคมนาคมแห่งชาติ หรือ กทช.ได้เปิด ประมูล 3G  ในเดือนก.ย.53   (ข้อมูลจาก thanonline)
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com

เกาะติดข่าว ประมูล 3g และการถ่ายทอดสด 
วันที่ 16 ตุลาคม 2555 เวาล 07.20 น. พนักงานบมจ.แอดวานซ์ อินโฟร์ เซอร์วิส (เอไอเอส) กว่า 30 คน ได้นัดหมายกันแต่งกายด้วยชุดสีส้ม พร้อมกับประดับประดาสถานที่บริเวณชั้น 1 ด้วยลูกโป่งสีส้ม เนื่องจากเป็นสีที่ถูกโฉลกสำหรับวันนี้ พร้อมกับมายืนตั้งแถว …



