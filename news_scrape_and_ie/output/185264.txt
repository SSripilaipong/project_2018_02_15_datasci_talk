
หน่วยบ่มเพาะวิสาหกิจฯ หนุน กองทุนตั้งตัวได้ ช่วย นศ.สร้างอาชีพ
เมื่อวันที่ 23 สิงหาคม 2555 ที่ผ่านมา นาย อภิชาติ จีระวุฒิ เลขาธิการคณะกรรมการการอุดมศึกษา เป็นประธาน เปิดงานนิทรรศการ หน่วยบ่นเพาะวิสาหกิจ เส้นทางสู้ผู้ประกอบการ ณ ฮอลล์ 3 อิมแพ็คเมืองทองธานี โดยมีการเสวนาเรื่อง  หนูอยากได้ตังค์ทำธุรกิจ ซึ่งมีนายโอฬาร ไชยประวัติ ที่ปรึกษานายกรัฐมนตรี และ นพ.กำจร ตติยกวี รองเลขาธิการคณะกรรมการการอุดมศึกษาและตัวแทนผู้ประกอบการธุรกิจรายย่อยรุ่นใหม่ ร่วมเสวนา
สำหรับนิทรรศการดังกล่าวจัดโดยสำนักงานคณะกรรมการอุดมศึกษา เนื่องจากรัฐบาลจัดตั้งโครงการกองทุนตั้งตัวได้ในวงเงิน 1,000 ล้านบาท ต่อสถาบันศึกษาที่ร่วมโครงการ ซึ่งสนับสนุนการสร้างผู้ประกอบการรายย่อย โดยสามารถกู้ยืมเพื่อการสร้างอาชีพได้
ทั้งนี้โครงการกองทุนฯดังกล่าวจะผนวกเข้ากับกลไกของ  หน่วยบ่มเพาะวิสาหกิจ  หรือ UBI (หน่วยงานภายใต้การดูแลของสำนักงานคณะกรรมการอุดมศึกษา-สกอ. มีหน้าที่ส่งเสริมการสร้างนวัตกรรมธุรกิจและผู้ประกอบการรายใหม่ โดยให้ความสำคัญกับการบ่มเพาะนักศึกษาตลอดจนคนทั่วไป ในสถานศึกษาทั้ง 56 แห่งทั่วประเทศ  ซึ่งจะช่วยอบรมและให้คำแนะนำนักศึกษาและบัณฑิตศิษย์เก่าของสถาบันอุดมศึกษาต่างๆให้สามารถสร้างอาชีพของตนได้
โดยสำนักงานคณะกรรมการการอุดมศึกษาคาดหวังว่า หน่วย UBI จะมีศักยภาพที่เสริมสร้างบริษัทบ่มเพาะให้สามารถดำเนินธุรกิจด้วยตนเอง และสามารถจัดสรรรายได้/ทรัพยากรกลับมาสนับสนุนหน่วย UBI ให้บ่นเพาะธุรกิจใหม่ๆ จนเกิดวงจรของการบ่มเพาะธุรกิจที่สมบูรณ์ ซึ่งเป็นการสร้างวงจรรายได้ทางหนึ่งให้กับสถาบันอุดมศึกษา
ภายในงานยังมีการตั้งบูธแสดงผลิตภัฑณ์/ธุรกิจของผู้ประกอบการที่ผ่านการบ่มเพาะจากหน่วย UBI จำนวนกว่า 120 บูธ ไม่ว่าจะเป็น เกษตร อาหาร สมุนไพร เป็นต้น  โดยได้รับความสนใจจากนักศึกษาสถาบันต่างๆและประชาชนเข้าชมงาน
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com












