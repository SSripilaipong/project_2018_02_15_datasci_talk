
อ้างเพื่อเป็นการเพิ่มเชื่อมั่นของนักลงทุน
นายกิตติรัตน์ ณ ระนอง รองนายกรัฐมนตรี และ รมว.คลัง ได้ออกมากล่าวถึงกรณีการส่งออกของไทยไม่บรรลุผลตามเป้าที่ตั้งไว้ จนทำให้มีหลายฝ่ายตั้งคำถามว่าถ้าทำไม่ได้และตั้งเป้าไว้ทำไมนั้น ว่า
การบอกว่าไทยจะส่งออกได้ 15% ทั้งๆ ที่ทำไม่ได้ ก็เพื่อเป็นการเพิ่มความเชื่อมั่นให้กับนักลงทุน ซึ่งงถ้าหากพูดความจริงว่าการส่งออกของไทยจะทำได้ไม่ถึง 15% จะทำให้ความมั่นใจของนักลงทุนมีปัญหาได้  เรื่องของเศรษฐกิจ บางครั้งก็ไม่จำเป็นที่ต้องพูดเรื่องจริงทั้งหมดก็ได้ หรือที่ภาษาอังกฤษเรียกว่า White lie ที่แปลว่า โกหกสีขาว
สำหรับการส่งออกของไทยในขณะนี้ขยายตัวได้แค่ 9% จากที่เคยโกหกไว้ 15% และรัฐมนตรีกระทรวงการคลังก็ออกมายอมรับว่า เป็นเรื่องยากที่จะดำเนินการให้ถึงกับเป้าที่ตั้งไว้ภายในปีนี้
แต่ถึงกระนั้นแม้ว่าการส่งออกจะลดลงไม่ถึง 15% แต่ก็ยังเชื่อว่าการขยายตัวของเศรษฐกิจไทยปีนี้จะได้ 5.5-6% เพราะการบริโภคภายในประเทศ การใช้ภาครัฐ และการลงทุนภาคเอกชน ขยายตัวได้ดีมาขับเคลื่อนเศรษฐกิจแทนภาคการส่งออกแทน
ส่วนการตั้งเป้าการส่งออกสูงกว่าสำนักงานคณะกรรมการพัฒนาการเศรษฐกิจและสังคมแห่งชาติ (สศช.) ที่คาดว่าจะโตได้ 7.3% นั้น ก็เพราะต้องการให้รัฐบาลมีความตั้งใจทำงานมากขึ้น
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
