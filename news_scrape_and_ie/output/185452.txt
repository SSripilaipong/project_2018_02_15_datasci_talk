เผยพลังงานไทยใกล้วิกฤต แนะใช้พลังงานหมุนเวียน
นายสัมฤทธิ์ เหมะ ผู้อำนวยการสำนักวิจัยค้นคว้าพลังงาน กรมพัฒนาพลังงานทดแทน เผยว่า  ตอนนี้ประเทศไทยต้องการพลังงานหมุนเวียนมากขึ้น เนื่องจากสถานภาพของพลังงานไทยขณะนี้ใกล้ถึงขั้นวิกฤต เพราะประเทศไทยไม่สามารถสร้างพลังงานเองได้ จึงต้องจัดซื้อไฟฟ้าจากประเทศลาว รวมถึงก๊าซธรรมชาติจากพม่า เพราะก๊าซธรรมชาติที่มีอยู่ในอ่าวไทยกำลังจะหมดไป
ส่วนความคืบหน้าของการยกร่างกฎหมายพลังงงานหมุนเวียนนั้น อยู่ระหว่างศึกษาว่า ต้องแก้กฎหมายฉบับใดบ้าง เพื่อที่จะเปิดทางให้พลังงานหมุนเวียนเกิดขึ้นได้จริงไม่เกิดความลักลั่นในการบังคับใช้กฎหมาย เช่น หากต้องการสร้างพลังงานลมซึ่งส่วนใหญ่อยู่ในพื้นที่สูงๆ ก็ต้องมีการแก้กฎหมายให้มีความสมดุลด้วย
ทั้งนี้ จึงต้องหันมาให้ความสำคัญในการใช้พลังงานหมุนเวียน เช่น แสงอาทิตย์ ลม ชีวมวล และอยากให้ทุกคนตระหนักว่าไฟฟ้าของเราใกล้หมดแล้ว  เพราะเหลือประมาณ 30,000 เมกะวัตต์ เราใช้ประมาณ 28,000 เมกะวัตต์ โดยต้องนำพลังงานไฟฟ้าเข้าจากประเทศเพื่อนบ้าน ดังนั้น หากประเทศเพื่อนบ้านมีปัญหาจะประสบภาวะลำบากแน่ เราต้องสร้างพลังงานพลังงานหมุนเวียนขึ้นมาทดแทน นายสัมฤทธิ์ กล่าว
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
