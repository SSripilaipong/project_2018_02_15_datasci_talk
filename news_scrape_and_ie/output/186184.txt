(ภาพประกอบไม่เกี่ยวข้องกับข่าว)
รถคันแรกทำพิษ! รถเก่าถูกส่งขาย ตจว.และประเทศเพื่อนบ้าน
รายงานข่าวแจ้งว่า โครงการรถคันแรกทำพิษ เป็นเหตุให้รถมือสองราคาตกและขายไม่ได้ โดยเฉพาะในกรุงเทพฯ จนต้องถูกขายออก ตจว.และประเทศเพื่อนบ้าน
นายศุภรัตน์ ศิริสุวรรณางกูร ประธานกลุ่มอุตสาหกรรมยานยนต์ สภาอุตสาหกรรมแห่งประเทศไทย (ส.อ.ท.) เปิดเผยว่า ขณะนี้รถยนต์มือสองถูกนำไปจำหน่ายในต่างจังหวัดและประเทศเพื่อนบ้าน หลังจากความต้องการรถยนต์ประเภทนี้เริ่มลดน้อยลงและไม่เป็นที่นิยม เนื่องจากผู้บริโภคในไทยหันไปซื้อรถยนต์ใหม่ป้ายแดง เพราะมีโครงการคืนภาษีรถยนต์คันแรก ที่จะได้ส่วนลดภาษีสูงสุดไม่เกิน 1 แสนบาทต่อคัน
ทั้งนี้ในขณะเดียวกัน เชื่อว่ายอดการผลิตรถยนต์ในปี 2556 จะขยายตัวอย่างต่อเนื่อง โดยเฉพาะรถกระบะและรถอีโคคาร์ ซึ่งทั้งหมดนี้เกิดจากนโยบายการกระตุ้นเศรษฐกิจหลายโครงการ จึงทำให้ค่ายรถยนต์ทุกค่ายในประเทศไทยได้ลงทุนเพิ่มกำลังการผลิต เพื่อรองรับความต้องการของผู้บริโภคทั้งในและต่างประเทศ พร้อมมั่นใจว่ายอดการผลิตดังกล่าวจะทำให้ไทยกลายเป็นผู้ผลิตรถยนต์รายใหญ่ 1 ใน 10 ของโลกทันที นายศุภรัตน์ กล่าว
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
