กระทรวงพลังงาน เผย ค่าไฟงวดเดือน ก.ย.-ธ.ค. ยังสูง
รายงานข่าวแจ้งว่า ค่าไฟฟ้าผันแปรอัตโนมัติ (เอฟที) อาจมีอัตราที่ต้องเก็บสูงอย่างต่อเนื่อง เพราะรอบนี้ต้องถือว่าได้รับผลกระทบ 2 เด้ง ทั้งจากราคาก๊าซพุ่ง รวมถึงอัตราแลกเปลี่ยนอ่อนค่า
กระทรวงพลังงาน เปิดเผยว่า คณะกรรมการพิจารณาค่าไฟฟ้าผันแปรอัตโนมัติ (เอฟที) จะมีการประชุมเพื่อกำหนดค่าเอฟทีงวดใหม่ (ก.ย.-ธ.ค.) ในช่วงเดือนก.ย.นี้ เพื่อประกาศใช้ให้ทันในวันที่ 15 ก.ย.2555 ซึ่งขณะนี้หน่วยงานที่เกี่ยวข้องอยู่ระหว่างส่งข้อมูลเพื่อใช้เป็นตัวคำนวณค่าเอฟที แต่ก่อนที่จะประกาศเอฟทีงวดใหม่ก็ต้องฟังความคิดเห็นจากประชาชนเช่นกัน
ทั้งนี้ถึงแม้ว่าราคาน้ำมันเตาจะยังไม่ปรับตัวเพิ่มขึ้นมาก แต่แนวโน้มค่าเอฟทีงวดใหม่ก็ยังคงต้องเก็บในอัตราที่สูง เนื่องจากอัตราแลกเปลี่ยนของไทยมีการปรับตัวอ่อนค่าอย่างมากส่งผลให้ราคาก๊าซต้องปรับตัวเพิ่มขึ้น ดังนั้น จึงมีแนวโน้มที่เอฟทีจะยังอยู่ในระดับประมาณ 50 สตางค์/หน่วย หรืออาจจะมากกว่างวดล่าสุดที่มีการเรียกเก็บค่าเอฟที 57 สตางค์/หน่วยก็เป็นไปได้
อย่างไรก็ตาม ค่าเอฟทีไม่มีแนวโน้มจะลดลงอย่างแน่นอน ซึ่งคงต้องมีการสรุปตัวเลขอีกครั้งและประกาศในช่วงกลางเดือนก.ย.ต่อไป
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
