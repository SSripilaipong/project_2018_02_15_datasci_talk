ไอซีที!เตือนห้ามล้มประมูล3จี หวั่นฉุดโทรคมนาคมไทยถอยหลัง
รายงานข่าวข่าวแจ้งว่า ไอซีทีเตือนหน่วยงานในสังกัดห้ามล้มประมูล 3 จี กสทช. เนื่องจากมีส่วนสำคัญต่ออุตสาหกรรมโทรคมนาคมในประเทศไทยถอยหลังได้
น.อ.อนุดิษฐ์ นาครทรรพ รมว.กระทรวงเทคโนโลยีสารสนเทศและการสื่อสาร หรือ ไอซีที เปิดเผยว่า ตอนนี้มีนโยบายให้หน่วยงานโทรคมนาคมในสังกัดไม่ควรดำเนินการใดๆ ที่จะทำให้การประมูลใบอนุญาต หรือ ไลเซ่นส์ 3 จี 2.1 กิกะเฮิร์ตซ มีปัญหาต้องถูกระงับอีก
ทั้งนี้ กสทฯ เคยยื่นฟ้องให้ระงับการประมูลไลเซ่นส์เมื่อปี 2553  โดยให้ความเห็นว่า คณะกรรมการกิจการโทรคมนาคมแห่งชาติ หรือ กทช. ไม่มีอำนาจที่จะเปิดประมูล เพราะต้องรอคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ตาม พ.ร.บ.กสทช.
นอกจากนั้น การประมูลไลเซ่นส์ 3 จีที่จะเกิดขึ้นในช่วงกลางเดือน ต.ค. มีส่วนสำคัญต่ออุตสาหกรรมโทรคมนาคมพัฒนาอย่างมาก โดยเฉพาะการกระจายโครงข่ายพื้นฐานด้านโทรคมนาคมให้เข้าถึงประชาชนอย่างทั่วถึงและเท่าเทียมกัน 
 Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
