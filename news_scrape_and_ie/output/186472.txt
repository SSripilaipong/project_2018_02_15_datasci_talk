(ภาพประกอบไม่เกี่ยวข้องกับข่าว)
บีโอไอ ไม่ง้อ ดิสนีย์ ทยอยเปิด สวนสนุก-สวนน้ำเจ้าอื่น
จากกรณีที่ผู้บริหารสวนสนุกวอลท์ดิสนีย์หรือดิสนีย์แลนด์จากสหรัฐฯ ได้ชะลอแผนการลงทุนในกิจการท่องเที่ยวในเมืองไทยไปอย่างไม่มีกำหนด หลังจากที่ประสบปัญหาเศรษฐกิจสหรัฐฯชะลอตัว วิกฤติทางการเงินในยุโรป รวมถึงกลุ่มดิสนีย์แลนด์มองว่านักท่องเที่ยวที่ เข้ามาในไทยมีปริมาณไม่มากนัก เมื่อเทียบกับสวนสนุกดิสนีย์แลนด์ในประเทศอื่นๆ จึงไม่คุ้มทุนหากจะลงทุน
ล่าสุด นางอรรชกา สีบุญเรือง เลขาธิการคณะกรรมการส่งเสริมการลงทุน (บีโอไอ) เปิดเผยว่า ขณะนี้กิจการสวนสนุกและสวนน้ำขนาดใหญ่ที่ได้รับการส่งเสริมการลงทุนจากบีโอไอ 3 แห่งมูลค่าลงทุนรวมกัน 2,070 ล้านบาท เตรียมที่จะเปิดให้บริการเพื่อดึงดูดนักท่องเที่ยวในกลุ่มครอบครัว ซึ่งคาดว่าจะกระตุ้นอุตสาหกรรมท่องเที่ยวไทยมากขึ้น
โดยสวนสนุกทั้ง 3 แห่ง ได้แก่ 
 1. สวนสนุก คิดส์ ซาเนีย จากฮ่องกง ตั้งที่สยามพารากอน ลงทุนกว่า 550 ล้านบาท โดยในสวนสนุกจะมีเมืองจำลองเพื่อให้เด็กๆที่มีอายุ1-12 ปีเข้ามามีสวนร่วมในเกมส์ เกี่ยวกับอาชีพต่างๆ ซึ่งจะเปิดให้บริการเดือน ธ.ค. 55 
 2. สวนน้ำรามายณะ เป็นการลงทุนร่วมกันระหว่างไทยกับรัสเซีย ตั้งที่ จ. ชลบุรี ลงทุน 900 ล้านบาท โดยมีเครื่องเล่นสไลเดอร์ บ่อน้ำพุ สระว่ายน้ำรูปแบบต่างๆ คาดว่าจะเปิดให้บริการในปี 56 
 3. สวนน้ำการ์ตูน เน็ทเวิร์ค เป็นการร่วมทุนระหว่างฮ่องกงและมาเลเซีย ตั้งที่ จ.ชลบุรี ลงทุน 620 ล้านบาท โดยมีเครื่องเล่นต่างๆจำนวนมาก คาดว่าจะเปิดดำเนินการได้ในปี 56
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
