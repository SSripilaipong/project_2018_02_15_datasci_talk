สิงห์แนะเก็บภาษีเบียร์ตามดีกรี ช่วยรัฐได้ภาษีเพิ่ม
จากกรณีที่กรมสรรพสามิตอยู่ระหว่างศึกษาขยายเพดานการจัดเก็บภาษีเบียร์ หลังเพิ่งปรับขึ้นภาษีสุรา 3 รายการ
นายปิติ ภิรมย์ภักดี ผู้อำนวยการสายการตลาด-ภูมิภาค บริษัทสิงห์ คอร์ปอเรชั่น จำกัด ผู้ผลิตและทำตลาดเบียร์สิงห์, ลีโอ เปิดเผยว่า สำหรับการปรับโครงสร้างภาษีเบียร์ รูปแบบที่เหมาะสมนั้นทางกรมสรรพสามิตควรหันมาจัดเก็บภาษีเบียร์ในฝั่งปริมาณหรือดีกรีดีมากกว่า เนื่องจากสามารถทำได้ทันทีโดยไม่ต้องไปแก้กฎหมายเหมือนการขยายเพดานการจัดเก็บในเชิงมูลค่า
โดยตามกฏหมายระบุไว้ชัดเจนว่า สามารถกำหนดให้เก็บภาษีได้สองฝั่ง คือ ฝั่งมูลค่าและฝั่งปริมาณ หรือดีกรี โดยสามารเลือกฝั่งที่จัดเก็บภาษีได้มากกว่า ซึ่งการจัดเก็บภาษีเบียร์นั้นมีการกำหนดโครงสร้างการจัดเก็บเป็นร้อยละ 60 ในเชิงมูลค่า และ 100 บาท ต่อลิตรแอลกอฮอล์บริสุทธิ์ในเชิงดีกรี ถ้าหากทางกรมสรรพสามิตเลือกจัดเก็บในเชิงมูลค่าก็จะได้เงินภาษีในจำนวนมากกว่าการจัดเก็บในเชิงดีกรี
หากการจัดเก็บภาษีเบียร์เป็นไปตามหลักทางสากลแล้ว ยังจะช่วยให้ผู้ผลิตหันมาผลิตเครื่องดื่มที่มีแอลกอฮอล์ต่ำลง เพื่อจ่ายภาษีให้ถูกลง และเป็นประโยชน์ต่อผู้บริโภค อีกทั้งการจัดเก็บก็ยังโปร่งใส ไม่เหมือนการจัดเก็บในเชิงมูลค่า และยังสามารถขยายเพิ่มได้ทันทีโดยไม่ต้องไปแก้กฎหมาย
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
