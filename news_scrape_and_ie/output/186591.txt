
MThai News :  28 สิงหาคม 2555 โมโนกรุ๊ป เจ้าของเว็บไซต์ MThai.com จับมือ เอไอเอส มอบรางวัลให้ผู้โชคดี จากแคมเปญใหญ่ “Mthai Guru Game รู้ข่าว ลุ้นรถ ลุ้นรวย” แจกรถกระบะอีซูซุดีแมค มอเตอร์ไซด์ฟีโน่ และบัตรเติมเงิน รวมมูลค่ากว่า 1.5 ล้านบาท
ซึ่งได้รับเกียรติจาก คุณปรัธนา ลีลพนัง รักษาการผู้ช่วยกรรมการผู้อำนวยการอาวุโส ส่วนงานผลิตภัณฑ์และบริการดิจิตอลบริษัท แอดวานซ์ อินโฟร์ เซอร์วิส จำกัด (มหาชน) ,คุณจิรประวัติ บุณยะเสน ผู้อำนวยการกลุ่มธุรกิจโมโนบาย บริษัท โมโน เทคโนโลยี จำกัด (มหาชน) และ คุณปฐมพงศ์  สิรชัยรัตน์ ผู้อำนวยการเว็บไซต์เอ็มไทยดอทคอม บริษัท โมโน เทคโนโลยี จำกัด (มหาชน) เป็นผู้มอบรางวัล

โดย นายจิรประวัติ บุณยะเสน เปิดเผยว่า ปัจจุบัน โมโนกรุ๊ป เป็นผู้ดำเนินธุรกิจด้านดิจิตอล คอนเทนต์ผ่านมือถือ อันดับหนึ่งของเมืองไทยมากว่า 10 ปี ซึ่งในส่วนของแคมเปญ “Mthai guru Game รู้ข่าว ลุ้นรถ ลุ้นรวย” ที่ผ่านมา ถือว่าเป็นแคมเปญที่ประสบความสำเร็จเป็นอย่างมาก มีผู้สนใจเข้าร่วมกิจกรรมกว่า 5 แสนราย
ในส่วนแผนงานของปี 2556 โมโนกรุ๊ป มีการจับมือกับพาร์ทเนอร์ที่มีความแข็งแกร่ง อาทิ โมบายโอเปอร์เรเตอร์ต่างๆ รวมทั้งสถานีโทรทัศน์กองทัพบกช่อง 5 (ททบ.5) และสถานีโทรทัศน์โมเดิร์นไนน์ทีวี (ช่อง9) นอกจากนี้ บริษัทยังเริ่มเคลื่อนแผนขยายตลาดไปสู่ต่างประเทศอย่างจริงจังรับการเปิดเขตการค้าเสรีอาเซียน ทั้งใน อินโดนีเซีย เวียดนาม และชาติในเอเชียอย่าง ญี่ปุ่น เกาหลีใต้ เป็นต้น

ด้าน นายปรัธนา ลีลพนัง กล่าวเสริมว่า ปัจจุบันธุรกิจดิจิตอลคอนเทนต์มีอัตราการเติบโตเพิ่มขึ้นเรื่อยๆ ส่วนหนึ่งมาจาก Demand ของตลาดที่มีความต้องการรูปแบบบริการที่หลากหลายขึ้น
โดย “โมโนกรุ๊ป” ถือเป็นพาร์ทเนอร์รายใหญ่ที่สุดที่มีความแข็งแกร่ง และมีศักยภาพในการส่งมอบคอนเทนต์ให้แก่ลูกค้าได้อย่างตรงใจ อย่างกิจกรรม “Mthai guru Game รู้ข่าว ลุ้นรถ ลุ้นรวย” ที่ผ่านมา ถือว่าประสบความสำเร็จมากสำหรับไตรมาสท้ายที่เหลือของปีนี้ โดยรูปแบบของเกมส์ที่สร้างสรรค์สามารถเล่นได้ทุกเพศทุกวัย คำถามมีวิธีการเล่นที่ง่ายและสะดวก รวมถึงลูกค้าจะได้ความรู้จากคำถามที่มีเนื้อหาเกี่ยวกับข่าวที่เป็นกระแส หรืออยู่ในความสนใจในขณะนั้นอีกด้วย
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
คุณปรัธนา ลีลพนัง รักษาการผู้ช่วยกรรมการผู้อำนวยการอาวุโส ส่วนงานผลิตภัณฑ์และบริการดิจิตอลบริษัท แอดวานซ์ อินโฟร์ เซอร์วิส จำกัด (มหาชน)  และ คุณจิรประวัติ บุณยะเสน ผู้อำนวยการกลุ่มธุรกิจโมโนบาย บริษัท โมโน เทคโนโลยี จำกัด (มหาชน)

คุณปฐมพงศ์  สิรชัยรัตน์ ผู้อำนวยการเว็บไซต์เอ็มไทยดอทคอม บริษัท โมโน เทคโนโลยี จำกัด (มหาชน) มอบรางวัลให้ผู้โชคดี ได้รับมอเตอร์ไซด์ ฟีโน่




คุณปรัธนา ลีลพนัง และคุณจิรประวัติ บุณยะเสน มอบรางวัลให้ผู้โชคดีได้รับรถยนต์กระบะอีซูซุดีแมค





