สรรพากร! เตือนดาราเลี่ยงภาษีใช้บุคคลอื่นรับเงิน มีความผิดทั้งผู้จ่าย-ผู้รับ
จากกรณีที่มีข่าวของดารานักแสดงบางท่านที่เกี่ยวกับการเสียภาษีอาจคลาดเลื่อนจากความเป็นจริงหรือไม่
ล่า สุด ดร. สาธิต รังคสิริ อธิบดีกรมสรรพากร กล่าวว่า สำหรับการเสียภาษีของดารานักแสดงต้องมีการหักภาษี ณ ที่จ่ายในอัตราร้อยละ 5 ของเงินได้ที่ได้รับ และเมื่อหักแล้วก็ต้องนำส่งให้ กรมสรรพากรภายใน 7 วัน นับแต่วันสิ้นเดือนของเดือนที่จ่ายเงินได้ เมื่อสิ้นปีก็ต้องนำเงินได้ทั้งหมดไปรวมคำนวณภาษีปลายปี  โดยนำภาษีที่ถูกหักไว้มาเครดิตออกจากภาษีสิ้นปีได้
ส่วนกรณีที่มีการ หลีกเลี่ยงภาษีโดยการใช้บุคคลอื่นเป็นผู้รับเงินแทน จนทำให้การหักภาษี ณ ที่จ่ายผิดพลาดหรือคลาดเคลื่อนไป ซึ่งผู้จ่ายและผู้รับเงินจะต้องรับผิดชอบร่วมกัน
ทั้ง นี้หากดาราดังกล่าวได้รับเงินได้ในเดือนสิงหาคม บริษัทผู้จ่ายเงินได้ก็ต้องนำส่งภาษีหัก ณ ที่จ่าย ภายในวันที่ 7 กันยายน เพื่อกรมสรรพากรจะได้ดำเนินการตรวจสอบและดำเนินการตามกฎหมายในทันที และถ้าหากสิ้นปียังมีการยื่นแบบเสียภาษีประจำปีไม่ถูกต้องอีก ทั้งผู้จ่ายและผู้รับเงินต่างก็มีความผิด ซึ่งทางกรมสรรพากรก็จะดำเนินการตามกฎหมายต่อไป ดร. สาธิต กล่าว
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
