(ภาพประกอบไม่เกี่ยวข้องกับข่าว)
นักเศรษฐศาสตร์ ชี้ 7 โครงการประชานิยมสุดห่วย
ศูนย์วิจัยมหาวิทยาลัยกรุงเทพ (กรุงเทพโพลล์) เผยผลสำรวจความเห็นนักเศรษฐศาสตร์จากองค์กรชั้นนำ 27 แห่ง จำนวน70คน เรื่อง นโยบายประชานิยมส่งผลดีหรือเสียต่อประเทศไทย พบว่า
58.6% นักเศรษฐศาสตร์เห็นว่าโครงการประชานิยมไม่ช่วยสร้างขีดความสามารถในการแข่งขันให้กับประเทศ  
 38.6% นักเศรษฐศาสตร์คิดว่าช่วยสร้างขีดความสามารถในการแข่งขันได้บ้างแต่ไม่ยั่งยืน
สำหรับโครงการประชานิยมจะช่วยลดความเหลื่อมล้ำทางเศรษฐกิจได้หรือไม่   
 50.0 % นักเศรษฐศาสตร์คิดว่าช่วยลดความเหลื่อมล้ำทางเศรษฐกิจได้บ้างแต่ไม่ยั่งยืน   
 47.1% นักเศรษฐศาสตร์คิดว่าไม่ช่วย
สำหรับโครงการประชานิยมจะนำไปสู่การปรับโครงสร้างเศรษฐกิจที่สมดุลมีความเข้มแข็งของเศรษฐกิจในประเทศ (Domestic Demand) มากขึ้นได้หรือไม่   
 52.9% นักเศรษฐศาสตร์คิดว่าช่วยทำให้เศรษฐกิจภายในประเทศมีความเข้มแข็งขึ้นได้บ้างแต่ไม่ยั่งยืน 
 40.0% นักเศรษฐศาสตร์คิดว่าไม่ช่วย
โครงการประชานิยมที่มีการแทรกแซงกลไกราคาผ่านโครงการรับจำนำสินค้าเกษตรต่างๆ ของรัฐบาลจะก่อให้เกิดปัญหาที่สำคัญ(โดยเฉพาะในระยะยาว)  
 77.1% นักเศรษฐศาสตร์เชื่อว่าจะเป็นช่องทางให้เกิดการทุจริตคอร์รัปชั่น การโก่งราคาเกษตรกร  
 68.6 % นักเศรษฐศาสตร์เชื่อว่ารัฐบาลจะไม่สามารถกำหนดราคาขายในตลาดโลกได้ เนื่องจากสินค้าเกษตรจะเก็บไว้นานไม่ได้ และจะขาดทุนจากการดำเนินโครงการ  
 65.7% นักเศรษฐศาสตร์เห็นว่าจะเป็นการส่งสัญญาณที่ผิดพลาด ราคารับจำนำที่สูงจะทำให้เกษตรกรขยายการเพาะปลูกที่เพิ่มขึ้น  
 60.0% นักเศรษฐศาสตร์เชื่อว่าประสิทธิภาพการผลิตสินค้าเกษตรจะลดลง
การประเมินผลได้สุทธิจากนโยบายประชานิยมกับงบประมาณที่ใช้ไป 
 77% นักเศรษฐศาสตร์เห็นว่าผลได้สุทธิจากนโยบายประชานิยมจะน้อยกว่างบประมาณที่ใช้ไป   
 5.7% นักเศรษฐศาสตร์เท่านั้นที่เห็นว่าผลได้สุทธิจากนโยบายประชานิยมจะมากกว่างบประมาณที่ใช้ไป
เมื่อถามว่าคนไทยเสพติดนโยบายประชานิยมหรือไม่   
 48.6% นักเศรษฐศาสตร์เชื่อว่าประชาชนเสพติดโครงการประชานิยมแล้ว   
 47.1% นักเศรษฐศาสตร์เชื่อว่าประชาชนเริ่มเสพติดโครงการประชานิยม (ไม่มีนักเศรษฐศาสตร์คนใดเลยที่เห็นว่าคนไทยยังไม่เสพติดโครงการประชานิยม)
นักเศรษฐศาสตร์ประเมินนโยบายประชานิยมของรัฐบาลชุดปัจจุบัน พบว่า 7 โครงการเป็นโครงการประชานิยมที่ไม่ดี โดยมี 4 โครงการที่เป็นโครงการประชานิยมที่ดี และ 5 โครงการที่เป็นโครงการประชานิยมที่ดีแต่มีวิธีดำเนินการไม่ถูกต้อง
มีโครงการประชานิยมที่ไม่ดีจำนวน 7 โครงการ 65.7%  โครงการโครงการรับจำนำข้าวเปลือก 
65.7% โครงการแจกแท็บเลต พีซี 
58.6% โครงการรถยนต์คันแรก 
51.4% โครงการบัตรเครดิตพลังงานสำหรับผู้ประกอบการอาชีพ รถรับจ้างขนส่งผู้โดยสารสาธารณะ 
45.7% โครงการบัตรเครดิตเกษตรกรเพื่อซื้อปัจจัยการผลิต 45.7% 
42.9% โครงการชะลอการเก็บเงินเข้ากองทุนน้ำมันเชื้อเพลิง สำหรับน้ำมันเชื้อเพลิง บางประเภทชั่วคราว เพื่อให้ราคาน้ำมันเชื้อเพลิงลดลงทันที 
37.1% โครงการกองทุนพัฒนาบทบาทสตรีวงเงินจังหวัดละ 100 ล้านบาท
มีโครงการประชานิยมที่ดีแต่ใช้วิธีดำเนินโครงการที่ไม่ถูกต้องจำนวน 5 โครงการ 
50.0% โครงการการขึ้นค่าแรงขั้นต่ำ 300 บาทต่อวัน 
45.7% โครงการจบปริญญาตรี เงินเดือนเริ่มต้น 15,000 บาท 
40.0% โครงการพักหนี้ครัวเรือนของเกษตรกรรายย่อยและผู้มีรายได้น้อย 
40.0% โครงการเพิ่มเงินทุนกองทุนหมู่บ้านและชุมชนเมือง อีกแห่งละ 1 ล้านบาท 
40.0% โครงการกองทุนพัฒนาศักยภาพของหมู่บ้านและชุมชน (SML) ตามแนวปรัชญาเศรษฐกิจพอเพียงเป็นจำนวนเงิน 3-5 แสนบาทต่อหมู่บ้าน
มีโครงการประชานิยมที่ดีจำนวน 4 โครงการ 
 80.0% โครงการเบี้ยยังชีพคนชราแบบขั้นบันได 
 78.6% โครงการอินเทอร์เน็ตฟรีในที่สาธารณะ 
 71.4% โครงการ 30 บาทรักษาทุกโรคได้จริง 
 47.1% โครงการบ้านหลังแรก (คืนภาษี-เพิ่มค่าลดหย่อน)
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
