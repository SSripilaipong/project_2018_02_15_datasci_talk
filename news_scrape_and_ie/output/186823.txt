
(29 ส.ค.) น.ส. ยิ่งลักษณ์ ชินวัตร นายกรัฐมนตรีเป็นประธานในการมอบรางวัล “รัษฎากรพิพัฒน์” ณ ห้องพระอุเทน 1 กรมสรรพากร โดยมี นายทนุศักดิ์ เล็กอุทัย รัฐมนตรีช่วยว่าการกระทรวงการคลัง ดร.สาธิต รังคสิริ อธิบดีกรมสรรพากร และผู้บริหารระดับสูงของกรมสรรพากร เข้าร่วมในพิธี
ทั้งนี้ พิธีมอบรางวัลให้แก่ผู้เสียภาษีที่ได้รับการคัดเลือกตามหลักเกณฑ์ที่กรมสรรพากรกำหนดว่าเป็นผู้ที่มีการเสียภาษีในระดับที่ดีและมีคุณภาพจากทั่วประเทศ ประจำปี 2554 รวม 120 ราย แบ่งเป็น ผู้เสียภาษีบุคคลธรรมดา จำนวน 11 ราย อาทินางสมพร จึงรุ่งเรืองกิจ นายชวลิต เศรษฐเมธีกุล และผู้เสียภาษีนิติบุคคลจำนวน 109 ราย

โดยทางบริษัทโมโนเทคโนโลยี จำกัด (มหาชน) ได้ผ่านการพิจารณาคัดเลือกให้เป็นผู้เสียภาษีที่มีคุณภาพเต็มเปี่ยมด้วยความรับผิดชอบต่อการทำหน้าที่เสียภาษีให้ชาติ มีคุณซัง โด ลี ประธานเจ้าหน้าที่บริหาร โมโนกรุ๊ป เข้ารับรางวัลรัษฎากรพิพัฒน์จากนายกรัฐมนตรีด้วย
สำหรับรางวัล“รัษฎากรพิพัฒน์” จัดขึ้นเพื่อยกย่อง เชิดชูเกียรติ ให้แก่ผู้เสียภาษีคุณภาพ ที่มีความรับผิดชอบต่อการทำหน้าที่เสียภาษีให้แก่ประเทศ เป็นแบบอย่างที่ดีในการปฏิบัติการเสียภาษีตามหลักบรรษัทภิบาลอย่างแพร่หลายและก่อให้เกิดประสิทธิภาพในการบริหารจัดเก็บภาษีในภาพรวม
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
