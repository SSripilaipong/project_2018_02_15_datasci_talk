สภาแท็กซี่ไทย ขอรัฐบาล แท็กซี่ฟรีดาวน์
นายธารินทร์ แกมขุนทด เลขาธิการสภาแท็กซี่ไทย เปิดเผยในงานสัมมนาเรื่องแท็กซี่ฟรีดาวน์และพลังงาน การศึกษาเพื่อความเป็นธรรม ณ ศูนย์ราชการแจ้งวัฒนะ ว่า ตอนนี้อยากให้รัฐบาลให้ความสำคัญกับคนขับแท็กซี่เป็นอย่างมาก เนื่องจากปัจจุบันคนขับแท็กซี่ได้รับผลกระทบในหลายๆด้าน ทั้งค่าเช่าที่แพงขึ้น ราคาพลังงานเชื้อเพลิงทั้งก๊าซแอลพีจี เอ็นจีวี ที่มีราคาสูง
ทั้งนี้จึงอยากให้รัฐบาลช่วยสนับสนุนให้คนขับแท็กซี่มีรถเป็นของตนเอง โดยการจัดตั้งกองทุนขึ้นมาโดยเฉพาะ เหมือนกับที่มีให้กองทุนชาวนา ซึ่งอยากให้มีการออกรถโดยไม่ต้องดาวน์หรือฟรีดาวน์ รวมถึงให้หาแหล่งเงินทุนให้อีกด้วย
อย่างไรก็ตามที่ผ่านมาในสมัยรัฐบาลนายอภิสิทธิ์ เวชชาชีวะ เคยมีการตั้งกองทุนให้กับคนขับแท็กซี่ ซึ่งสามารถกู้เงินดอกเบี้ยราคาถูกได้ เพื่อนำเงินไปซื้อแท็กซี่ งบกว่า2 พันล้านบาท แต่คนขับกับไม่ได้เงินไปจากโครงการนี้ แต่เงินกลับตกไปอยู่กับกลุ่มนายทุนหรือกลุ่มสหกรณ์แท็กซี่ต่างๆ ดังนั้น จึงอยากให้รัฐบาลชุดนี้ให้ความสำคัญกับแท็กซี่ด้วย นายธารินทร์ กล่าว
Mthai News
เกาะติดทุกข่าวเด่น ประเด็นร้อน ในรอบวันกับ Mthainews บน facebook คลิ๊กเลย
ติดต่อทีม ข่าว  MThai News : news@ mthai .com
