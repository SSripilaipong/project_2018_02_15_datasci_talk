
ขณะที่สุเทพ อัดยับ รัฐมนตรีช่วยฯ ควรทำตัวให้มีบารมี สร้างเชื่อมั่นต่างชาติ ไม่ใช่มาโทษอดีต โลก หรือแม้กระทั่งโชคชะตา
นายณัฐวุฒิ ใสยเกื้อ รมช.เกษตรและสหกรณ์ กล่าวถึงสถานการณ์ราคายางพาราตกต่ำระหว่างการประชุมสภาผู้แทนราษฎรเพื่อตั้งคณะกรรมาธิการวิสามัญศึกษาและหามาตรการแก้ปัญหาราคายางพาราตกต่ำ ว่า
เป็นเพราะวิกฤติเศรษฐกิจในยุโรป ทำให้ราคายางตกต่ำ ขณะเดียวกันรัฐบาลชุดนี้เจอกับความโชคร้าย ที่เจอกับการชุมนุมทั้งที่ราคายางอยู่ที่ 90 บาทต่อกิโลกรัม ไม่เหมือนกับสมัยรัฐบาลพรรคประชาธิปัตย์เข้ามาดำรงตำแหน่งปลายปี2551 ที่อะไๆ ก็ดูราบรื่นไปหมด
ประกอบกับเศรษฐกิจของจีนในขณะนั้นอยู่ในช่วงก้าวกระโดดจึงส่งผลให้ราคายางในสมัยพรรคประชาธิปัตย์พุ่งสูงขึ้น แม้ขณะนั้นราคายางแผ่นดิบอยู่ที่ 40-60บาทต่อกิโลกรัม แต่ในความโชคร้าย ก็มีส่วนดีอยู่ คืองบประมาณช่วยเหลือชาวสวนยางในรัฐบาลชุดนี้ถึงมือเกษตรกรเร็วกว่ารัฐบาลชุดที่แล้วที่มีโครงการแบบเดียวกัน
ด้านนายสุเทพ เทือกสุบรรณ สส.สุราษฎร์ธานี พรรคประชาธิปัตย์ ก็ได้ออกมากล่าวถึงเรื่องดังกล่าวว่า สมัยรัฐบาลพรรคประชาธิปัตย์เป็นการพยุงราคายางพาราไม่เกิดความเสียหาย สามารถยกระดับราคายางให้ดีขึ้น ไม่เหมือนกับรัฐบาลนี้ใช้เงิน 1.5 หมื่นล้านบาท แต่เกษตรกรยังขายยางไม่ได้ราคา และมีแนวโน้มตกต่ำลงทุกวัน
รัฐมนตรีมีหน้าที่ไปสร้างความมั่นใจกับผู้ค้า และผู้ขายยางให้ได้ก่อนว่า มีความสามารถ และบารมีเพียงพอที่จะผลักดันราคายางให้สูงขึ้นได้ ไม่ใช่มามาโทษอดีต โชคชะตาหรือโลก ที่เป็นอยู่ นายสุเทพ กล่าว 
 Mthai News
ติดต่อทีม ข่าว  MThai News : news@ mthai .com
