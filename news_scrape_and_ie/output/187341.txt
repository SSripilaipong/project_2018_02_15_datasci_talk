( ขอบคุณภาพประกอบจาก bloggang.com)
ผลสำรวจ ชี้ ความอยู่รอดของธุรกิจดั้งเดิมหรือร้านโชห่วยในปัจจุบัน มีความสามารถในการแข่งขันกับค้าปลีกสมัยใหม่ค่อนข้างน้อย สังเกตจากส่วนแบ่งทางการตลาดของร้านค้าโชห่วยที่ลดลงอย่างต่อเนื่อง
มหาวิทยาลัยหอการค้าไทย เปิดเผยผลสำรวจ ในหัวข้อพฤติกรรมการบริโภคสินค้า ความอยู่รอดของธุรกิจดั้งเดิม และความเชื่อมั่นต่อการคุ้มครองผู้บริโภค พบว่า
– 81.2% เห็นว่าร้านค้าดั้งเดิมและตลาดสดมีความสามารถในการแข่งขันกับค้าปลีกสมัยใหม่ในระดับปานกลางถึงน้อย 
– 77% เห็นว่าคนนิยมเดินห้างมากกว่า เพราะสะดวกสบายกว่าและมีที่จอดรถและบริการดีกว่า 
– 93% เห็นว่าห้างสมัยใหม่จะเข้ามาทดแทนร้านโชห่วยในระดับปานกลางถึงมาก 
– 70% เห็นว่าห้างสมัยใหม่จะเข้ามาทดแทนตลาดสด และพฤติกรรมการเลือกซื้อสินค้าของประชาชนจึงหันไปห้างค้าปลีกมากกว่าตลาดสดและร้านโชห่วย
ส่วนแบ่งการตลาดของร้านค้าโชห่วยลดลงต่อเนื่อง  
– ปี 2553 50% 
– ปี 2554 47% 
– ปี 2555 45%
ส่วนแบ่งการตลาดของโมเดิลเทรดเพิ่มขึ้นอย่างต่อเนื่อง 
– ปี 2553 50% 
– ปี 2554 53% 
– ปี 2555 55%
โดยยิ่งนานไปส่วนแบ่งการตลาดก็เริ่มสวนทางกันเรื่อยๆ ซึ่งเมื่อเทียบกันแล้วตอนนี้ โมเดิลเทรดมีมูลค่า 0.80 ล้านล้านบาท ในขณะที่ค้าปลีกเดิมมีมูลค่า 0.65 ล้านล้านบาท
อย่างไรก็ตาม ร้านค้าดั้งเดิมกำลังประสบปัญหาหนัก และคาดว่าส่วนแบ่งทางการตลาดจะลดลงอย่างต่อเนื่อง ซึ่งภายใน 5 ปีนี้ อาจเหลือแค่ 40% ขณะที่โมเดิลเทรดจะเพิ่มเป็น 60% โดยเฉพาะหลังการเปิดประชาคมอาเซียน (เออีซี) การลงทุนจากต่างประเทศจะเข้ามามาก ทำให้ค้าปลีกสมัยใหม่เพิ่มขึ้นแทน ส่งผลทำให้ค้าปลีกเก่าต้องปิดตัว จนเหลือส่วนแบ่งแค่ 30% ก็เป็นได้
Mthai News
ติดต่อทีม ข่าว  MThai News : news@ mthai .com
