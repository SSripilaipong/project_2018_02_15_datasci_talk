กบง.รีดเบนซิน95-91เข้ากองทุนฯอีก 50 สต. มีผล 1 ก.ย.
รายงานข่าวแจ้งว่า กบง.รีดเบนซิน95-91เข้ากองทุนน้ำมันฯเพิ่มอีก 50 สต. มีผลตั้งแต่วันที่ 1 ก.ย. เป็นต้นไป
นายณอคุณ สิทธิพงศ์ ปลัดกระทรวงพลังงาน เปิดเผยภายหลังการประชุมคณะกรรมบริหารนโยบายพลังงาน (กบง.) ว่า ที่ประชุม.มีมติเพิ่มอัตราการจัดเก็บเงินเข้ากองทุนน้ำมันเชื้อเพลิงของเบนซิน 95 และเบนซิน 91 จำนวน 50 สต./ลิตร
โดยจะมีผลตั้งแต่วันที่ 1 ก.ย. เป็นต้นไป โดยเหตุผลหลักที่สามารถเพิ่มอัตราการจัดเก็บเงินเข้ากองทุนน้ำมันฯได้เพราะค่าการตลาดน้ำมันกลุ่มเบนซินอยู่ในระดับเฉลี่ยประมาณ 2 บาท/ลิตร ส่งผลให้การเก็บเงินเข้ากองทุนฯ ในส่วนของเบนซิน 95 จะอยู่ที่ 6.50 บาท/ลิตร จากเดิม 6 บาท/ลิตร และน้ำมันเบนซิน 91 อยู่ที่ 5.20 บาท/ลิตร จาก 4.70 บาท/ลิตร นายณอคุณ กล่าว
ในขณะที่ผู้ค้าน้ำมันรายใหญ่นำโดยปตท.และบางจากประกาศปรับลดราคาขายปลีกน้ำมันในประเทศในส่วนของน้ำมันแก๊สโซฮอล์ทุกชนิดลง 50 สต./ลิตร มีผลวันที่ 1 ก.ย.นี้
Mthai News
ติดต่อทีม ข่าว  MThai News : news@ mthai .com
