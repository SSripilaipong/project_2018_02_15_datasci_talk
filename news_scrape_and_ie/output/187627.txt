
นางวิวรรณ บุณยประทีปรัตน์ เลขาธิการสมาคมปาล์มน้ำมันและน้ำมันปาล์มแห่งประเทศไทย เรียกร้องให้กระทรวงพาณิชย์ เลิกตรึงราคาน้ำมันปาล์มขวด หลังครบกำหนดระยะเวลาการขอความร่วมมือตรึงราคาสินค้าในสิ้นเดือนนี้ (กันยายน) ขอให้ราคาเป็นไปตามโครงสร้างต้นทุน เพราะเชื่อว่าจะขยับเพิ่มขึ้นเพียง 3บาทต่อขวด จากขวดละ 42 บาท เป็น 45 บาท เพราะที่ผ่านมา การตรึงราคาทำให้โรงกลั่นและโรงสกัดน้ำมันต้องแบกรับภาระต้นทุนที่สูงขึ้น ทำให้ขาดทุน
นางวิวรรณ ย้ำว่า รัฐบาลควรปล่อยราคาน้ำมันปาล์ม ให้สะท้อนต้นทุนที่แท้จริง เพราะราคาจะปรับสูงขึ้นไม่มาก เนื่องจากผลผลิตปาล์มในประเทศ มีเพียงพอต่อการบริโภค โดยมีสต๊อกอยู่ที่ 2,100,000 ตัน ในขณะที่ความต้องการบริโภคภายในประเทศ อยู่ที่ 1,500,000 ตันต่อปี จึงสามารถมีผลผลิตเหลือเพื่อการส่งออกได้
Mthai News
ติดต่อทีม ข่าว  MThai News : news@ mthai .com
