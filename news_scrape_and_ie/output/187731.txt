(ขอบคุณภาพประกอบจาก vickykotakoon / sites.google.com)
ธอส.เตรียมชงเอง ขอ รัฐฯ ต่ออายุบ้านหลังแรกอีก 6 เดือน
ผู้สื่อข่าว Mthai News รายงานว่า   นายวรวิทย์ ชัยลิมปมนตรี กรรมการผู้จัดการ ธนาคารอาคารสงเคราะห์ หรือ ธอส. เปิดเผยว่า เตรียมเสนอไปยังกระทรวงการคลัง เพื่อนำเสนอไปยังคณะรัฐมนตรี ต่ออายุโครงการบ้านหลังแรก ดอกเบี้ย 0% นาน 3 ปี ออกไปอีก 6 เดือนจากเดิมมีกำหนดว่าต้องขอสินเชื่อภายในวันที่ 30 ก.ย.2555 ทั้งนี้ ในช่วงนี้สินเชื่อในโครงการบ้านหลังแรกเริ่มสูงขึ้นมียอดขอสินเชื่อเข้ามาเดือนละ 1,000 ล้านบาท
จากล่าสุดอยู่ที่ 5,000 ล้านบาท เริ่มสูงขึ้นคาดว่าจนถึงสิ้นเดือน ก.ย.ยอดขอสินเชื่ออยู่ที่ 7,000 ล้านบาท คาดว่าการขยายเวลาออกไปอีก 6 เดือนจะทำให้ยอดขอสินเชื่อในโครงการนี้ไปอยู่ที่ 1.2 หมื่นล้านบาท ขยับใกล้กรอบวงเงินสินเชื่อที่ครม.อนุมัติไว้ 2 หมื่นล้านบาท
ขณะที่เงื่อนไขอื่น ๆ ยังคงเหมือนเดิม คือให้กู้สำหรับบ้านใหม่ในราคาไม่เกิน 1 ล้านบาท ยกเว้นสินทรัพย์รอการขาย NPA ของ ธอส.ที่สามารถเข้าร่วมโครงการได้ เดิมที่ว่าจะไม่เสนอให้ขยายเวลา แต่พอมาพิจารณาแล้วพบว่ายอดสินเชื่อเริ่มสูงขึ้น ประกอบกับโครงการบ้านจัดสรรที่มีราคาต่ำกว่า 1 ล้านบาทเริ่มเปิดตัวกันมากขึ้น ก็คิดว่าน่าจะขยายเวลาเพื่อให้โอกาสประชาชนที่สนใจ
Mthai News
ติดต่อทีม ข่าว  MThai News : news@ mthai .com
