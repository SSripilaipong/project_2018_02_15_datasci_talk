(ขอบคุณภาพจาก photoontour.com)
คมนาคม! เตือน 10 ก.ย. ผู้ค้าจตุจักรไม่จ่ายค่าเช่าโดนยึดแผงแน่
รมช.คมนาคม เตรียมยกเลิกสัญญาผู้ค้าตลาดนัดจตุจักรที่ค้างค่าเช่าแผงกับการรถไฟแห่งประเทศไทยทันที ภายในวันที่ 10 ก.ย.นี้ หากผู้ค้าตลาดนัดกลุ่มดังกล่าวไม่มีการชำระค่าเช่าแผงที่ค้างไว้
พล.ต.ท.ชัจจ์ กุลดิลก รมช.คมนาคม เปิดเผยว่า ขณะมีผู้ค้าตลาดนัดจตุจักรประมาณ 600 รายที่ค้างค่าเช่าแผงกับการรถไฟแห่งประเทศไทย (ร.ฟ.ท.) บางกลุ่มใช้วิธีหมุนเวียนการจ่าย เพื่อให้คงสิทธิการเป็นผู้เช่าไว้ เช่น ค้างค่าเช่า 3 เดือน แต่จ่าย 1 เดือนก่อน หรือบางกลุ่มก็ไม่มีการชำระค่าเช่าแผงกับ ร.ฟ.ท. เลย
ทั้งนี้ทางร.ฟ.ท.ได้ทำหนังสือแจ้งเตือนยกเลิกสัญญาไปแล้ว โดยให้โอกาสชำระค่าเช่าแผงที่ค้างไว้ภายในวันที่ 10 ก.ย.นี้ หากผู้ค้าไม่กระทำตามที่แจ้งไว้ ทางร.ฟ.ท.จะยกเลิกสัญญาทันที และจะคัดเลือกผู้ค้าที่ลงทะเบียนเช่าแผงไว้ก่อนหน้านี้มารับสิทธิทำสัญญาโดยตรงต่อไป พล.ต.ท.ชัจจ์ กล่าว
Mthai News
ติดต่อทีม ข่าว  MThai News : news@ mthai .com
