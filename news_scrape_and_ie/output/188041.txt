(ขอบคุณภาพประกอบจาก thaicarlover.com)
คลังเตรียมขยับภาษีรถ ตามการปล่อยก๊าซให้เวลา3ปี
กระทรวงการคลังเสนอคณะรัฐมนตรีให้ปรับโครงสร้างภาษีรถยนต์ใหม่ โดยการคิดภาษีตามการปล่อยก๊าซคาร์บอนไดออกไซด์
นายทนุศักดิ์ เล็กอุทัย รมช.คลัง กำกับดูแลกรมสรรพสามิต เปิดเผยว่า ตอนนี้ทางกระทรวงการคลังจะเสนอการปรับโครงสร้างภาษีรถยนต์ให้คณะรัฐมนตรี (ครม.) เห็นชอบในวันที่ 4 ก.ย.นี้ ซึ่งหาก ครม.เห็นชอบ ผู้ประกอบการจะมีเวลาการปรับตัว 3 ปี
สำหรับโครงสร้างภาษีรถยนต์ใหม่จะมีการเก็บภาษีตามการปล่อยก๊าซคาร์บอนไดออกไซด์ หรือ CO2 แทนการเก็บภาษีแบบเก่าที่ยึดการเติมน้ำมันเป็นหลัก ส่วนข้อดีของการเก็บภาษีแบบใหม่คือ รถแต่ละประเภทจะปล่อย CO2 ที่แตกต่างกัน จึงทำให้ไม่เกิดการเสียเปรียบ และโครงสร้างภาษีใหม่นจะมีอัตราการเก็บภาษีที่น้อยลง เพื่อให้ง่ายต่อการจัดเก็บอีกด้วย
อย่างไรก็ตาม ในส่วนของรถยนต์ที่ใช้น้ำมัน E85 ยังได้รับสิทธิพิเศษอยู่ ส่วนรถยนต์ที่ใช้น้ำมัน E10 และ 20 จะไม่ได้รับสิทธิพิเศษทางภาษีอีกต่อไป
ส่วนการกำหนดค่าการปล่อย CO2 มีหลายอัตรา ซึ่งยังไม่ได้ข้อสรุป ต้องรอการตัดสินใจของที่ประชุม ครม. อีกครั้ง ในขณะที่กรมสรรพสามิตจะเสนอให้มีผลบังคับใช้ตั้งแต่เดือน ม.ค. 2558 เป็นต้นไป เพื่อให้ค่ายรถยนต์ได้มีเวลาเตรียมตัว 3 ปี
Mthai News
ติดต่อทีม ข่าว  MThai News : news@ mthai .com
