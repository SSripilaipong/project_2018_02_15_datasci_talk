
ที่สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติเลขาธิการ(กสทช.) นายฐากร ตัณฑสิทธิ์ เลขาธิการกสทช. พร้อมด้วย นายจอน เอ็ดดี้ อับดุลลาห์ ประธานเจ้าหน้าที่บริหาร บริษัท โทเทิ่ล แอ็คเซ็ส คอมมูนิเคชั่น จำกัด(มหาชน) หรือ ดีแทค ร่วมแถลงข่าวถึงกรณีที่สัญญาณของดีแทคขัดข้องและมาตราการเยียวยา จากเหตุขัดข้องในการให้บริการโทรศัพท์เคลื่อนที่เมื่อวันที่ 28 สิงหาคม
โดยสำนักงาน กสทช. ได้ใช้อาศัยอำนาจตามมาตรา 66 แห่ง พ.ร.บ.การประกอบกิจการโทรคมนาคม พ.ศ. 2544 กำหนดค่าปรับทางปกครองบริษัท โทเทิ่ล แอ็คเซ็ส คอมมูนิเคชั่น จำกัด (มหาชน) เป็นเงินจำนวน 10,000,000 บาท (สิบล้านบาท) ชำระภายใน 15 วัน นับแต่วันที่ได้รับหนังสือ ซึ่งหากบริษัทฯ ไม่พอใจสามารถอุทธรณ์ได้ภายใน 15 วัน นับตั้งแต่ได้รับหนังสือ
ทั้งนี้ คณะกรรมการฯ ได้พิจารณากำหนดค่าปรับ โดยคำนวณจากค่าเสียหาย 3 ประเภทคือ 
1.การไม่ได้โทรออกนอกโครงข่าย 
2.การไม่ได้โทรออกภายในเครือข่ายและ 
3.การไม่ได้ใช้บริการด้านข้อมูล เอสเอ็มเอส เอ็มเอ็มเอส และโมบาย อินเทอร์เน็ต โดยคิดจากฐาน 130 ล้านเลขหมายทั่วประเทศของทุกเครือข่าย
นายจอน เอ็ดดี้ อับดุลลาห์ ประธานเจ้าหน้าที่บริหารดีแทค กล่าวว่า ดีแทคพร้อมจ่ายค่าปรับทันทีโดยไม่อุทธรณ์ เนื่องจากยอมรับในปัญหาด้านเครือข่ายที่เกิดขึ้น ซึ่งปัญหาที่เกิดขึ้นนั้นถือเป็นส่วนหนึ่งของการปรับปรุงโครงข่ายทั้งระบบ และดีแทคออกมาตรการชดเชยคืนให้ลูกค้าแล้ว 3 ล้านราย มูลค่า 100 ล้านบาท คาดว่าจะใช้งบประมาณรวม 300 ล้านบา ทมสำหรับการชดเชยในครั้งนี้
Mthai News
ติดต่อทีม ข่าว  MThai News : news@ mthai .com

