
อ้างต้นทุนเชื้อเพลิงปรับเพิ่ม จึงส่งผลให้ขึ้นตาม
นายดิเรก ลาวัณย์ศิริ ประธานคณะกรรมการกำกับกิจการพลังงาน(กกพ.) หรือเรกูเลเตอร์ เปิดเผยภายหลังประชุม กกพ.ว่า ที่ประชุมมีมติปรับขึ้นค่าไฟฟ้าผันแปรอัตโนมัติ(FT) งวดใหม่ระหว่างเดือนก.ย.-ธ.ค.55 อีก 18 สตางค์/หน่วย จากต้นทุนที่จะต้องปรับขึ้นจริงถึง 38.24 สต./หน่วย
โดยส่วนที่เหลืออีก 20.24 สต./หน่วยนั้น จะให้การไฟฟ้าฝ่ายผลิตแห่งประเทศไทย(กฟผ.) เป็นผู้รับภาระชั่วคราวไปก่อน คิดเป็นมูลค่า 10,504 ล้านบาท ดังนั้นเมื่อรวมกับค่า FT ในงวดเดิมที่ได้เรียกเก็บจากผู้ใช้ไฟฟ้าไปก่อนหน้านี้แล้วจะอยู่ที่ 68.24 สต./หน่วย
ส่วนสาเหตุที่ต้องมีการปรับขึ้นค่า FT ในงวดเดือน ก.ย.-ธ.ค.55 เนื่องจากต้นทุนเชื้อเพลิงเพิ่มขึ้นทุกตัว จึงต้องปรับขึ้นตามด้วย เช่น ก๊าซธรรมชาติ ปรับขึ้นจาก 301.28 บาท/ล้านบีทียู มาเป็น 317.50 บาท/ล้านบีทียู, ถ่านหิน ปรับขึ้นจาก 2,926 บาท/ตัน มาเป็น 3,227 บาท/ตัน และน้ำมันเตา จาก 25.87 บาท/ลิตร มาอยู่ที่ 26.49 บาท/ลิตร
Mthai News
ติดต่อทีม ข่าว  MThai News : news@ mthai .com
