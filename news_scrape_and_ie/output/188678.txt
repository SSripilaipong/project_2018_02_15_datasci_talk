นายกฯ ยกระดับผู้ประกอบการหนึ่งตำบล หนึ่งผลิตภัณฑ์แบบบูรณาการ
เมื่อเวลา 11.45น. (6 ก.ย. 55) ที่โรงแรมแกรนด์ไฮแอท เอราวัณ น.ส.ยิ่งลักษณ์ ชินวัตร นายกรัฐมนตรี เป็นประธานพิธีลงนามบันทึกข้อตกลงความร่วมมือ (MOU) และการแถลงข่าวโครงการยกระดับผู้ประกอบการหนึ่งตำบล หนึ่งผลิตภัณฑ์แบบบูรณาการ (OTOP PLUS) โดยมีนายยงยุทธ วิชัยดิษฐ รองนายกรัฐมนตรี และรมว.มหาดไทย น.อ.อนุดิษฐ์ นาครทรรพ รมว.เทคโนโลยีสารสนเทศและการสื่อสาร และ ม.ร.ว.พงษ์สวัสดิ์ สวัสดิวัฒน์ รมว.อุตสาหกรรม เข้าร่วม
สำหรับงานดังกล่าวเป็นโครงการต่อยอดสินค้าโอทอประดับ 4-5 ดาว ที่ผ่านมาคัดเลือกแล้วกว่า 200 ผลิตภัณฑ์จากทั่วประเทศ
ทั้งนี้ น.ส.ยิ่งลักษณ์ เปิดเผยว่า ตอนนี้สินค้าโอทอปมีความพร้อมมากขึ้น ทั้งศักยภาพในการส่งออกรวมไปถึงการขยายกำลังการผลิต แต่สิ่งที่ควรจะต่อยอดของสินค้าโอทอป คือ 
การทำการวิจัย เพื่อค้นหาศักยภาพของผลิตภัณฑ์ต่างๆให้มีความก้าวหน้ามากขึ้น 
การตลาด การเพิ่มช่องทางการจัดจำหน่าย
อย่างไรก็ตามทั้ง2ประการนี้ทางรัฐบาล ได้มีการบูรณาการในเรื่องดังกล่าวอยู่แล้ว ไม่ว่าจะเป็นารนำเอาวัตถุดิบต่างๆมาผลิตให้เกิดความหลากหลายในด้านผลิตภัณฑ์หรือการออกแบบบรรจุภัณฑ์เพื่อให้เกิดมูลค่าเพิ่ม รวมถึงการบูรณาการกับ กระทรวงมหาดไทย กระทรวงเทคโนโลยีสารสนเทศและการสื่อสาร การทรวงอุตสาหกรรม และกระทรวงการคลัง เพื่อจัดการเพิ่มช่องทางในการจัดจำหน่ายและเพิ่มแหล่งเงินทุน เพื่อรองรับการก้าวเข้าสู่การเป็นประชาคมอาเซียน น.ส.ยิ่งลักษณ์ กล่าว
Mthai News
ติดต่อทีม ข่าว  MThai News : news@ mthai .com
