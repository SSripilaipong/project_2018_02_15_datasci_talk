(ภาพประกอบไม่เกี่ยวข้องกับข่าว)
คมนาคม! สั่งกรมเจ้าท่าเข้มดูแลเรือขนส่ง พร้อมติดสัญญาณไฟตอม่อ
จากกรณีที่เรือขนปูนซีเมนต์ของบริษัท เอเชียซีเมนท์ ที่บรรทุกปูน 918 ตัน มูลค่ารวม 2 ล้านบาท เกิดอุบัติเหตุเบียดตอม่อที่สะพานซังฮี้ ล่มที่แม่น้ำเจ้าพระยา เมื่อวันที่ 23 สิงหาคมที่ผ่านมา
ล่าสุด นายจารุพงศ์ เรืองสุรรณ รัฐมนตรีว่าการกระทรวงคมนาคมและคณะลงพื้นที่ตรวจเยี่ยมการกู้เรือลำดังกล่าว โดยกรมเจ้าท่าได้ว่าจ้างเอกชนกู้เรือนับตั้งแต่วันที่เรือล่มด้วยวิธีการใช้ทุ่นลม จากนั้นจะนำไปซ่อมที่อู่ซ่อมเรือย่านสะพานพระราม 3 ต่อไป
ทั้งนี้ ได้สั่งการให้กรมเจ้าท่ากำหนดให้เรือขนส่งสินค้าที่มีเรือพ่วงหลายลำ มีเรือคัดท้าย เพื่อความปลอดภัย รวมถึง ในการสร้างสะพานแม่น้ำแห่งอื่นๆที่ผ่านแม่น้ำที่ใช้ในการคมนาคมและขนส่งทางน้ำ จะกำหนดให้ไม่มีตอม่อสะพาน ส่วนสะพานที่มีตอม่อจะดำเนินการติดสัญญาณเตือนให้ชัดเจน เพื่อป้องกันอุบัติเหตุเรือขนส่งชนอีก นายจารุพงศ์ กล่าว
Mthai News
ติดต่อทีม ข่าว  MThai News : news@ mthai .com
