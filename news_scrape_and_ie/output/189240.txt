
สรรพากร! เตือนระวังมิจฉาชีพหลอกลวงเงินมัดจำค่าเปิดรหัส
นางจิตรมณี สุวรรณพูล รองอธิบดีรักษาการในตำแหน่งที่ปรึกษาด้านพัฒนาฐานภาษี ในฐานะโฆษกกรมสรรพากร เปิดเผยว่า ขณะนี้มีผู้มาร้องเรียนกับกรมสรรพากรว่ามีกลุ่มมิจฉาชีพแอบอ้างตัวเป็นเจ้าหน้าที่กรมสรรพากรมาเรียกเก็บเงิน
ทั้งนี้กลุ่มมิจฉาชีพอ้างว่าทางกรมสรรพากรมีนโยบายให้ผู้เสียภาษีกู้ยืมเงินจำนวน 100,000-200,000 บาท และได้เรียกเก็บเงินมัดจำเพื่อเป็นค่าเปิดรหัสกับทางกรมฯ จำนวน 4,000 บาท แล้วจะนำเงินที่ขอกู้ดังกล่าวมาจ่ายให้ในวันถัดไป ซึ่งมีผู้หลงเชื่อต้องสูญเสียเงินมัดจำดังกล่าวไปแล้ว
อย่างไรก็ตาม ทางกรมสรรพากรขอชี้แจงว่าไม่มีการให้กู้ยืมเงินแก่ประชาชนแต่อย่างใด หากพบว่ามีผู้แอบอ้าง โปรดอย่าหลงเชื่อ และขอให้สอบถามข้อมูลก่อนดำเนินการใดๆ ได้ที่ Call Center หมายเลข 1161 หรือ สำนักงานสรรพากรพื้นที่และสำนักงานสรรพากรพื้นที่สาขา นางจิตรมณี กล่าว
Mthai News
ติดต่อทีม ข่าว  MThai News : news@ mthai .com
