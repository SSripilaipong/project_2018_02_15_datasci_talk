(ขอบคุณภาพประกอบจาก dektube.com)
กรมการขนส่งฯ พอใจการจัดระเบียบรถแท็กซี่ปฏิเสธรับผู้โดยสาร
กรมการขนส่งทางบกพอใจกับการบังคับใช้กฎหมายสำหรับรถแท็กซี่ กรณีปฏิเสธรับผู้โดยสาร
นายสมชัย ศิริวัฒนโชค อธิบดี กรมการขนส่งทางบก (ขบ.)  เปิดเผยว่า ภายหลังกรมการขนส่งทางบกได้ดำเนินการบังคับใช้กฎหมายสำหรับรถโดยสารแท็กซี่ เพื่อแก้ปัญหารถแท็กซี่ปฏิเสธรับผู้โดยสาร โดยกรมการขนส่งทางบกได้ส่งเจ้าหน้าที่ตรวจการออกล่อซื้อ พบว่ายอดตรวจพบและจับกุมประมาณกว่า 100 ราย ซึ่งมีผลถือว่าน่าพอใจ
อย่างไรก็ตาม ตอนนี้กฎหมายระบุชัดเจนว่า จะต้องไม่ปฎิเสธผู้โดยสารโดยไม่มีเหตุอันควร หากว่าไม่ให้บริการก็ต้องปิดไฟที่ระบุว่ารถว่างและไม่จอดรับผู้โดยสาร หรือหากมีการเจรจากับผู้โดยสารจนทราบเส้นทางแล้ว แต่กลับปฏิเสธก็จะมีโทษตามกฎหมาย คือ ปรับ 1,000 บาท  ซึ่งผู้โดยสารที่เจอเหตุการณ์ดังกล่าวสามารถแจ้งการร้องเรียนที่สายด่วนของกรมการขนส่งทางบก 1584 นายสมชัย กล่าว
Mthai News
ติดต่อทีม ข่าว  MThai News : news@ mthai .com
