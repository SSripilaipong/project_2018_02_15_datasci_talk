(ขอบคุณภาพประกอบจาก 9carthai.com)
กรมบัญชีกลาง จ่ายเงินคืนรถคันแรก 1 ต.ค. นี้
นายรังสรรค์ ศรีวรศาสตร์ อธิบดีกรมบัญชีกลาง เปิดเผยถึงการเตรียมการคืนเงินตามโครงการรถยนต์คันแรกว่า ตอนนี้ในข้อมูลจากกรมสรรพสามิตพบว่า ในช่วงเดือนกันยายน มีประชาชนที่จะได้รับเงินคืนในโครงการดังกล่าว ประมาณ 50 คน แต่สำหรับงบเบิกจ่ายที่คืนเงินนั้น ทางกรมสรรพสามิตได้ตั้งงบไว้ในปี2556 ทั้งสิ้น 7,500 ล้านบาท ทำให้การจ่ายเงินคืนครั้งแรกจะทำได้ภายในวันที่ 1 ตุลาคม 2555
ทั้งนี้รายละเอียดการจ่ายเงินคืนนั้น ทางกรมบัญชีกลางจะโอนเงินเข้าธนาคารกรุงไทย หลังจากนั้นทางธนาคารจะโอนเงินไปยังบัญชีของผู้ที่ได้รับสิทธิ์ดังกล่าว โดยที่กรมบัญชีกลางจะแจ้งให้ผู้รับเงินทราบทางเอสเอ็มเอสอีกที สำหรับการโอนเงินนั้น กรมบัญชีกลางจะแบ่งจ่ายเป็น 2 ครั้งต่อเดือน คือ ทุกวันที่ 5 และ 20 ของเดือน ตามรายชื่อที่ได้รับจากกรมสรรพสามิต ซึ่งหากผู้ได้รับสิทธิ์ไม่ได้รับเงินก็สามารถแจ้งปัญหามาที่คอลเซ็นเตอร์ของกรมฯ เพื่อประสานงานกับกรมสรรพสามิตและกรมการขนส่งทางบกต่อไป
อย่างไรก็ตาม กรมบัญชีกลางยังมีหน้าที่ติดตามเงินคืน ถ้าหากพบว่าประชาชนคนไหนไม่เข้าข่ายได้รับสิทธิ์คืนเงิน เนื่องจากมีการโอนเปลี่ยนมือก่อน 5 ปี ตามที่กำหนดไว้ด้วย
Mthai News
ติดต่อทีม ข่าว  MThai News : news@ mthai .com

ดูดวง จากเลขทะเบียนรถยนต์ ของคุณ เลือกเลขทะเบียนรถยนต์ ที่ส่งเสริมดวงชะตาของคุณ


