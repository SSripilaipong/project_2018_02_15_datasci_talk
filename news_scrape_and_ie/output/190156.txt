พณ. แถลงผลงาน 1 ปี ลดภาระผู้ประสบน้ำท่วม-แก้ของแพง
นายบุญทรง เตริยาภิรมย์ รัฐมนตรีว่าการกระทรวงพาณิชย์ (พณ.) กล่าวถึงการแถลงผลงาน 1 ปี กระทรวงพาณิชย์ เปิดเผยว่า ในยุคของรัฐบาล น.ส.ยิ่งลักษณ์ ชินวัตร นายกรัฐมนตรี ประสบภาวะวิกฤต 2 เรื่อง คือปัญหาอุทกภัยครั้งใหญ่ และปัญหาหนี้สาธารณะในสหภาพยุโรป
ทั้งนี้ปัญหาน้ำท่วมนั้น ส่งผลให้โรงงานอุตสาหกรรมที่โดนน้ำท่วมต้องหยุดดำเนินกิจการ จนขาดแคลนสินค้าอุปโภคบริโภค จึงทำให้ต้องดูแลค่าครองชีพของประชาชนในช่วงน้ำท่วมและหลังน้ำท่วม ให้มีราคาที่เหมาะสม ทำให้ประชาชนเข้าถึงสินค้าที่ขาดแคลนได้
นอกจากนี้ ด้านราคาอาหารก็ได้เข้าไปดูแลให้มีราคายุติธรรมและถูกลง ส่งผลทำให้อัตราเงินเฟ้อ ช่วง มกราคม-กรกฎาคม 2555 มีอัตราเปลี่ยนแปลง 2.9% ซึ่งต่ำกว่าประเทศเพื่อนบ้านในอาเซียนทั้งหมด ส่วนโครงการรับจำนำข้าว ก็ทำให้เกษตรกรได้รับประโยชน์และมีผลทำให้ราคาข้าวเปลือกยกระดับสูงขึ้นกว่าปีที่ผ่านมา 
 Mthai News
เกาะติดข่าว น้ำท่วม 2555 คลิ๊ก!!
