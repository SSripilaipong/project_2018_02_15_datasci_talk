
หลังปรับขึ้นถึง 450บาท ขณะที่ทองแท่งราคาขายอยู่ที่ 25,850บาท
ทันทีที่เปิดตลาดการซื้อขายทองคำในบ้านเราเพิ่มขึ้นจากเมื่อวานนี้บาทละ 450 บาท หลังธนาคารกลางสหรัฐฯ ประกาศใช้มาตรการกระตุ้นเศรษฐกิจรอบที่ 3 หรือ คิวอี 3
ทำให้ราคาขายออกทองคำแท่งอยู่ที่บาทละ 25,850 บาท และราคาขายออกทองรูปพรรณอยู่ที่บาทละ 26,250 บาท นับเป็นสถิติสูงสุดในรอบ 10 เดือน หรืออยู่ในระดับเดียวกัน เมื่อวันที่ 17 พฤศจิกายน 2554
ทั้งนี้เป็นผลจากนักลงทุนวิตกกังวลเกี่ยวกับปัญหาเงินเฟ้อแห่เข้าซื้อทองคำ เพราะถือเป็นสินทรัพย์ที่มีความปลอดภัยมากที่สุดในขณะนี้ เนื่องจากวิตกกังวลเกี่ยวกับปัญหาเงินเฟ้อ
ด้าน นายจิตติ ตั้งสิทธิ์ภักดี นายกสมาคมค้าทองคำ คาดการณ์ว่า แนวโน้มในช่วงต่อไปยังคงเป็นขาขึ้นต่อเนื่อง เพราะการประกาศมาตรการกระตุ้นเศรษฐกิจครั้งนี้ไม่ได้กำหนดระยะเวลาใช้มาตรการที่ชัดเจนเหมือน 2 ครั้งที่ผ่านมา ทำให้นักลงทุนหันมาถือทองคำมากขึ้น
ประกอบกับราคาน้ำมันเพิ่มสูงขึ้น และวิกฤตหนี้ยูโรโซนก็ยังคงยืดเยื้อต่อไป โดยมีแนวต้านอยู่ที่ 1,790 เหรียญสหรัฐต่อออนซ์ ซึ่งเป็นระดับนิวไฮน์สูงสุดของปีนี้เมื่อวันที่ 29 กุมภาพันธ์
ข้อมูลข่าวจากครอบครัวข่าว 3
Mthai News
