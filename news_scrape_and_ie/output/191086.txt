
นายวิสุทธิ์ บริบูรณ์ ผู้ช่วยกรรมการผู้จัดการสายงานการตลาด บริษัท รถไฟฟ้ากรุงเทพ หรือบีเอ็มซีแอล เปิดเผยว่า
ช่วงที่ผ่านมาบีเอ็มซีแอลได้จัดโปรโมชั่นช่วยลดค่าครองชีพของประชาชน โดยคงอัตราค่าโดยสารเดิมราคา 15-40 บาท สำหรับเหรียญโดยสาร บัตรเติมเงิน ประเภทบุคคลทั่วไป ตั้งแต่วันที่ 3 ก.ค. -2 ต.ค. 2555 เป็นเวลา 3 เดือน
จากเดิมตามสัญญาสัมปทานจะสามารถขึ้นราคาค่าโดยสารได้เป็น 16-40 บาท ในวันที่ 3 ก.ค.ที่ผ่านมา  ขณะนี้ใกล้ครบกำหนดการให้โปรโมชั่นดังกล่าวแล้ว และทางบีเอ็มซีแอลจะไม่ขยายโปรโมชั่นดังกล่าวออกไปอีก โดยในวันที่ 3 ต.ค.นี้ จะปรับอัตราค่าโดยสารตามสัญญาสัมปทานที่ได้พิจารณาไว้ที่ราคา 16-40 บาท
แอร์พอร์ตลิ้งค์เก็บ20บาทตลอดสาย ดีเดย์30 ก.ย.
นางสร้อยทิพย์ ไตรสุทธิ์ รองปลัดกระทรวงคมนาคม ในฐานะประธานคณะกรรมการ(บอร์ด) การรรถไฟแห่งประเทศไทย(ร.ฟ.ท.) เปิดเผยว่า
ที่ประชุมบอร์ดร.ฟ.ท.เมื่อ 14 กันยายน รับทราบการทดลองจัดเก็บค่าโดยสารโครงการระบบขนส่งทางรถไฟเชื่อมท่าอากาศยานสุวรรณภูมิและสถานีรับส่งผู้โดยสารอากาศยานในเมือง หรือแอร์พอร์ตลิงก์ ในอัตรา 20 บาทตลอดสาย สำหรับรถขบวนธรรมดา(City Line) เฉพาะช่วงเวลา 11.00-14.00 น. เป็นเวลา3 เดือน เริ่มตั้งแต่วันที่30กันยายน-31ธันวาคม 2555  เพื่อจูงใจให้มีผู้ใช้บริการในช่วงเวลาดังกล่าวเพิ่มขึ้น
Mthai News

