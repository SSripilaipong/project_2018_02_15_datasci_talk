
ย้ำไม่ล้มแผน แต่ยังไม่ถึงเวลาที่จะปรับ เหตุต้องแก้บางเรื่องให้เรียบร้อยก่อน
นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง ได้ออกมาตอบโต้กรณีที่มีกระแสข่าวรัฐบาลจะไม่ปรับลดภาษีเงินได้บุคคลธรรมดา เนื่องจากรัฐบาลพลาดเป้าในการเก็บภาษีว่า เรื่องดังกล่าวไม่เป็นจริง รัฐบาลไม่ได้บอกว่าจะไม่ปรับลด แต่มันยังไม่ถึงเวลาเพราะไม่ใช่เรื่องด่วน
ขณะเดียวกันการปรับลดภาษีเงินได้บุคคลธรรมดายังมีข้อจำกัดในบางมาตรา ก็ต้องแก้ไขให้เรียบร้อยก่อน และจากการเปรียบเทียบภาษีเงินได้บุคคลธรรมดาในภูมิภาค ก็พบว่าของไทยยังอยู่ในระดับพอดี ไม่ได้สูงและไม่ได้ต่ำกว่าจนเกินไปยังรอได้ ดังนั้นจึงขอยืนยันว่ารัฐบาลมีแผนปรับโครงสร้างภาษีเงินได้บุคคลธรรมดาแน่นอน
ส่วนการปรับลดภาษีเงินได้นิติบุคคลนันได้ดำเนินการแล้ว โดยได้ลดจาก 30% เหลือ 23% แล้ว และจะเหลือ 20% ในปีหน้า
Mthai News
