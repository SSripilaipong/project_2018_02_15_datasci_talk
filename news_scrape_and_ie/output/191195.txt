
นายบุญทรง เตริยาภิรมย์ รัฐมนตรีว่าการกระทรวงพาณิชย์ กล่าวถึงสถานการณ์การส่งออกข้าวของไทยในปีนี้ว่าน่าจะส่งออกได้ที่ปริมาณ 8.5 ล้านตัน จึงมั่นใจว่า ประเทศไทย ยังครองแชมป์ส่งออกข้าวอันดับ 1 แม้ว่าจปริมาณจะลดลงก็ตาม
ทั้งนี้ สถิติการส่งออกข้าว 10 ปีที่ผ่านมา จะเห็นว่าประเทศไทย สามารถส่งออกข้าวเฉลี่ยได้ประมาณ 8.5-9 ล้านตัน และปีที่แล้วคือ ปี 2554 มีปริมาณส่งออกอยู่ที่ประมาณ 10 ล้านตัน ฉะนั้น หากติดตามข้อมูลข่าวสารและวิเคราะห์จะสามารถส่งออกได้ที่ประมาณ 5-6 ล้านตัน โดยในส่วนของภาคเอกชนทำได้ 6.5 ล้านตัน รัฐบาลได้ 2 ล้านตัน ภาครัฐ คำนวณแล้วน่าจะทำตัวเลขได้ประมาณ 8.5 ล้านตัน
ส่วนกรณีที่หลายฝ่ายมองว่า นโยบายรับจำนำข้าวเป็นการบิดเบือนกลไกตลาดนั้นไม่จริง เนื่องจากรัฐบาลต้องการให้เกษตรกรได้ขายข้าวในราคาที่สูงขึ้น และข้าวไทยเป็นข้าวที่มีคุณภาพที่ดีที่สุดในโลก ส่วนเป้าส่งออกที่ร้อยละ 15 นั้น จะไปถึงเป้าหมายหรือไม่เป็นอีกเรื่องหนึ่ง เนื่องจากการส่งออกของไทยเจอปัญหา 2 เด้ง คือ ปัญหาวิกฤตยุโรปและอุทกภัยปลายปีที่แล้วส่งผลถึงผลผลิต
Mthai News
