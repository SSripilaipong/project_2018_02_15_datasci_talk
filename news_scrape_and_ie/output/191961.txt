
นายรังสรรค์ ศรีวรศาสตร์ อธิบดีกรมบัญชีกลาง เปิดเผยว่า กรมสรรพสามิตได้ส่งข้อมูลคืนเงินในโครงการรถยนต์คันแรก ณ วันที่ 18 ก.ย. 2555 มีจำนวน 2.17 แสนคัน คิดเป็นเงินขอคืน 1.56 หมื่นล้านบาท โดยจะเริ่มจ่ายคืนให้กับผู้ที่ขอคืนตั้งแต่วันที่ 5 ต.ค. 2555 เป็นต้นไป
ทั้งนี้การจ่ายเงิน ทางกรมบัญชีกลางจะจ่ายคืนเดือนละ 2 ครั้ง คือ ทุกวันที่ 5 และวันที่ 20 ของเดือน โดยจะโอนเงินไปยังบัญชีของผู้ที่ได้รับสิทธิคืนเงินรถคันแรกตามที่แจ้งข้อมูลไว้กับสรรพสามิตโดยไม่มีการเสียค่าธรรมเนียมใดๆ
ทั้งนี้เงินที่จะนำมาจ่ายคืน ส่วนหนึ่งมาจากงบประมาณปี 2556 ที่ตั้งไว้ 7,500 ล้านบาท ซึ่งหากไม่พอก็จะใช้เงินจากเงินคงคลังที่มีอยู่ 5.5 แสนล้านบาท
Mthai News
