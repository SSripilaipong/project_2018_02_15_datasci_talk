
นายวรวิทย์ ชัยลิมปมนตรี กรรมการผู้จัดการ ธนาคารอาคารสงเคราะห์ (ธอส.) กล่าวว่า หลังจากธนาคารดำเนินโครงการปล่อยสินเชื่อบ้านหลังแรกราคาบ้านไม่เกิน 1 ล้านบาท ดอกเบี้ย 0 % เป็นเวลา 3 ปี จะครบกำหนดวันที่ 30 กันยายนนี้ แต่ต้องโอนให้เสร็จภายในสิ้นเดือนธันวาคมนี้ ซึ่งได้รับความสนใจอย่างมาก อีกทั้งธนาคารต้องการปล่อยสินเชื่อบ้านหลังแรกให้ได้ตามเป้าหมาย 10,000 ล้านบาท ที่ประชุมคณะกรรมการธนาคารจึงได้เห็นชอบขยายโครงการดังกล่าวออกไปอีก 6 เดือน ครบกำหนดเดือนมีนาคม 2556
ทั้งนี้จะทำเรื่องเสนอกระทรวงการคลังพิจารณาเพื่อเสนอต่อที่ประชุมคณะรัฐมนตรีขยายระยะเวลาดังกล่าว โดยใช้เงื่อนไขเดิม คาดว่าสิ้นเดือนนี้จะปล่อยสินเชื่อได้ 7,000 ล้านบาท ดังนั้น เมื่อขยายเวลาอีก 6 เดือน น่าจะทำยอดได้ตามเป้าหมาย 10,000 ล้านบาท
Mthai News
