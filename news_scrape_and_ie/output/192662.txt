
แนะผู้ลงทะเบียนควรรีบดำเนินการ ก่อนถูกตัดสิทธิ์
รายงานข่าวแจ้งว่า ในวันที่ 28ก.ย. นี้ กระทรวงพลังงานได้ออกประกาศว่า จะเปิดให้บริการโครงการเปลี่ยนรถแท็กซี่ที่ใช้แอลพีจีเป็นเอ็นจีวีเป็นวันสุดท้าย
ดังนั้นแท็กซี่ที่ได้ลงทะเบียนสมัครเข้าร่วมโครงการ ตั้งแต่ 1ม.ค.55-30 เม.ย.55 ให้รีบนำรถไปติดตั้งที่อู่เอ็นจีวีที่ได้มีการกำหนดไว้ ซึ่งถ้าหากยังไม่นำรถแท็กซี่มาติดตั้งก็จะตัดสิทธิ์ทันที
สำหรับโครงการดังกล่าวมีรถแท็กซี่ที่เข้าร่วมโครงการติดตั้งเอ็นจีวีแล้วเพียง 2,600 คัน จากที่มีการลงทะเบียนไว้ 4,900 คัน ต่ำกว่าเป้าที่กระทรวงคาดว่าจะมีรถมาใช้บริการถึง 1.5 หมื่นคัน
ส่วนสาเหตุที่ทำให้โครงการไม่ได้รับความนิยมนั้น คาดว่ามาจากความล่าช้าในการดำเนินโครงการ จนทำให้ผู้ประกอบการหันไปหาอู่เพื่อทำการติดตั้งเอง ขณะที่บางส่วนยังไม่มีความมั่นใจในการดำเนินนโยบายราคาพลังงาน ที่ยังมีการแทรกแซงราคาอยู่ และไม่รู้ว่ายกเลิกหรือไม่
อย่างไรก็ดีหากปิดโครงการแล้ว ยังพบว่าอุปกรณ์ต่างๆ ยังเหลืออยู่ ทางกระทรวงก็อาจจะเปิดโครงการขึ้นมาอีกรอบก็ได้เพื่อไม่ให้เสียเงินงบประมาณ แต่ทั้งนี้ทั้งนั้นก็ขึ้นอยู่กับทางกระทรวงพลังงานว่าจะดำเนินการต่อหรือไม่
Mthai News
