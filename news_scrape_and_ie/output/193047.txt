
พ.อ.เศรษฐพงศ์ มะลิสุวรรณ รองประธานคณะกรรมการกิจการกระจายเสียง กิจการโทรทัศน์ และ กิจการโทรคมนาคมแห่งชาติ (กสทช.) และ ประธานคณะกรรมการกิจการโทรคมนาคม (กทค.) เปิดเผยว่า กสทช.ได้เตรียมเลขหมายมือถือชุด 093 จำนวน 10 ล้านเลขหมาย เพื่อรองรับสำหรับผู้ที่จะได้รับใบอนุญาตให้บริการ 3G บนคลื่นความถี่ 2.1 GHz แล้ว โดยจะคิดค่าบริการเลขหมายละ 1 บาทต่อเดือน เพื่อต้องการให้เป็นสัญลักษณ์และแสดงถึงการเป็น 3G
ทั้งนี้การพิจารณาจัดสรรเลขหมายให้ผู้ประกอบการแต่ละราย จะดูแผนการทำตลาดล่วงหน้า 6 เดือน โดยจะจัดสรรให้ครั้งละไม่เกิน 2 ล้านเลขหมาย โดยปัจจุบันมี ซึ่งการประชุมบอร์ด กทค.วันนี้ ( 25 ก.ย.)ได้อนุมัติเพิ่มเติมให้กับ 
1. บริษัท แอดวานซ์ อินโฟร์ เซอร์วิส หรือ เอไอเอสจำนวน 1.25 ล้านเลขหมาย 
2. บริษัท โทเทิ่ล แอ็คเซ็ส คอมมูนิเคชั่น หรือ ดีแทค(DTAC) จำนวน 1.6 ล้านเลขหมาย 
และ 3. บมจ. กสท โทรคมนาคม จำนวน 1.75 ล้านเลขหมาย แต่กสทฯ จะยังไม่ได่รับเลขหมายจริงจนกว่าจะชำระค่าเลขหมายที่ค้างอยู่ตั้งแต่เดือน เม.ย.มูลค่า 45 ล้านบาทก่อน
อย่างไรก็ตาม ปัจจุบันมีเลขหมายที่อยู่ในระบบทั้งหมด 300 ล้านเลขหมาย
Mthai News
