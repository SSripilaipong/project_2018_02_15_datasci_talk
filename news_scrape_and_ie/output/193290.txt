
นายจิรประวัติ บุณยะเสน ผู้อำนวยการกลุ่มธุรกิจโมโนโมบาย บริษัท โมโน เทคโนโลยี จำกัด (มหาชน) เปิดเผยว่า จากการดำเนินธุรกิจด้านการพัฒนาแพลตฟอร์มเพื่อให้บริการผ่านระบบโทรศัพท์มือถือมากว่า 10 ปี ในรูปแบบ SMS, MMS, IVR, Audiotex, Mobile Internet (WAP) และ App. ที่อัดแน่นด้วยเนื้อหาคอนเทนต์คุณภาพ ยังมีการจับมือกับพาร์ตเนอร์ที่มีความเป็นมืออาชีพ อาทิ สถานีโทรทัศน์กองทัพบกช่อง 5 (ททบ.5) และสถานีโทรทัศน์โมเดิร์นไนน์ ทีวี (ช่อง 9) และโดยเฉพาะอย่างยิ่งผู้ให้บริการเครือข่ายดีแทค ทำให้ธุรกิจการให้บริการเสริมบนมือถือเติบโตอย่างต่อเนื่อง
เห็นได้จากครึ่งปีแรกโมโนโมบายร่วมกับดีแทคสามารถสร้างรายได้เติบโตถึง 122% จากช่วงเดียวกันของปีที่แล้ว หวังปิดยอดเติบโต 155% ตามเป้าดังนั้นในปี 2012 โมโนโมบายและดีแทคยังคงร่วมมือกันอย่างต่อเนื่อง โดยร่วมกันทุ่มงบกว่า 90 ล้านบาท เพื่อทำการตลาดกระตุ้นการใช้งานบริการเสริมบนมือถือตลอดทั้งปี โดยดีแทคจะเป็นผู้ให้การสนับสนุนด้านงบประมาณการจัดแคมเปญและการโปรโมท ในส่วนของโมโนโมบายจะสนับสนุนในเรื่องการผลิตคอนเทนต์ การโปรโมท การจัดอีเวนท์ การจัดโรดโชว์เพื่อโปรโมทแคมเปญและแบรนด์ของแฮปปี้ด้วย ล่าสุดเตรียมส่งแคมเปญ “แฮปปี้แจกใหญ่ส่งท้ายปี” มอบโชคใหญ่รวมมูลค่ารางวัลกว่า 3.8 ล้านบาท เพื่อเป็นการคืนกำไรให้กับลูกค้าดีแทคโดยเฉพาะ โดยใช้งบการตลาดเฉพาะเคมเปญนี้ทั้งสิ้น 32 ล้านบาท
ด้านนายปกรณ์ พรรณเชษฐ์ ผู้อำนวยการอาวุโส ฝ่ายการตลาด บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือดีแทค กล่าวว่า แฮปปี้ และโมโนโมบาย เป็นพันธมิตรที่ร่วมพัฒนาคอนเทนต์ที่สร้างความสนุกสนานให้กับลูกค้ามาเป็นเวลานาน ในปีนี้เราจึงได้ร่วมมือกันจัดแคมเปญ “แฮปปี้แจกใหญ่ส่งท้ายปี” ส่งท้ายปี เพื่อตอบแทนลูกค้าที่ใช้บริการของเราโดยเฉพาะ โดยมอบโชคในแคมเปญนี้รวมกว่า 3 ล้านบาท ให้ลูกค้าแฮปปี้และดีแทคได้ร่วมสนุก และในอนาคตพันธมิตรทั้งสองจะได้จับมือกันเพื่อสร้างคอนเทนต์ที่ตรงกับความต้องการของกลุ่มเป้าหมายต่อไป การรับโชคของลูกค้าแฮปปี้และดีแทคสามารถสมัครบริการและดาวน์โหลดคอนเทนต์ผ่าน *336 ได้ รวมทั้งการรับข่าวสารจากโมโนโมบายสามารถติดตามได้ที่ http://m.mono-mobile.com
Mthai News
