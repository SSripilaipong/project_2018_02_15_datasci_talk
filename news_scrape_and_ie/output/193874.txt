
คาดปี 2556 ได้ข้อสรุป
รายงานข่าวแจ้งว่า ขณะนี้กระทรวงคมนาคม,การรถไฟฟ้าขนส่งมวลชนแห่งประเทศไทย (รฟม.) และการเคหะแห่งประเทศไทย (กคช.) ได้ลงนามบันทึกทำความเข้าใจร่วมในการพัฒนาสร้างที่อยู่อาศัยตามทางรถไฟฟ้า เพื่อเป็นการช่วยเหลือพนักงานเงินเดือน และผู้มือรายได้น้อยให้มีที่อยู่อาศัยตามนโยบายของน.ส.ยิ่งลักษณ์ ชินวัตร นายกรัฐมนตรี แล้ว
โดยนายสันติ พร้อมพัฒน์ รัฐมนตรีว่าการกระทรวงการพัฒนาสังคมและความมั่นคงของมนุษย์ เปิดเผยว่า โครงการดังกล่าวจะเป็นแรงจูงใจให้กับประชาชน หันมาใช้บริการระบบขนส่งมวลชนสาธารณะมากขึ้น ซึ่งถือเป็นการประหยัดพลังงาน และลดปัญหารถติดในพื้นที่กทม. ขณะเดียวกันก็ช่วยให้ชีวิตความเป็นอยู่ผู้มีรายได้ดีมากยิ่งขึ้น
ด้านนายยงสิทธ์ โรจน์ศรีกุล ผู้ว่า รฟม. เผยว่า โครงการดังกล่าวทางรัฐบาลจะประกาศมอบเป็นของขวัญวันปีใหม่ 2556 ให้กับผู้ที่มีรายได้น้อย ซึ่งขณะนี้อยู่ระหว่างหารือยกร่างกฎหมายกับกฤษฎีกา รวมถึงการศึกษาว่าจะให้จัดสร้างที่ใดบ้าง และคาดว่าจะสรุปได้เร็ว ๆ นี้
Mthai News
