
โอนเงินเดือนละ 2 ครั้ง พร้อมส่ง sms แจ้ง
รายงานข่าวแจ้งว่า วันนี้ (1 ต.ค.) กระทรวงการคลัง ได้เริ่มโอนเงินเข้าบัญชีผู้มีสิทธิ์รอบแรกเป็นกรณีพิเศษ 47 ราย คิดเป็นเงินกว่า 3.5 ล้านบาท โดยกรมบัญชีกลางกำหนดโอนเงินเดือนละ 2 ครั้ง คือ วันที่ 5 และ 20 ของทุกเดือนนับจากวันนี้เป็นต้นไป
ทั้งนี้โครงการรถคันแรก ตั้งแต่วันที่ 16 กันยายน 2555 จนถึงวันนี้(1 ต.ค.) มีผู้ลงทะเบียนใช้สิทธิขอรับเงินคืนแล้ว 250,000 ราย คิดเป็นเงินที่รัฐต้องจ่ายคืนประมาณ 17,000 ล้านบาท
สำหรับการโอนเงิน ได้ประสานกับธนาคารกรุงไทย และจะส่งข้อความสั้น (SMS) แจ้งการโอน หรือผู้ซื้อรถยนต์คันแรกตรวจสอบรายละเอียดทางเว็บไซต์ของกรมสรรพสามิต www.firstcar.excise.go.th
ข้อมูลเบื้องต้นจากบริษัทผู้ผลิตรถยนต์คาดว่าในปีนี้จะมียอดสั่งจองรถยนต์ที่ เข้าข่ายตามหลักเกณฑ์รถยนต์ใหม่คันแรกประมาณ 425,000 คัน ขณะที่โครงการนีมีระยะเวลาสิ้นสุดในวันที่ 31 ธันวาคม 2555
Mthai News
