ภาพจาก facebook.com/seasonalmoods.shop
MThai News:  หลังจากเปิดตัวไปเมื่อวันที่ 29 กันยายน ที่ผ่านมา H&M แบรนด์แฟชั่นชื่อดังจากประเทศสวีเดน ที่มีสาขา 2,500 แห่งใน 47 ประเทศทั่วโลก ที่นำเสนอเสื้อผ้าคุณภาพดีแต่ราคาสบายกระเป๋า บรรดาขาชอปทั้งหลายก็ไม่พลาดไปจับจองสินค้า จนคนแน่นชั้น 1 ศูนย์การค้าสยามพารากอน ตั้งแต่วันแรก จนถึงวันนี้ ( 2 ตุลาคม)
ถือเป็นปรากฏการณ์ชอปของชาวไทย หลังจากที่ก่อนหน้าผู้คนแห่ไปต่อคิวจับจอง IPhone จนเกิดเป็นกระแสในโลกออนไลน์ที่มีการพูดถึงการต่อคิวเพื่อเข้าซื้อสินค้าใน H&M มีการถ่ายภาพมาลงในเฟสบุ๊กและแชร์ต่อ ขณะที่บางคนก็ทวิตสถานการณ์ผ่านทวิตเตอร์
อย่างไรก็ตาม ในวันที่ 10 ตุลาคมนี้ H&M สาขาที่ 2 ของเมืองไทยจะเปิดให้บริการ ณ ห้างสรรพสินค้าเดอะมอลล์ บางกะปิ ด้วยซึ่งทางนายพาร์ ดาร์จ ผู้จัดการฝ่ายธุรกิจแฟรนไชส์ (Country Manager Franchise) กล่าวถึงการเปิดสาขาในประเทศไทยว่า กรุงเทพฯเป็นเมืองแห่งแฟชั่น ที่มีการเปลี่ยนแปลงอย่างรวดเร็ว และไม่เคยหยุดนิ่ง เข้ากับแนวคิดของ H&M ที่แฟชั่นสินค้าในร้านจะเปลี่ยนแปลงแทบจะทุกสัปดาห์ สินค้าที่เหมาะกับลูกค้าแทบจะทุกเพศ ทุกวัย
Mthai News
ภาพจาก facebook.com/cenotez
ภาพจาก facebook.com/hmgangs
ภาพจาก facebook.com/hmgangs
ภาพจาก facebook.com/hmgangs
