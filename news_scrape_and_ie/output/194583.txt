
นายฐากร ตัณฑ์สิทธิ์ เลขาธิการสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เปิดเผยว่า
ที่ประชุมคณะกรรมการบริหารกองทุน มีมติอนุมัติเงินจำนวน 950 ล้านบาท ตามที่ทางไอซีทีได้ยื่นเรื่องขอมา เพื่อใช้ในการทำโครงการฟรีอินเตอร์เน็ตไร้สายความเร็วสูง (ไอซีที ฟรีไวไฟ) 150,000 จุด ใน 30,000 แห่งทั่วประเทศ เช่นที่ สถานีตำรวจ สถานีอนามัย ศาลากลางจังหวัดเป็นต้น
ทั้งนี้เงิน 950 ล้านบาทนำมาจากกองทุนวิจัยและพัฒนาฯ ซึ่งปัจจุบันมีเงินในกองทุนอยู่ที่ 3,591 ล้านบาท จากค่าธรรมเนียมรายปีที่ได้รับจากกิจการกระจายเสียง กิจการโทรทัศน์ และกิจการโทรคมนาคม รวมทั้งค่าปรับต่างๆ อาทิ กรณีที่ดีแทค ถูกปรับเป็นจำนวน 10 ล้านบาท จากเหตุที่ทำสัญญาณล่มในวันที่ 28 สิงหาคม เป็นต้น
Mthai News
