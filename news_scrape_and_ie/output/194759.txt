
จากชั่วโมงละ 30บาท เพิ่มเป็น ชั่วโมงละ 37.5 – 40บาท คาด 7พ.ย.ได้ข้อสรุป
นพ.สมเกียรติ ฉายะศรีวงศ์ ประธานคณะกรรมการค่าจ้างกลาง ได้กล่าวถึงผลหารือของคณะกรรมการค่าจ้างกลางวันนี้ (3 ต.ค.) ว่า ที่ประชุมได้มีการพิจารณา เตรียมปรับขึ้นเงินอัตราค่าจ้างรายชั่วโมง หรือค่าจ้างพาร์ทไทม์ของนักเรียน นิสิต นักศึกษาใหม่ โดยได้ตั้งตัวเลขที่จะปรับเพิ่มขึ้นไว้ 2อัตรา คือชั่วโมงละ 37.5 บาท และ 40 บาท แทนที่อัตราค่าจ้างเดิมจากอยู่ประมาทชั่วโมงละ 30บาท
แต่ทั้งนี้ทั้งนั้นก่อนที่ประกาศให้มีการปรับเพิ่มขึ้นนั้น ทางที่ประชุมได้มอบหมายให้คณะอนุกรรมการวิชาการและกลั่นกรองไปศึกษาเพิ่มเติมในประเด็นข้อกฎหมายว่า คณะกรรมการค่าจ้าง มีอำนาจสั่งการบังคับให้ผู้ประกอบกอบการ จ่ายเงินค่าจ้างพาร์ทไทม์ตามอัตราที่กำหนดใหม่ได้หรือไม่ หรือเป็นเพียงการแนะนำให้มีการปรับเพิ่มขึ้นเท่านั้น โดยในวันที่ 7พ.ย. นี้ก็จะมีการหารือถึงเรื่องดังกล่าวอีกครั้งหนึ่ง
Mthai News
