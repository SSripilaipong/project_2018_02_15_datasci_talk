
หวังให้คนสนุบสนุนแก๊สโซฮอล์ตามนโยบายรัฐ ยันกระทบบ้างแต่ส่วนน้อย
การประชุมคณะกรรมการนโยบายพลังงานแห่งชาติ(กพช.) ที่มีนางสาวยิ่งลักษณ์ ชินวัตร นายกรัฐมนตรี เป็นประธานวันนี้ (4 ต.ค.) ได้มีมติเห็นชอบให้ยกเลิกการจำหน่ายน้ำมันเบนซิน 91ทั่วประเทศ โดยให้มีผลตั้งแต่วันที่ 1 ม.ค.56 เป็นต้นไป
โดยนายอารักษ์ ชลธาร์นนท์ รมว.พลังงาน เผยว่า สาเหตุที่ต้องให้มีการเลิกจำหน่ายน้ำมันเบนซิน 91นั้น ก็เพื่อผู้ใช้น้ำมันหันมาใช้แก๊สโซฮอล์ตามนโยบายพลังงานทดแทนของรัฐบาล และเป็นการช่วยเหลืออุตสาหกรรมผลิตเอทานอล
ทั้งนี้นายอารักษ์ ยังมั่นใจด้วยว่า การประกาศเลิกใช้น้ำมันเบนซิน91 จะไม่ส่งผลกระทบต่อประชาชนส่วนใหญ่ แต่จะมีผลบ้างกับผู้ที่ใช้รถยนต์รุ่นเก่า และรถจักรยานยนต์ 2จังหวะ แต่ก็ได้หาแนวทางแก้ไขไว้แล้ว โดยให้หันไปใช้เบนซิน 95 แทน
อย่างไรก็ดีเมื่อสักครู่ที่ผ่านมา ปตท.-บางจาก ได้ประกาศลดราคาน้ำมันกลุ่มเบนซิน และโซฮอล์ลง 60สต.ต่อลิตร,E85 ลง 30สต. ส่วนดีเซลยังคงไว้ก่อน ให้มีผลทันทีพรุ่งนี้ 5ต.ค.
Mthai News
