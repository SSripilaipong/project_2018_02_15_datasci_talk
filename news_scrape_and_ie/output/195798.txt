
หลัง 3บริษัทยักษ์ผ่านการตรวจคุณสมบัติรอบแรก มั่นใจไม่มีการฮั้วประมูล ขู่คนคิดล้มเจอขู่ฟ้องกลับแน่
พ.อ.เศรษฐพงษ์ มะลิสุวรรณ รองประธานกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ได้เปิดเผยถึงผลการตรวจสอบคุณสมบัติรอบแรก สำหรับการประมูลการให้บริการ 3จี หลังจาก 3บริษัทเอกชนยัก์ใหญ่ของไทย ได้แสดงเจตจำนงต์ในการขอเข้าประมูลการให้บริการ ตั้งแต่วันที่ 28 กันยายนที่ผ่านมา
ประกอบด้วย บริษัท แอดวานซ์ อินโฟร์ เซอร์วิส จำกัด (มหาชน) หรือ เอไอเอส ในนามลูกคือ บริษัท แอดวานซ์ ไวร์เลส เนทเวอร์ค จำกัด, บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ ดีแทค ในนามบริษัทลูก คือ บริษัท ดีแทค เนทเวอร์ค จำกัด และบริษัท ทรูมูฟ จำกัด ในนามบริษัทลูกคือ บริษัท เรียว ฟิวเจอร์ จำกัด
ซึ่งจากการตรวจสอบพบว่าทั้ง 3บริษัทผ่านหลักเกณฑ์การคัดเลือกคุณสมบัติรอบแรกของการประมูลแล้ว และในวันที่ 16 ต.ค.นี้ ทางกสทช. ก็จะเดินหน้าเข้าสู่การประมูลใบอนุญาต 3จีต่อไป คาดว่าหลังเสร็จสิ้นการประมูล ก็น่าจะใช้เวลาอีกประมาณ 6 เดือนที่ประชาชนตามเมืองใหญ่จะได้ใช้บริการ 3จี และภายใน 4 ปี จะมีบริการครอบคลุมทั่วประเทศ
นอกจากนี้ พ.อ.เศรษฐพงค์ ยังได้กล่าวถึงกรณีที่มีนักวิชาการเตรียมยื่นฟ้องศาลปกครองขอให้สั่งล้มการเปิดประมูลใบอนุญาต 3จี นั้นว่า หาก กสทช.ทำผิดจริงก็จะออกมารับผิดชอบ แต่หากศาลไม่ประทับรับฟ้อง กสทช.ก็จะฟ้องผู้ที่ยื่นฟ้องกลับเพื่อเรียกร้องความเป็นธรรม ทั้งนี้ขอยืนยันว่า กสทช. ได้ดำเนินการประมูลตามกฎหมายทุกขั้นตอน และไม่มีการฮั้วประมูลเกิดขึ้นแน่อน
สำหรับการประมูลดังกล่าว กสทช. จะแบ่งออกเป็น 9สล็อต ซึ่งผู้ประมูลรายใดเสนอราคาสูงสุดก็มีโอกาสเลือกคลื่นความถี่ก่อน โดยราคาเริ่มต้นประมูลขั้นต่ำจะอยู่ที่ 4,500 ล้านบาท/สล็อต
Mthai News

เกาะติดข่าว ประมูล 3g และการถ่ายทอดสด 
วันที่ 16 ตุลาคม 2555 เวาล 11.08 น. การประมูล 3G รอบแรก มีการเคาะรวมแค่ 8 สล็อต จาก 9 สล็อต ซึ่งคาดว่ามี 1 บริษัทที่เคาะแค่ 2 สล็อต …



