
รายงานข่าวแจ้งว่า ก่อนเทศกาลกินเจระหว่างวันที่ 15-23 ตุลาคม พบว่า ร้านอาหารขายอาหารปรุงจากเนื้อสัตว์เปลี่ยนเป็นขายอาหารเจแทน พร้อมกับขอปรับราคาเพิ่มขึ้นจากปกติรายการละ 5-15 บาท เนื่องจากต้นทุนประกอบอาหารเจสูงขึ้น โดยเฉพาะราคาผักสดเพิ่มจากปกติ 2-3 เท่า เช่น ผักคะน้าปรับขึ้นจากปกติ กก.ละ 20-25 บาท เพิ่มเป็น 80-85 บาท ผักบุ้งจีนปรับเพิ่มจากกก.ละ 20-25 บาท เป็น 45-50 บาท ส่วนราคาเนื้อสัตว์ยังทรงตัว โดยราคาเนื้อหมูเฉลี่ย กก.ละ98-110 บาท
ทั้งนี้ราคาได้ปรับสูงต่อเนื่องมาแล้ว 2 สัปดาห์ และเป็นราคาแพงมากในรอบหลายปี ประกอบกับราคาเครื่องปรุงอาหารก็มีราคาสูงขึ้น อาทิ ซีอิ๊วขาวแพงกว่าน้ำปลา เต้าหู้โปรตีนเกษตร แต่หลังจากเทศกาลกินเจหมดลงราคาก็จะลดลง
จากการปรับขึ้นของราคาผักดังกล่าว น.ส.วิบูลย์ลักษณ์ ร่วมรักษ์ อธิบดีกรมการค้าภายใน กล่าวว่า เพื่อลดภาระประชาชน กระทรวงพาณิชย์ ได้ร่วมกับตลาดยิ่งเจริญจัดโครงการผักสดจากสวนสู่ผู้บริโภค…เทศกาลกินเจ วันที่ 14-22 ตุลาคม โดยเชื่อมโยงผักสดจากตลาดกลางในความส่งเสริมของกรมการค้าภายใน และจากไร่เกษตรกรมาจำหน่ายให้ผู้บริโภคโดยตรง ในราคาที่ถูกกว่าท้องตลาด 10-20% โดยกำหนดจัดตามตลาดสด 10 แห่ง ดังนี้
Mthai News
