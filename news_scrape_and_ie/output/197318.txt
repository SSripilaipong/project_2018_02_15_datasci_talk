
รายงานข่าวแจ้งว่า สัญญาการจำหน่ายเครื่องดื่มเป๊ปซี่ ของบริษัท เสริมสุข จำกัด (มหาชน) กับบริษัท เป๊ปซี่-โคล่า (ประเทศไทย) จำกัด ที่จะสิ้นสุดลงในปลายเดือนตุลาคมนี้ ดังนั้นตั้งแต่วันที่ 1 พฤศจิกายน 2555 นี้ เสริมสุขจะเลิกผลิตเป๊ปซี่ และนับไปอีก 8 เดือนเป๊ปซี่จะขาดตลาด
ทั้งนี้เว็บไซต์ประชาชาติธุรกิจได้นำเสนอบทความถึงการเปลี่ยนแปลงส่วนแบ่งทางการตลาด โดยทางเสริมสุขได้แจ้งร้านอาหารและร้านค้าต่างๆว่าสิ้นเดือนตุลาคมจะไม่มีเป๊ปซี่มาวางจำหน่ายอีก โดยจะนำผลิตภัณฑ์ที่เป็นแบรนด์ของเสริมสุขเองมาจำหน่ายแทน ขณะที่บริษัท เป๊ปซี่-โคล่า (ประเทศไทย) ก็ยังไม่สามารถหาฐานการผลิตใหม่ที่จะมาผลิตน้ำอัดลมแทน บริษัท เสริมสุข จำกัด (มหาชน) ได้
สำหรับเป๊ปซี่มียอดจำหน่ายเป็นอันดับ 2 ของโลก ขณะที่ในประเทศไทยนั้นมียอดจำหน่ายกว่า 70 % เอาชนะ โค้กได้แบบกินขาด


Mthai News
