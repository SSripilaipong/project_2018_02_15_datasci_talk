
หนังสือพิมพ์เวียงจันทน์ไทมส์รายงานว่า นายสมสะหวาด เล่งสะหวัด รองนายกรัฐมนตรีลาวซึ่งดูแลด้านเศรษฐกิจ ได้เสนอความคิดทำบาร์เตอร์เทรด ข้าวแลกน้ำมัน ระหว่างประเทศผู้ผลิตอาหารกับผู้ผลิตพลังงานในเอเชีย ในการประชุมระดับผู้นำครั้งแรกของกรอบความร่วมมือเอเชีย หรือเอซีดี ที่ประเทศคูเวต เมื่อวันอังคารที่ผ่านมา (16 ต.ค.)
ทั้งนี้ นายสมสะหวาดเห็นว่าประเทศผู้ผลิตข้าวสามารถนำข้าวและผลิตภัณฑ์เกษตรต่างๆกับน้ำมันมาแลกกันได้ ทั้งในรูปแบบสองฝ่ายและหลายฝ่าย เพราะเอเชียมีศักยภาพหลากหลายและเหลือเฟือ บางประเทศมีที่ดินที่เหมาะแก่การเพาะปลูกและเลี้ยงสัตว์ ขณะที่หลายประเทศมีน้ำมันและทรัพยากรธรรมชาติต่างๆ
นายสมสะหวาด ยังกล่าวด้วยว่า การแลกเปลี่ยนเช่นนี้ยังช่วยสร้างความมั่นคงทางอาหารและพลังงาน ประเทศเอเชีย โดยเฉพาะประเทศที่ส่งออกน้ำมัน ควรพัฒนาพลังงานโดยคำนึงถึงการช่วยเหลือประเทศที่ไม่มีน้ำมันด้วย
Mthai News
