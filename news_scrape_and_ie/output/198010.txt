
คาด 25 ต.ค. พิจารณาเรื่องร้องเรียนที่เกี่ยวข้องทั้งหมด
จากกรณีที่นายไพบูลย์ นิติตะวัน ส.ว.สรรหา เตรียมจะยื่นเรื่องให้กับ ป.ป.ช. เข้าตรวจสอบกสทช. หลังปล่อยให้มีการประมูล 3G เมื่อวันที่ 16ต.ค. ที่ผ่านมา เนื่องจากส่อไปในทางขัดต่อพ.ร.บ.ฮั้วประมูล พ.ศ.2542 และเร่งรีบเกินไปไม่ฟังเสียงหน่วยงานที่เกี่ยวข้องจนปล่อยให้มีการประมูลในที่สุดนั้น
ล่าสุด นายวิชัย วิวิตเสวี กรรมการป้องกันและปราบปรามการทุจริตแห่งชาติ (ป.ป.ช.) เปิดเผยว่า อำนาจของป.ป.ช. ไม่สามารถวินิจฉัยเพื่อยับยั้งหรือชะลอการประมูลดังกล่าวได้ แต่ทำได้เพียงตรวจสอบว่า กสทช. กระทำเข้าข่ายผิดกฎหมาย ทุจริตต่อหน้าหรือไม่เท่านั้น
เพราะเป็นอำนาจของกรมสอบสวนคดีพิเศษและพนักงานสอบสวน แต่ทั้งหมดขึ้นอยู่กับพยานหลักฐาน ด้านนายกล้าณรงค์ จันทิก กรรมการและโฆษกปปช. เปิดเผยว่าข้อร้องเรียนเกี่ยวกับการประมูล 3G ทั้งหมดทาง ป.ป.ช. จะนำเข้าหารือในที่ประชุมวันที่ 25 ต.ค.นี้
Mthai News
