
ไม่หวั่นกลุ่มกรีนยื่นป.ป.ช.ถอดทอน ยันพร้อมแจงทุกประเด็น
พล.อ.อ ธเรศ ปุณศรี ประธาน กสทช. พร้อมด้วยคณะกรรมการกิจการโทรคมนาคม (กทค.) ได้ร่วมกันแถลง ประกาศเจตนารมย์ในการคุ้มครองผู้บริโภคภายหลังการประมูลใบอนุญาต3G เสร็จสิ้นลง
โดยระบุว่า เอกชนผู้ให้บริการ 3G ที่ชนะการประมูล ต้องลดราคาค่าบริการทั้งการใช้งานด้านเสียง(วอยซ์) และข้อมูล(เดต้า) ให้ถูกลงจากปัจจุบันอย่างน้อย 15-20% ตลอดระยะเวลา 15ปี ที่ดำเนินการ
ซึ่งหากค่ายเอกชนที่ชนะการประมูลไม่ปฏิบัติตามเงื่อนไขที่กำหนด ก็จะไม่ได้ใบรับรองให้ดำเนินการ3G แม้ว่าจะจ่ายเงินการประมูลไปแล้วครึ่งหนึ่งก็ตาม เพราะต้นทุนในการให้บริการที่ลดลง จึงจำเป็นต้องลดค่าบริการเพื่อให้เกิดประโยชน์กับผู้บริโภค และประชาชนมากที่สุดด้วย
สำหรับเงื่อนไขทั้งหมด ที่ทาง กทค. กำหนดให้ผู้ชนะประมูล ปฏิบัติตามอย่างเคร่งครัด ประกอบด้วย 
 1. เอกชนจะต้องกำหนดอัตราค่าบริการทั้งเสียง(วอยซ์) และข้อมูล(เดต้า) ลดลงจากอัตราค่าบริการในปัจจุบันอย่างน้อย 15-20% 
 2.  กทค.จะเข้ามากำกับดูแลคุณภาพสัญญาณและการให้บริการของเอกชนอย่างต่อเนื่อง 
 3. เอกชนจะต้องทำแผนความรับผิดชอบต่อสังคม(CSR) 
 4.  กสทช.จ้งคณะทำงานขึ้นมาทำการตรวจสอบพฤติกรรมการเสนอราคาของเอกชนในการประมูล เพื่อให้เกิดความชัดเจนและยืนยันความโปร่งใสอีกครั้ง 
 5.  กสทช.จะทำการปรับปรุงการรับเรื่องร้องเรียน โดยเน้นกระบวนการพิจารณาแก้ไขปัญหาของประชาชนให้ทันท่วงที 
 และ6.  จะมีการใช้กระบวนการไกล่เกลี่ยข้อพิพาทปัญหาต่างๆ ให้เกิดประสิทธิภาพ และเป็นธรรม
ทั้งนี้ทาง กทค. ยืนยันว่า การออกมาตราการดังกล่าวเป็นการดำเนินการทุกขั้นตอนด้วยความระมัดระวัง
ด้านนายสุทธิพล ทวีชัยการ กรรมการ กสทช. กล่าวว่า กสทช.จะมีการตั้งคณะทำงานตรวจสอบพฤติกรรมการประมูลของเอกชนผู้เข้าประมูลใบอนุญาตอีกครั้ง และจะมีการเชิญผู้เข้าร่วมประมูลมาสอบถามข้อเท็จจริงก่อนพิจารณาออกใบอนุญาต เพื่อให้เกิดความมั่นใจในประเด็นความโปร่งใสและให้สังคมเกิดความสบายใจ
ส่วนกรณีนายสุริยะใส กตะศิลา ผู้ประสานงานกลุ่มกรีน ได้ไปยื่นเรื่องต่อ ปปช. ให้พิจารณาถอดถอน กสทช. ทั้งคณะ เพื่อให้รับผิดชอบกับการประมูลที่อาจจะไม่โปร่งใส โดยเรื่องดังกล่าวยืนยันว่า กสทช.พร้อมจะชี้แจงข้อซักถามในประเด็น
Mthai News
