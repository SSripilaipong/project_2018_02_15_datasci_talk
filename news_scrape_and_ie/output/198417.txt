
จากกรณีที่ผู้ประกอบการสินค้าที่ใช้ถั่วเหลืองเป็นวัตถุดิบ ได้แก่ นมถั่วเหลืองและเต้าเจี้ยว ยื่นเรื่องขอปรับขึ้นราคาขายปลีก โดยอ้างเหตุผลต้นทุนถั่วเหลืองปรับราคาเพิ่มต่อเนื่องนั้น
ล่าสุด นส.วิบูลย์ลักษณ์ ร่วมรักษ์ อธิบดีกรมการค้าภายใน กระทรวงพาณิชย์  เปิดเผยว่า ทางกรมได้พิจารณาแล้วพบว่าต้นทุนเพิ่มขึ้นจริง จึงอนุมัติให้ปรับขึ้นราคา โดยเต้าเจี้ยวตราเด็กสมบูรณ์ปรับขึ้นขวดละ 1 บาท  ,นมถั่วเหลือง ยี่ห้อไวตามิ้ลค์ ทูโก ซึ่งเป็นแบบขวด อีกขวดละ 1 บาท ส่วนแบบกล่องให้ชะลอไว้ก่อน เพราะจะกระทบกับคนหมู่มาก
ในส่วนน้ำปลา ผู้ผลิตแจ้งว่ายังสามารถดูแลต้นทุนได้จึงไม่ขอปรับราคา ขณะที่อาหารสัตว์ ต้องหารือในคณะอนุกรรมการพิจารณาราคาแนะนำอาหารสัตว์ก่อนว่าจะให้ปรับขึ้นหรือไม่ เพราะกระทรวงพาณิชย์อยู่ระหว่างการหาวัตถุดิบอาหารสัตว์ราคาถูกจากประเทศเพื่อนบ้านมาให้ผู้ผลิต เพื่อช่วยลดต้นทุน
Mthai News
