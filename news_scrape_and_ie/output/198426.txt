(ขอบคุณภาพจาก www.mcot.net)
นายปิยะ ปิตุเตชะ นายก อบจ.ระยอง เปิดเผยหลังการลงพื้นที่ตรวจสอบสะพานเทียบเรือเกาะเสม็ด โดยจากความเสื่อมโทรมของสะพานเก่า หากยังเปิดใช้บริการเกรงว่าจะเกิดอันตรายต่อประชาชนและนักท่องเที่ยว จึงประกาศปิดสะพาน ในวันที่ 1 พ.ย. นี้
สำหรับการก่อสร้างสะพานใหม่ที่ใช้งบประมาณ 170 ล้านบาท ซึ่งเกิดปัญหาหยุดชะงัก เนื่องจากบริษัทค่ายพระนคร และองค์การบริหารส่วนจังหวัดระยอง ผู้ทำการก่อสร้างไม่ได้รับอนุญาตให้ดำเนินการใดๆ จนกว่าจะมีการจัดทำรายงานการศึกษาผลกระทบสิ่งแวดล้อม (EA) หรือต้องดำเนินการศึกษาผลกระทบสิ่งแวดล้อมเบื้องต้น (EE) เพื่ออุทยานแห่งชาติเขาแหลมหญ้า-หมู่เกาะเสม็ด จะได้นำเสนอกรมอุทยานแห่งชาติ สัตว์ป่า และพันธุ์พืช ใช้ประกอบการอนุญาตต่อไป
อย่างไรก็ตาม การประกาศปิดสะพานนี้นายปิยะกล่าวว่า จะส่งผลกระทบต่อประชาชนและนักท่องเที่ยวและอาจนำไปสู่การออกมาต่อต้าน จึงวิงวอนให้ผู้ที่เกี่ยวข้องเข้ามาร่วมรับผิดชอบด้วย
Mthai News

