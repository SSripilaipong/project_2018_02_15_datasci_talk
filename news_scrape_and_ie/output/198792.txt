
นายสุรพล เศวตเศรนี ผู้ว่าการการท่องเที่ยวแห่งประเทศ เปิดเผยว่า ททท.เตรียมวางกฎให้ผู้ประกอบการเอกชนที่จะเข้าร่วมงานโรดโชว์ท่องเที่ยวในต่างประเทศ ยกเลิกเสนอแพ็กเกจราคาถูก หรือลดราคาห้องพัก เพื่อยกระดับภาพลักษณ์การท่องเที่ยวไทยไม่ให้เป็นแหล่งท่องเที่ยวราคาถูก
ซึ่งเมื่อมองถึงคุณภาพ ทั้งอาหาร การขนส่ง โรงแรมที่พัก ประเทศไทยมีดีกว่าหลายประเทศในภูมิภาคเดียวกัน  แต่สินค้าทางการท่องเที่ยวกลับมีราคาถูก ซึ่งปัจจุบันราคาห้องพักประเทศไทยมีราคาต่ำสุดท้ายของเอเชีย
ทั้งนี้ ททท.ต้องการผลักดันให้ราคาห้องพักประเทศไทย มีราคาเฉลี่ยระดับเดียวกับประเทศสิงคโปร์ ฮ่องกง ซึ่งติดอันดับในภูมิภาค
อย่างไรก็ตาม การยกระดับโครงสร้างราคาดังกล่าว ไม่สามารถทำได้ทันที ต้องใช้ระยะเวลาขอความร่วมมือจากผู้ประกอบการอย่างน้อย 2-3 ปี และทางรัฐต้องเข้มงวดกับโรงแรมอพาร์ทเม้นท์ที่ไม่มีใบอนุญาต เพื่อความอยู่รอดของธุรกิจด้วย
Mthai News
