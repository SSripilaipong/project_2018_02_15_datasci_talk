
บริษัท แอลจี อีเลคทรอ นิคส์ (ประเทศไทย) จำกัด เปิดตัว LG 84 นิ้ว Ultra HD Cinema 3D TV ใหญ่ที่สุดในโลกด้วยนวัตกรรมจอแบบ Ultra HD (อัลตร้า เอชดี) ให้ความละเอียดของภาพสูงถึง 8 ล้านพิกเซล ถึงสี่เท่า ลำโพงเสียงทรงพลังแบบ 2.2 แชนแนลมี Woofer ในตัว
LG 84” Ultra HD Cinema 3D TV เทียบเท่ากับจอทีวีขนาด 42 นิ้วจำนวนสี่เครื่องเรียงต่อกัน เมื่อผนวกเข้ากับเทคโนโลยีสามมิติ CINEMA 3D (ซีนีม่า ทรีดี) ที่มอบภาพสามมิติที่คมชัด สบายตา โดยทำงานร่วมกับแว่นสามมิติดีไซน์ทันสมัย นำเสนอแอพพลิเคชั่นถึง 1,400 แอพฯ
โดยล่าสุดแอลจีได้พันธมิตรใหม่ซึ่งรวมถึง ‘ช่อง 3’ ในการับชมข่าวสารจากครอบครัวข่าวและรายการบันเทิงต่างๆ, ‘Bugaboo.TV’ รายการข่าวและรายการบันเทิงย้อนหลังจากทางช่อง 7, ชมภาพยนตร์ผ่าน‘ดูหนังดอทเนท’ ที่รวบรวมทั้งภาพยนตร์ไทยและต่างประเทศ ซึ่งเป็นการชมภาพยนตร์ถูกลิขสิทธิ์(โตจาก doonung.mthai.com เดิม) และได้รับการยืนยันจาก ย้ง-ทรงยศ สุขมากอนันต์ ผู้กำกับหนังจาก GTH ว่า คุณภาพ LG 84” Ultra HD Cinema 3D TV มีความละเอียด ให้อรรถรสการชมใกล้เคียงโรงภาพยนตร์ที่สุด ตอบโจทย์คุณภาพที่ผู้ผลิตหนังคาดหวัง ซึ่งล่าสุดแอลจีได้เพิ่มคอนเทนต์ในสมาร์ททีวีอีก 5 คอนเทนต์ดังต่อไปนี้
1) ครอบครัวข่าว : อัพเดตข่าวทุกวันจากทีมงานครอบครัวข่าว ไม่ว่าจะเป็นเรื่องเล่าเช้านี้ เรื่องเด่นเย็นนี้ ข่าว 360 องศา จอโลกเศรษฐกิจ โต๊ะข่าวบันเทิง เจาะข่าวเด่น เก็บตก และอื่นๆ อีกมากมาย 
2) ThaiTV 3 : ติดตามรายการต่างๆ จากทางช่อง 3 รวมถึงอ่านเรื่องย่อละครดัง ชมภาพดาราและกิจกรรมต่างๆ จากทางช่อง 3 รวมถึงดูรายการย้อนหลังได้ทุกเวลา 
3) Bugaboo.TV : คอนเทนต์จากช่อง 7 สามารถรับชมรายการย้อนหลัง ทั้งละคร รายการวาไรตี้ ข่าว 
4) Doonung.net : ชมภาพยนตร์อย่างเต็มอิ่มที่บ้านง่ายๆ ทั้งภาพยนตร์ไทยและต่างประเทศ ไม่ว่าจะเป็นแนวแอคชั่น ดราม่า โรมานซ์ คอมเมดี้ หรืออื่นๆ 
5) LG ON TV : เรียนรู้เกี่ยวกับผลิตภัณฑ์แอลจี ไม่ว่าจะเป็น รีวิว เทคนิคการใช้งานและฟังก์ชั่น นอกจากนี้แอลจียังนำเสนอข้อมูลผลิตภัณฑ์ใหม่ๆ ข่าวกิจกรรม และคอนเทนต์ดีๆ ที่คัดสรรมาจาก Life’s Good Channel
Mthai News
































