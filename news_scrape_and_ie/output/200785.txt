
พ.อ.เศรษฐพงค์ มะลิสุวรรณ รองประธานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และประธานคณะกรรมการกิจการโทรคมนาคม (กทค.) เปิดเผยว่า กทค.เตรียมออกหลักเกณฑ์กำหนดค่าบริการขั้นสูงควบคู่ไปกับการให้ใบอนุญาตให้บริการ (License) 3 จี 2.1 กิกะเฮิร์ตซ ที่กำหนดให้ผู้ได้รับไลเซ่นส์ทั้ง 3 ราย ห้ามคิดค่าบริการด้านเสียงเกินนาทีละ 78 สต.
ทั้งนี้ จะให้เอกชนทั้ง 3 ราย คือ บริษัท แอดวานซ์ ไวร์เลส เน็ทเวอร์ค, ดีแทค เนทเวอร์ค, และ เรียล ฟิวเจอร์ ส่งต้นทุนที่จะเกิดขึ้นกับการลงทุนติดตั้งโครงข่าย 3 จีทั้งหมดในวันที่ 23 พ.ย.
จากนั้นกทค.จะประกาศค่าบริการขั้นสูงได้ภายในกลางเดือน ธ.ค. โดยค่าบริการนั้นต้องต่ำกว่าเดิม 15-20% จะบังคับใช้กับบริการเสียงก่อน ขณะที่ค่าบริการดาต้า กทค.ยังไม่ได้กำหนด แต่ต้องการให้ถูกลงจากเดิม 20% โดยปัจจุบันบริการรายเดือนดาต้าอยู่ที่ 199-899 บาท
อย่างไรก็ตาม ราคาที่เรียกเก็บในปัจจุบันเฉลี่ยอยู่ที่นาทีละ 76 สต.
MThai News
