
หวังลดภาระต้นทุนหนัก ที่การไฟฟ้าแบกรับไว้ถึง 9,000ล้านบาท
นายดิเรก ลาวัณย์ศิริ ประธานกรรมการกำกับกิจการพลังงาน (กกพ.) เปิดเผยว่า ในการประชุมกกพ.เดือนธันวาคมนี้ มีความเป็นไปได้ว่า จะอนุมัติให้ขึ้นค่าไฟฟ้าเอฟทีรอบหน้าช่วงมกราคม-เมษายน ปีหน้า 10-18 สตางค์/หน่วย ส่วนรอบต่อไปจะต้องรอผลการศึกษาสรุปอีกครั้งหลังเดือนกรกฎาคมปีหน้า
ซึ่งการปรับขึ้นดังกล่าวก็เนื่องจากต่องการลดภาระต้นทุนหนัก ที่ทางการไฟฟ้าฝ่ายผลิตแห่งประเทศไทย (กฟผ.) ต้องแบกภาระการอุดหนุนค่าเอฟทีไฟฟ้าไว้จนถึงขณะนี้กว่า 9,000 ล้านบาทแล้ว
อย่างไรก็ดีการปรับขึ้นดังกล่าวจะปรับขึ้นไม่มากนัก เพราะเป็นผลมาจากอัตราแลกเปลี่ยนเงิน การใช้ไฟฟ้า ราคาเชื้อเพลิงน้ำมันเตา ในไตรมาส 3 ปีนี้ แทบไม่มีความผันผวนนั่นเอง
MThai News
