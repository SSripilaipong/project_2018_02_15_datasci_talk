
Mthai News  :  การท่องเที่ยวแห่งประเทศไทยหรือ ททท. เตรียมทุ่มงบกว่า 29 ล้านบาท จัดเทศกาล “สีสันแห่งสายน้ำ มหกรรมลอยกระทง” โดยสนับสนุนการจัดกิจกรรม ลอยกระทง 2555  ใน 8 จังหวัดท่องเที่ยว ได้แก่
1.ลอยกระทงกรุงเทพ  : “สีสันแห่งสายน้ำ มหกรรมลอยกระทง” ที่เอเชียทีค เดอะริเวอร์ฟร้อนท์ ระหว่างวันที่ 24-28 พฤศจิกายน ตลอดบริเวณแม่น้ำเจ้าพระยา ตั้งแต่สะพานพระพุทธยอดฟ้า ถึงสะพานกรุงธน
กิจกรรมเด่น   
ชมการแปลงโฉมเรือรบใหญ่ขนาด 80 ตัน เป็นเรือประดับไฟฟ้า สว่างไสวทั่วลำน้ำจ้าพระยา ตั้งแต่บริเวณสะพานพุทธฯ ถึงสะพานกรุงธน การแสดงพลุประกอบแสงเสียงชุดพิเศษ “สว่างไสว สายน้ำแห่งเจ้าพระยา” ณ เอเชียทีคฯ 
ดูรายละเอียดเพิ่มเติม http://www.loikrathong.net/th/Highlight.php
2.ลอยกระทงสุโขทัย  ” “ประเพณีลอยกระทง เผาเทียน เล่นไฟ จังหวัดสุโขทัย ประจำปี 2555” วันที่ 26-28 พฤศจิกายน ณ อุทยานประวัติศาสตร์สุโขทัย
กิจกรรมเด่น   
การประกวดนางนพมาศ การแสดงแสงเสียงศิลปวัฒนธรรมประเพณีของจังหวัดสุโขทัย ขบวนเรือในตำนานท้าวศรีจุฬาลักษณ์ 
ดูรายละเอียดเพิ่มเติม http://www.loikrathong.net/th/Highlight_Sukhothai.php
3.ลอยกระทงอยุธยา  “เทศกาลลอยกระทงตามประทีป ศูนย์ศิลปาชีพบางไทรฯ  2555” จังหวัดพระนครศรีอยุธยา วันที่ 24-28 พฤศจิกายน
กิจกรรมเด่น 
การประกวดกระทงและนางนพมาศ/หนูน้อยนพมาศ ชิงถ้วยพระราชทานสมเด็จ 
พระนางเจ้าสิริกิติ์พระบรมราชินีนาถ ,การแสดงศิลปวัฒนธรรม ชมการจุดพลุ การปล่อยโคม และกิจกรรมอื่นๆ อีกมากมาย 
ดูรายละเอียดเพิ่มเติม http://www.loikrathong.net/th/Highlight_Ayutthaya.php
4.ลอยกระทงเชียงใหม่  : “ประเพณียี่เป็ง” วันที่ 27-29 พฤศจิกายน ณ เขตเทศบาลนครเชียงใหม่ , อำเภอแม่โจ้ จังหวัดเชียงใหม่
กิจกรรมเด่น 
ขบวนแห่โคมยี่เป็งจากข่วงประตูท่าแพ-ถนนท่าแพ-ถนนช้างคลาน การประกวดโคมบูชา ประดิษฐ์โคม ตุงล้านนา 
ดูรายละเอียดเพิ่มเติม http://www.loikrathong.net/th/Highlight_Chiang_Mai.php
5.ลอยกระทงสมุทรสงคราม  : “ประเพณีลอยกระทงกาบกล้วยเมืองแม่กลอง ประจำปี 2555” ในวันที่ 28 พฤศจิกายน ณ อุทยาน ร.2 อำเภออัมพวา
กิจกรรมเด่น 
การลอยกระทงกาบกล้วยกว่าหนึ่งแสนใบ ตลอดลำน้ำแม่กลอง ร่วมรำวงย้อนยุค การแสดงโขนยุวศิลปินจากมูลนิธิ ร.2 การแสดงหุ่นสาย 
ดูรายละเอียดเพิ่มเติม http://www.loikrathong.net/th/Highlight_Samutsongkram.php
6.ลอยกระทงสุพรรณบุรี  วันที่ 26-28 พฤศจิกายน ณ บริเวณแม่น้ำสุพรรณบุรี วัดวรจันทร์ ตำบลโพธิ์พระยา อำเภอเมือง จังหวัดสุพรรณบุรี
กิจกรรมเด่น 
การจัดงานวัดแบบย้อนยุค การแสดงประกอบแสงเสียง การจัดตลาดย้อนยุค การประกวดกระทงของกลุ่มชาติพันธุ์ในจังหวัดสุพรรณบุรี การประกวดนางนพมาศ 
ดูรายละเอียดเพิ่มเติม http://www.loikrathong.net/th/Highlight_Suphanburi.php
7.ลอยกระทงหาดใหญ่   วันที่ 27-28 พฤศจิกายน ณ บริเวณท่าน้ำบางหัก อำเภอหาดใหญ่ จังหวัดสงขลา
กิจกรรมเด่น 
การประกวดหนูน้อยนพมาศ การประกวดนางนพมาศ การออกร้านจำหน่ายสินค้าพื้นเมือง อาหาร และสินค้าอื่นๆ 
ดูรายละเอียดเพิ่มเติม http://www.loikrathong.net/th/Highlight_Had_Yai.php
8.ลอยกระทงตาก  : “ประเพณีลอยกระทงสายไหลประทีปพันดวง” วันที่ 24-29 พฤศจิกายน ณ บริเวณริมสายธาร ลานกระทงสาย เชิงสะพานสมโภชกรุงรัตนโกสินทร์ 200 ปี
กิจกรรมเด่น 
ชมการลอยประทีป ๑๐๐๐ ดวง การแข่งขันศิลปหัตถกรรม ชมสินค้า “หนึ่งตำบล หนึ่งผลิตภัณฑ์” การแข่งขันการลอยกระทงสายไหลประทีป ๑๐๐๐ ดวง และการแสดงบนเวที 
ดูรายละเอียดเพิ่มเติม http://www.loikrathong.net/th/Highlight_Tak.php
Mthai News
……………………………………………………………….
ข้อมูล ลอยกระทง ทั่วไทย
