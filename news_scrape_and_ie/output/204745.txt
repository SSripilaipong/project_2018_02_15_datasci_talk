
หลังจากกลายเป็นข่าวครึกโครมในวงการกีฬาและธุรกิจ เมื่อบริษัท เคเบิล ไทย โฮลดิ้ง จำกัด (มหาชน)  หรือซีทีเอช ชนะประมูล และได้ลิขสิทธิ์ถ่ายทอดสดฟุตบอลพรีเมียร์ลีกอังกฤษแล้วนั้น
ล่าสุด ซีทีเอช ได้เปิดตัว 5 พันธมิตรผู้ผลิตรายการ พร้อมกับ 6 ช่องใหม่ ได้แก่ 
–  ทีวีบูรพา แชนแนล  : ทันตน ทันคน ทันโลก ด้วยแนวคิด พลังความรู้คู่พลังความดี 
–  ช่องอาชีพและการงาน  : สถานีโทรทัศน์แห่งความสำเร็จในอาชีพและการงานที่สร้างสรรค์โลกเพราะงาน เป็นเครื่องพิสูจน์คุณค่าของคน 
–  ช่องเก้ายอด   : ความเชื่อตำนาน ความลี้ลับ พบกับเรื่องราวลี้ลับ ตำนาน ความเชื่อ ที่ยังหาคำตอบไม่ได้ โดยป๋อง- กพล 
–  บางอ้อแชนแนล  : “สาระบันเทิงอารมณ์ดี ของคนขี้สงสัย” นำเสนอแนวคิดและมุมมองใหม่ๆ ผ่านเรื่องราวแปลกแหวกแนวจากทั่วทุกมุมโลก 
–  พาโนรามา แชนแนล  : ด้วยคอนเซ็ปต์ “ประสบการณ์” สร้างแรงบันดาลใจ จึงเป็นสารคดีท่องเที่ยวเชิงสำรวจเพื่อนำเสนอ “แรงบันดาลใจ” 
–  DUCK  LIVES by สินเจริญ  : รายการที่จะพาคุณเพลิดเพลินไปกับ Live Concert ทุกวัน โดย 3 พี่น้องอารมณ์ดีจากบ้านสินเจริญบราเธอร์ส
ทั้งนี้ กฤษณัน งามผาติพงศ์ ประธานเจ้าหน้าที่บริหาร ซีทีเอช  เปิดเผยว่า ซีทีเอช เปิดตัวมาเป็นระยะเวลา 3 ปี ปัจจุบันมีลูกค้าทั้งสิ้นกว่า 4 ล้านราย โดย ซีทีเอช มีเป้าหมายในการเพิ่มจำนวนช่องรายการให้ครบ 120 ช่อง ภายในปี 2556
MThai News
