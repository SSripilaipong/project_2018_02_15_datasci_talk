
หลังถูกประกาศในราชกิจจานุเบกษา ขณะที่คลังเล็งเรียกผู้เกี่ยวข้องคุยช่วยเหลือผู้ประกอบการเอสเอ็มอี ที่ได้รับผลกระทบ
นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง ได้ออกมายืนยันว่า นโยบายปรับขึ้นค่าแรง 300บาททั่วประเทศ จะมีกำหนดปรับขึ้นในวันที่ 1มกราคา 2556 นี้แน่นอน เพราะขณะนี้ได้มีการประกาศเผยแพร่ในราชกิจจานุเบกษาแล้ว
ส่วนความขัดแย้งที่เกิดขึ้นในสภาอุตสาหกรรมแห่งประเทศไทย หรือ ส.อ.ท. เกี่ยวกับเรื่องการปรับขึ้นค่าแรง 300ทั่วประเทศนั้น นายกิตติรัตน์ กล่าวว่า นโยบายค่าแรง 300 บาท ไม่ได้เป็นปัจจัยหลักที่ทำให้เกิดการขัดแย้ง ดังนั้นจึงมั่นใจว่ารัฐบาลจะยังคงเดินหน้านโยบายนี้แน่นอน
ส่วนความกังวลใจว่าการขึ้นค่าแรง 300 จะส่งผลต่อผู้ประกอบการเอสเอ็มอี (SME) นั้น ทางกระทรวงการคลัง จะประชุมกับหน่วยงานที่เกี่ยวข้องเกี่ยวกับมาตรการเยียวยาต่อไป
MThai News
