
ชี้หากสนใจสามารถแสดงเจตจำนงได้ที่หน่วยบ่มเพาะวิสาหกิจจำนวน 56แห่งทั่วประเทศ
นายพงศ์เทพ เทพกาญจนา รองนายกรัฐมนตรี และรัฐมนตรีว่าการกระทรวงศึกษาธิการ (ศธ.) ได้กล่าวในรายการ “รัฐบาลยิ่งลักษณ์พบประชาชน” ถึงการจัดตั้งกองทุนตั้งตัวได้ ว่า
วานนี้ (30 พ.ย.) มีการประชุมคณะกรรมการนโยบายกองทุนตั้งตัวได้ครั้งแรกที่ทำเนียบรัฐบาล ก่อนมีมติแต่งตั้งนายโอฬาร ไชยประวัติ เป็นประธานบริหารกองทุนตั้งตัวได้
ขณะเดียวกันก็มอบให้คณะกรรมการบริหารกองทุนฯ ไปหารือกับสถาบันการเงิน และภาคเอกชนเพื่อหาข้อสรุปหลักการการจัดสรรเงินทุนและการกู้เงินต่อไป คาดว่าจะประชุมกันในสัปดาห์หน้า
ส่วนการปล่อยสินเชื่อให้ผู้ประกอบการได้นั้น คาดว่าจะเริ่มขึ้นประมาณไตรมาสแรก หรือไตรมาส 2 ของปี 2556 สำหรับนักศึกษาที่ต้องการเข้าร่วมโครงการดังกล่าว
ก็สามารถแสดงความจำนงในการเข้าร่วมฝึกอบรมการขออนุมัติโครงการ และขอรับเงินทุนกับสถาบันการศึกษา ที่มีหน่วยบ่มเพาะวิสาหกิจจำนวน 56 แห่งทั่วประเทศได้ตั้งแต่วันนี้เป็นต้นไป
Mthai News
