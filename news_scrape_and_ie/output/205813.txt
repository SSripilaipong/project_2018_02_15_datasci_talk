
ย้ำเอกชนเป็นคนซื้อขายไม่ใช่รัฐบาล วอนอย่าโยงการเมือง
นายจางอี้หมิง อุปทูตสาธารณรัฐประชาชนจีนประจำประเทศไทย ชี้แจงเรื่องการขายข้าวระหว่างรัฐบาลไทยกับรัฐบาลจีนแบบจีทูจีว่า เรื่องนี้เกิดขึ้นเมื่อครั้งที่นายกรัฐมนตรีจีน นายเวินเจียเป่าเดินทางมาเยือนไทยอย่างเป็นทางการเมื่อเร็วๆ นี้ และได้ลงนามในบันทึกช่วยจำ (เอ็มโอยู)
โดยจะมีวิสาหกิจและเอกชนจากจีน 6ราย เป็นผู้ดำเนินการ ไม่ใช่รัฐบาลเป็นจัดการ เพราะการซื้อขายข้าวระหว่างไทย-จีน มีมายาวนานหลายรัฐบาล ไม่ว่าเป็นรัฐบาลไหนจีนก็ซื้อข้าวจากไทย
อย่างไรก็ดี การจะตีความการซื้อขายแบบจีทูจีอย่างไรนั้น ก็แล้วแต่จะตีความกันไป แต่สำหรับจีนแล้วเป็นความสัมพันธ์ที่ดีต่อกัน ไม่อยากให้นำมาเป็นประเด็นการเมือง
Mthai News
