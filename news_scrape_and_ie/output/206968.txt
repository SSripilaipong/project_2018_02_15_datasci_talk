
ด้านรมว.คมนาคม ยันเดินหน้าต่อ เล็งเรียกคุยหาทางออก
รายงานข่าวแจ้งว่า วันนี้ (10 ธ.ค.) นายจำรูญ ตั้งไพศาลกิจ ประธานคณะกรรมการ บริษัท รถไฟฟ้า ร.ฟ.ท. ผู้ให้บริการรถไฟฟ้าแอร์พอร์ตลิงค์ เปิดเผยถึงผลการจัดเก็บค่าโดยสารโครงการรถไฟฟ้าแอร์พอร์ตลิงค์ 20 บาทตลอดสาย ใน ช่วงเวลา 11.00-14.00 น. เริ่ม ตั้งแต่วันที่ 30 ก.ย.-31 ธ.ค. ว่า
ผลการดำเนินโครงการดังกล่าว มีปริมาณผู้โดยสารเพิ่มขึ้นไม่มาก บางช่วงเท่าเดิม คือ ประมาณ 5,000 คน ส่งผลให้ขาดทุนเฉลี่ยประมาณเดือนละ 1.8 ล้านบาท ซึ่งจะขยายเวลาโครงการต่อไปหรือไม่นั้น จะขึ้นอยู่กับการหารือในที่ประชุมบอร์ดบริษัทในวันที่ 17 ธ.ค.นี้
ด้านนายชัชชาติ สิทธิพันธุ์ รมว.คมนาคม กล่าวว่า นโยบายของตนยังต้องการให้ดำเนินนโยบายดังกล่าวต่อไป และภายในสัปดาห์นี้จะหารือกับผู้ที่เกี่ยวข้องว่า สาเหตุการขาดทุนเป็นผลจากอะไร
Mthai News
