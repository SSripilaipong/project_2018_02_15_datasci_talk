
หลังจากเป็นปัญหาถึงข้อสงสัยกันว่า โตโยต้า วีออส ตัวใหม่ เข้าข่ายโครงการรถคันแรกได้หรือไม่ เนื่องจากเกิดปัญหาช่วงงานมอเตอร์เอ็กซ์โป 2012 ที่ไม่พบการขึ้นไลน์ผลิตนั้น
ล่าสุด นายสมชาย พูลสวัสดิ์ อธิบดีกรมสรรพสามิต เปิดเผยว่า ได้ประกาศในเว็บไซต์ของกรมสรรพสามิตให้ รถโตโยต้า วีออส โฉมใหม่ เข้าโครงการรถยนต์คันแรกแล้ว หลังฝ่ายกฎหมายของกรมสรรพสามิตตรวจสอบรายละเอียด พบว่ามีการขึ้นไลน์การผลิต และมีการผลิตออกมาเป็นรถยนต์เรียบร้อยแล้ว
ทั้งนี้ใบจองรถยนต์ในงานมอเตอร์เอ็กซ์โป เมื่อต้นเดือน ธ.ค.ที่ผ่านมา สามารถนำมาเป็นหลักฐานเพื่อขอเงินคืนจากโครงการรถคันแรกได้
Mthai News
