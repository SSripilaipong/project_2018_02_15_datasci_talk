
เหตุยังไม่มีประสบการณ์ ความรู้ แนะรัฐบาลควรจ่ายเงินชดเชยรองรับใน 3ปี คาดใช้งบ 1.4 แสนล้าน
ศูนย์วิจัยฯมหาวิทยาลัยธุรกิจบัณฑิตย์ ได้เผยถึงผลการศึกษา ผลกระทบจากการปรับขึ้น ค่าแรงขั้นต่ำ 300  บาทในปี 2556 จากกลุ่มผู้ประกอบการเอสเอ็มอี 1,344 รายทั่วประเทศ พบว่า
ผู้ประกอบการธุรกิจ SME 40% ยังไม่พร้อมที่จะปรับ  ค่าแรง 300  บาท ในปีหน้า (2555) โดยผู้ประกอบการส่วนใหญ่ให้เหตุผลว่ายังขาดประสบการณ์ ความรู้ และบุคคลากรในการปรับตัว แม้จะมีการทดลองนำร่องมาแล้วถึง 1ปี ก็ตาม
ทั้งนี้จากผลวิจัยดังกล่าวกลุ่มผู้ประกอบการได้มีข้อเสนอถึงรัฐบาล หากต้องการที่จะปรับขึ้น  ค่าแรง 300  จริง ว่าควรหามาตราการรองรับไว้ด้วย โดย 60% เห็นว่าควรจัดตั้งกองทุนจ่ายเงินชดเชยส่วนต่างค่าจ้างที่เพิ่มขึ้น
สำหรับวิธีการนั้น รัฐบาลควรใช้วิธีปรับแบบขั้นบันไดในระยะเวลา 3 ปี โดยปีแรกรัฐรับภาระ 75 % ใช้งบประมาณ 7.1 หมื่นล้านบาท ปีที่ 2 รัฐรับภาระเหลือ 50 % ใช้งบประมาณ 4.8 หมื่นล้านบาท และปีที่ 3 รัฐชดเชย 25 % ใช้งบ 2.4 หมื่นล้านบาท รวม 3 ปีใช้งบ 1.4 แสนล้านบาท ซึ่งถือว่า เป็นมาตรการที่บรรเทาผลกระทบได้ดีที่สุด
MThai News
