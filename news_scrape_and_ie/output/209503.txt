
คิดเป็นเงินภาษีที่ต้องคืนประมาณ 7.3 หมื่นล้านบาท
นายสมชาย พูลสวัสดิ์ อธิบดีกรมสรรพสามิต ได้ออกมากล่าวถึงการยื่นขอรับคืนภาษีรถคันแรกของประชาชน ว่า ขณะนี้ยอดการขอใช้สิทธิคืนเงินรถคันแรกอยู่ที่ประมาณกว่า 1.01 ล้านคันแล้ว โดยแต่ละวันมีผู้ขอใช้สิทธิลดน้อยลงจากวันละ 4 หมื่นคัน เหลือวันละ 2 หมื่นคัน
ทั้งนี้เมื่อถึงสิ้นปีในวันที่ 31 ธ.ค. 2555 ซึ่งเป็นวันสุดท้ายการยื่นขอคืนภาษี และกรมสรรพสามิตจะเปิดให้ยื่นใช้สิทะถึงเที่ยงคืนของวันดังกล่าวนั้น เมื่อรวมๆ แล้วคาดว่าจะมียอดการใช้สิทธิในนโยบายดังกล่าวทั้งหมดถึง 1.2 ล้านคัน ซึ่งจากปริมาณดังกล่าว คิดเป็นเงินภาษีที่ต้องคืนประมาณ 7.3 หมื่นล้านบาท
อย่างไรก็ดีทางกรมสรรพสามิต มั่นใจว่า การจ่ายเงินดังกล่าวไม่กระทบต่อภาระงบประมาณอย่างแน่นอน เพราะก่อนหน้านี้มีการจ่ายคืนภาษีนโยบายดังกล่าวไปแล้ว 3หมื่นราย คิดเป็นเงิน 2,000ล้านบาท
MThai News
