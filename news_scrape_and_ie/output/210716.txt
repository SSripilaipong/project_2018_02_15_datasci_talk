
เผดิมชัย ชี้ผู้ประกอบการไม่ให้ความร่วมมือถือว่าผิดกฏหมาย
รายงานข่าวแจ้งว่า นายเผดิมชัย สะสมทรัพย์ กล่าวว่า วันนี้(1มค.56)เป็นวันแรกที่แรงงานทั่วประเทศ จะได้รับการปรับขึ้นค่าจ้างขั้นต่ำเป็นวันละ 300 บาทต่อวัน โดยนับเป็นการยกระดับคุณภาพชีวิตของแรงงาน เพื่อที่จะก้าวเข้าสู่การเปิดประชาคมเศรษฐกิจอาเซียน หรือ AEC ในปี 2558 ซึ่งมีการปรับขึ้นค่าจ้างแล้วตนอยากจะขอให้แรงงานทุกคน มีวินัยในการทำงาน และรู้จักออมเงินด้วย
ขณะเดียวกัน กระทรวงแรงงานจะติดตามสถานการณ์อย่างใกล้ชิดว่ามีผู้ประกอบการรายใดไม่ให้ความร่วมมือหรือหลีกเลี่ยงการปรับขึ้นค่าจ้างขั้นต่ำ หากพบก็จะทำหนังสือเตือนไปยังผู้ประกอบการ เนื่องจากเรื่องดังกล่าวถือว่าผิดกฎหมาย

MThai News
