
หลัง คลื่นความถี่ 1800 MHz ครบกำหนดสัมปทาน ต้องคืนให้ กสทช. ในเดือน ก.ย. นี้
วานนี้ (1 ม.ค.) พ.อ.เศรษฐพงศ์ มะลิสุวรรณ รองประธานกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) เปิดเผยข้อมูลถึงความเป็นไปได้ในการเปิดให้บริการ 4G ในประเทศไทยว่า ขณะนี้ได้มีการตั้งคณะอนุกรรมการขึ้นมา เพื่อเตรียมพร้อมสำหรับการเปิดประมูล 4G แล้ว
หลังจากในช่วงเดือนกันยายน พ.ศ. 2556 คลื่นความถี่ 1800 MHz จะครบกำหนดสัญญาสัมปทาน ดังนั้นผู้ให้บริการโทรศัพท์เคลื่อนที่จะต้องคืนคลื่นความถี่ให้กับ กสทช.
ทั้งนี้การจัดตั้งอนุกรรมการขึ้นมาดังกล่าวก็เพื่อศึกษาแนวทางความเป็นไปได้ ในการพัฒนาการสื่อสารขับระบบ 3G เป็น 4G ให้แข่งขันทัดเทียมกับประเทศเพื่อนบ้าน
ขณะเดียวกันก็เป็นการควบคุมการบริการของเอกชนให้เป็นไปอย่างมีคุณภาพ ตามข้อกำหนดของ กสทช. เพื่อประโยชน์ทั้งหมดจะอยู่ที่กับคนไทยทั้งประเทศมากที่สุด
MThai News
