
จากนโยบายการปรับราคาค่าแรงเป็น 300 บาทของรัฐบาลในหลายพื้นที่ ซึ่งมีผลบังคับใช้ตั้งแต่วันที่ 1 มกราคมที่ผ่านมา นางอัษฎาลักษณ์ อินทรกําแหง ณ ราชสีมา ผู้อำนวยการสำนักงานสวัสดิการ และคุ้มครองแรงงานจังหวัดนครราชสีมา เปิดเผยว่า สถานการณ์โดยรวมในพื้นที่เขต 32 อำเภอ ของจังหวัดนครราชสีมา มีสถานประกอบการ ทั้งสิ้นจำนวน 8,452 แห่ง มีลูกจ้างกว่า 2 แสนคน ที่อยู่ในเงื่อนไขต้องได้ปรับขึ้นค่าจ้างขั้นต่ำ
ทั้งนี้ในช่วงหลายเดือนที่ผ่านมา มีการเลิกจ้างแรงงานบ้าง แต่เป็นผลจากวิกฤตเศรษฐกิจในภูมิภาคยุโรป ทำให้บริษัทแม่ของโรงงานเหล่านี้ไม่มีการสั่งออเดอร์เพิ่ม จึงทำให้ต้องลดจำนวนพนักงานในสายการผลิตลง  แต่ก็ยังมีโรงงานอุตสาหกรรมหลายแห่ง ขาดพนักงานอยู่เป็นจำนวนมาก โดยเฉพาะโรงงานที่ผลิตเสื้อผ้า และชุดชั้นในสตรี ที่ยืนยันว่าพร้อมรับพนักงานเพิ่มอีกจำนวนมาก และให้ค่าแรงขั้นต่ำวันละ 300 บาท รวมทั้งมีสวัสดิการต่างๆ ให้อีกด้วย
อย่างไรก็ตาม นโยบายปรับขึ้นค่าแรง 300 บาทในจังหวัดนครราชสีมาก็ส่งผลให้มีโรงงานหลายแห่งทยอยปิดกิจการลงตั้งแต่ต้นปีที่ผ่านมา
ขอบคุณข้อมูลจาก  เนชั่น
Mthai News
