
บอกโครงการประสบความสำเร็จช่วยลดค่าครองชีพประชาชนได้
นายภักดีหาญส์ หิมะทองคำ รองโฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) มีมติเห็นชอบขยายเวลาดำเนินโครงการร้านค้าถูกใจ ระยะที่ 2 ออกไปอีก 3 เดือน หรือถึงสิ้นเดือน มี.ค.56 จากเดิมที่ได้สิ้นสุดไปแล้ว ตั้งแต่สิ้นเดือน ธ.ค.55 โดยให้ใช้งบประมาณที่คงเหลืออยู่อีก 278 ล้านบาท จากงบประมาณเดิมที่เคยอนุมัติไว้แล้ว 1,320 ล้านบาท
ทั้งนี้การดำเนินการโครงการดังกล่าวทางรัฐบาลเห็นว่าสามารถลดค่าครองชีพให้กับประชาชนได้ตลอดระยะว่าการดำเนินงาน ขณะเดียวกัน ช่วยชะลอการปรับราคาสินค้าที่จำเป็นต่อการครองชีพ เป็นช่องทางในการช่วยระบายสินค้าเกษตร รวมไปถึงช่วยทำให้ร้านโชว์ห่วยท้องถิ่นมีรายได้จากการจำหน่ายสินค้าได้มากขึ้น มีลูกค้าเพิ่ม และสามารถแข่งขันกับร้านค้าปลีกสมัยใหม่ได้
MThai News
