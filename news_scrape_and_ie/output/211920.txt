
บอกเพื่อความเชื่อมั่นการลงทุน ช่วยทำเศรษฐกิจดีขึ้น
นายไพบูลย์ กิตติศรีกังวาน เลขานุการคณะกรรมการนโยบายการเงิน (กนง.) ได้ออกมาเปิดถึงถึงผลประชุม คณะกรรมการนโยบายการเงิน (กนง.) ในวันนี้ (9 ม.ค.) ว่า ที่ประชุมมีมติเป็นเอกฉันท์ให้คงอัตราดอกเบี้ยนโยบายไว้ที่ร้อยละ 2.75 ต่อปี
โดยให้เหตุผลว่า การคงดอกเบี้ยดังกล่าวช่วยสนับสนุนความเชื่อมั่น และอุปสงค์ของภาคเอกชน ทำให้เศรษฐกิจไทยฟื้นตัวจากอุทกภัยและรองรับผลกระทบของเศรษฐกิจโลกได้อย่างน่าพอใจ
แต่ทั้งนี้ก็ต้องติดตาม ความเสี่ยงด้านเสถียรภาพการเงินที่อาจเกิดขึ้นจากการเร่งตัวของสินเชื่อและหนี้ครัวเรือน รวมทั้งความผันผวนของเงินทุนเคลื่อนย้ายอย่างใกล้ชิดต่อไป
MThai News
