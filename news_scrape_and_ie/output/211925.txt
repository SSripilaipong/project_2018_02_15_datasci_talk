บอกเป็นการขาดทุนสะสมของธุรกิจเอง เร่งทำข้อมูลย้อนหลังหาสาเหตุที่แท้จริง
จากกรณีที่มีกระแสข่าวว่าหลายโรงงานในหลายพื้นที่ของประเทศ ได้ประกาศปิดกิจการไป หลังได้รับผลกระทบจากนโยบายค่าแรงขึ้นต่ำ 300 บาท ที่ได้มีการปรับขึ้นไปตั้งแต่วันที่ 1ม.ค. 56 ที่ผ่านมานั้น
วันนี้ (9 ม.ค.) นายณัฐวุฒิ ใสยเกื้อ รัฐมนตรีช่วยว่าการกระทรวงพาณิชย์ ก็ได้ออกมากล่าวถึงเรื่องดังกล่าวว่า การเลิกกิจการดังกล่าว ไม่เกี่ยวข้องกับมาตรการปรับขึ้นค่าแรงขั้นต่ำวันละ 300 บาท แต่เป็นเพราะการขาดทุนสะสมของกิจการเอง ทั้งนี้จะมากล่าวว่า กิจการ SMEs ปิดตัวเพราะค่าแรง 300 ไม่ได้
เนื่องจากรัฐบาลได้เริ่มทดลองใช้มาตั้งแต่วันที่ 1 เมษายน 2555 โดยได้นำร่องใน 7 จังหวัดมาแล้ว ซึ่งยังไม่พบกิจการใดที่ประสบปัญหาสภาพคล่อง ส่วนการปรับขึ้นทั่วประเทศเพิ่งมีผลบังคับได้เพียง 9 วัน ดังนั้นการปิดกิจการของภาคเอสเอ็มอีจึงไม่ได้มาจากนโยบายดังกล่าว
อย่างไรก็ดีทางรัฐบาลก็ได้สั่งให้หน่วยงานที่เกี่ยวข้องทั้ง กระทรวงแรงงาน กระทรวงพาณิชย์ กรมพัฒนาธุรกิจการค้า ไปจัดทำฐานข้อมูลตรวจสอบทางบัญชีย้อนหลังของกิจการที่เลิกและปิดกิจการไป ว่าเกิดจากสาเหตุใดเพื่อนำข้อมูลชี้แจงต่อสาธารณชนได้รับทราบ
MThai News
