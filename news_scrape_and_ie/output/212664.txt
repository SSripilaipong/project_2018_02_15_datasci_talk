ภาพประกอบ ไม่เกี่ยวข้องกับข่าว
หลังได้เปลี่ยนระบบใหม่จากอะนาล็อคเป็นดิจิตอล
การประชุมคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ในวันนี้ (14 ม.ค.) ที่ประชุมได้มีมติเห็นชอบ ให้แจกคูปองกับประชาชน จำนวน 22ล้านครัวเรือน เพื่อนำไปซื้ออุปกรณ์รับสัญญาณในการชมทีวีดิจิตอล ตามนโยบายการเปลี่ยนผ่านระบบทีวีแบบอนาล็อกไปสู่ระบบดิจิตอลของ กสทช.
โดยเงินสนับสนุนโครงการนี้ จะมาจากราคาตั้งต้นของราคาประมูลช่องรายการในหมวดช่องธุรกิจที่จะเปิดประมูล 20 ช่องรายการแบบปกติ และ 4 ช่องรายการแบบความละเอียดคมชัดสูง (เอชดี) หารด้วยจำนวนครัวเรือนในประเทศไทย
ซึ่งตามข้อมูลของกระทรวงมหาดไทยระบุมีอยู่ที่ 22 ล้านครัวเรือน ส่วนเงินรายได้เพิ่มเติมจากราคาตั้งต้นทั้งหมด กสทช.จะนำการหักค่าใช้จ่ายและส่งเข้ารัฐเป็นรายได้ของแผ่นดินต่อไป สำหรับคูปองดังกล่าวคาดว่าจะสามารถแจกได้ หลังจากเปิดประมูลทีวีดิจิตอลช่วงเดือน ก.ค.56 นี้
ด้าน พ.อ.นที ศุกลรัตน์ รองประธาน กสทช. เผยว่า คูปองดังกล่าวจะสามารถให้ประชาชนเลือกได้ว่าจะซื้อเครื่องรับโทรทัศน์รุ่นใหม่ที่มีจูนเนอร์รองรับระบบทีวีดิจิตอล หรือเลือกซื้อกล่องรับสัญญาณทีวีดิจิตอล
ซึ่งแนวคิดนี้มาจากพื้นฐานการคิดว่าคลื่นความถี่เป็นทรัพยากรธรรมชาติของประชาชน ประชาชนเป็นเจ้าของ ดังนั้นควรจะต้องกลับคืนมาสู่ประชาชนตามมูลค่าคลื่น
MThai News
