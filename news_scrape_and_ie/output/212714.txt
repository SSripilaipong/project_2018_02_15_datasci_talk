ลงทะเบียนซิม ใช้เลขบัตรประชาชน 13 หลัก
วานนี้(14 ม.ค.) ที่สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.)  นายฐากร ตัณฑสิทธิ์ เลขาธิการกสทช. เปิดเผยว่า  ในที่ประชุมร่วมกับเอกชนผู้ให้บริการโทรศัพท์มือถือ 5 ราย ได้แก่ บริษัท ทีโอที จำกัด (มหาชน) ,บริษัท กสท โทรคมนาคม จำกัด (มหาชน), บริษัท แอดวานซ์ อินโฟร์ เซอร์วิส จำกัด (มหาชน)  , บริษัท โทเทิ่ล แอ็คเซ็ส คอมมูนิเคชั่น จำกัด (มหาชน)และ บริษัท ทรูมูฟ จำกัด  หารือห้ามกำหนดวันหมดอายุบัตรเงิน (พรีเพด) โดยได้กำหนดวันที่ 18 ม.ค. 2556 นี้ เป็นวันแรกที่บัตรเติมเงินจะไม่มีการกำหนดวันหมดอายุของบัตร
ทั้งนี้ผู้ประกอบการจะต้องทำหนังสือแจ้งมาอย่างเป็นทางการว่าได้ยุติการกำหนดวันหมด อายุของบัตรเติมเงิน และจัดให้ลงทะเบียนในการซื้อซิมการ์ด เพื่อจัดเก็บข้อมูลของผู้ใช้บริการ โดยเมื่อมีการจำหน่ายซิมการ์ดโทรศัพท์ต้องบันทึกเลขประจำตัวบัตรประชาชน 13 หลัก คู่กับเบอร์โทรศัพท์ในระบบเติมเงินที่เปิดใช้งานเพื่อเป็นข้อมูลไว้ทุกครั้ง เป็นข้อมูลการใช้งานโทรศัพท์
ส่วนกรณีที่ผู้ประกอบการเอกชนชี้แจ้งว่า มีต้นทุนในการประกอบธุรกิจ กสทช.ได้ให้ผู้ให้ผู้ประกอบการทุกค่ายไปกำหนดเงื่อนไข หากจะกำหนดวันหมดอายุต้องมีระยะเวลาไม่น้อยกว่า 30 วัน จนกว่าจะทำรายงานเงื่อนไขเสนอต่อคณะกรรมการกิจการโทรคมนาคม (กทค.) เพื่อหากรอบระยะเวลาที่เหมะสมภายในวันที่ 10 ก.พ.2556
ส่วนการกำหนดอัตราขั้นสูงของค่าบริการโทรศัพท์เคลื่อนที่ไม่เกินนาทีละ 99 สตางค์นั้น ความคืบหน้าในเรื่องนี้ ได้แจ้งให้ทาง เอไอเอส และดีแทค ที่มีโปรโมชั่นในการเรียกเก็บค่าบริการสูงกว่าที่กำหนดนั้น ได้รับทราบ และทั้ง 2 ค่ายก็พร้อมที่จะกลับไปแก้ไขและดำเนินการตามข้อตกลง
MThai News

