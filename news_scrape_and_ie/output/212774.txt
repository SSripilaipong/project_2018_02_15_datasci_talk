
หลังจาก กสทช.ได้เปิดประมูลคลื่นความถี่ 2.1 กิ๊กกะเฮิร์ตส์เพื่อให้บริการมือถือระบบ 3 จีไปเมื่อปลายปี 55 ที่ผ่านมานั้น
ล่าสุด พ.อ.เศรษฐพงค์ มะลิสุวรรณ รองประธาน กสทช. เปิดเผยว่า จากการติดตามผู้ประกอบการ คาดว่าจะสามารถเปิดให้บริการ 3G บางส่วนได้ ประมาณต้นเดือนเมษายนนี้
ส่วนกรณีที่หลายคนมองว่า ไทยยังล้าหลังกว่าประเทศเพื่อนบ้านอย่างเช่น ประเทศลาว ที่เปิดให้บริการมือถือระบบ 4 จีไปแล้วนั้น พ.อ.เศรษฐพงค์ กล่าวว่า ในส่วนประเทศไทยคาดว่าอีกประมาณไม่เกิน 2 ปี จะสามารถเปิดใช้บริการ 4จี ได้ ซึ่งทาง กสทช.ได้มีการตั้งคณะอนุกรรมการขึ้นมาเพื่อศึกษา และเตรียมการเปิดประมูล 4จี แล้ว
MThai News
