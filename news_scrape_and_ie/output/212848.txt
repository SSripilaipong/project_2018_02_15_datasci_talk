
สำนักข่าวต่างประเทศรายงานว่า บริษัทโตโยต้า ค่ายรถรายใหญ่ของญี่ปุ่นได้กลับมาทวงแชมป์ยอดขายอันดับหนึ่งของโลกได้สำเร็จ หลังโดน บริษัทเจเนอรัล มอเตอร์ (จีเอ็ม) ค่ายรถคู่แข่งจากสหรัฐ แซงไปเมื่อปี 2554
โดย 3 อันดับแรกของค่ายรถที่มียอดขายสูงสุดในโลก ได้แก่ 
1.โตโยต้า(ญี่ปุ่น) ยอดจำหน่ายเพิ่มขึ้น ร้อยละ 22 เป็น 9.7 ล้านคัน 
2.จีเอ็ม(สหรัฐ) ยอดจำหน่ายเพิ่มขึ้น ร้อยละ 2.9 เป็น 9.2 ล้านคัน 
3.โฟล์กสวาเกน(เยอรมนี) มียอดขาย 9.07 ล้านคัน
ทั้งนี้ โตโยต้า มียอดขายแซงหน้า จีเอ็ม เมื่อปี 2551ได้เป็นครั้งแรก หลังจีเอ็มครองแชมป์มาตลอด 77 ปี  ก่อนที่เมื่อปี 2554  จีเอ็ม กลับมารั้งเบอร์หนึ่งอีกครั้ง หลังญี่ปุ่นประสบคลื่นยักษ์สึนามิส่งผลต่อการผลิตรถยนต์
MThai News
