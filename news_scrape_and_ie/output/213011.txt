
บอกต้องเสนอเข้าที่ประชุม ก่อนเรียกบริษัทที่เกี่ยวข้องเข้าเจรจา คาด ก.พ.นี้ได้ข้อสรุป
จากกรณีที่มีกระแสข่าวว่าการทางพิเศษแห่งประเทศไทย เตรียมจะขึ้นค่าทางด่วนขั้นที่ 1 และทางด่วนขั้นที่ 2 เพิ่มอีก 5บาท ในเดือนกันยายนปีนี้ หลังครบกำหนดตามเงื่อนไขสัมปทาน ที่กำหนดให้ปรับขึ้นทุก 5ปี ตามอัตราเงินเฟ้อ และดัชนีผู้บริโภคนั้น
วันนี้ (16 ม.ค.) นายอัยยณัฐ ถินอภัย ผู้ว่าการการทางพิเศษแห่งประเทศไทย (กทพ.) ก็ได้ออกมาเปิดเผยว่า เรื่องดังกล่าวยังไม่มีข้อมูลที่แท้จริง เพราะทุกอย่างจะต้องมีการหารือและเจรจากับ บริษัท ทางด่วนกรุงเทพ จำกัด (มหาชน) หรือ บีอีซีแอล ก่อนทุกครั้ง
ส่วนการพิจารณาภาษีมูลค่าเพิ่ม 7% นั้น การทางพิเศษฯ ต้องพิจารณาและเสนอบอร์ดให้รับทราบว่าจะแก้ไขอย่างไร เบื้องต้นทราบว่า พล.อ.พฤณท์ สุวรรณทัต รมช.คมนาคม ต้องการให้กทพ.รับภาระแวตต่อไป ซึ่งคิดเป็นเงินกว่า 1.2 หมื่นล้านบาท
MThai News
