ภาพประกอบ ไม่เกี่ยวข้องกับข่าว
แนะผู้ประกอบการตั้งราคาใหม่ เพื่อกระตุ้นยอดขาย หากหวั่นยอดชะลอตัว
หลังจากที่ประชุม กสทช. มีมติให้ แจกคูปองกับประชาชน จำนวน 22ล้านครัวเรือน เพื่อนำไปซื้ออุปกรณ์รับสัญญาณในการชมทีวีดิจิตอล ตามนโยบายการเปลี่ยนผ่านระบบทีวีแบบอนาล็อกไปสู่ระบบดิจิตอลของ กสทช. นั้น
วันนี้ (17 ม.ค.) พ.อ.นที ศุกลรัตน์ รองประธานกรรมการกิจการกระจายเสียง กิจการโทรทัศน์ และกิจการโทรคมนาคม (กสทช.) ในฐานะประธานกรรมการกิจการกระจายเสียง และกิจการโทรทัศน์ (กสท.) ได้เปิดเผยถึงความคืบหน้าถึงเรื่องดังกล่าว
โดยระบุว่า การดำเนินการแจกคูปองดังกล่าวจะสามารถทำได้หลังผู้ชนะการประมูลช่องทีวีดิจิตอล ในกลุ่มช่องบริการธุรกิจทั้ง 24 ช่อง นำเงินงวดแรกชำระให้ กสทช. แล้ว ซึ่งคาดว่าน่าจะเป็นประมาณ ประมาณเดือน ต.ค.-กย. นี้
ส่วนที่มีกระแสข่าวว่า การแจกคูปองจะส่งผลทำให้ยอดขายทีวีชะลอตัวนั้น น.อ.นที กล่าวว่า คงไม่ใช่เพราะขณะนี้ก็ยังสามารถซื้อมารับชมได้ เพียงแต่เมื่อเป็นระบบอนาล็อกจะสามารถหาซื้อกล่องรับสัญญาณมาต่อเชื่อม ไม่จำเป็นต้องมีทีวีที่จูนรับสัญญาณได้เท่านั้น อย่างไรก็ดีหากผู้ประกอบการเกรงว่ายอดจะตกก็ควรตั้งราคาใหม่ให้จูงใจคนซื้อเพื่อกระตุ้นยอดขายของตนเอง
MThai News
