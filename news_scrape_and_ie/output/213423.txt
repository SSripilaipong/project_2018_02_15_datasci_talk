
คาดเก็บสูงสุดถึง 100-400 บาทต่อลิตร
เว็บไซต์มติชนออนไลน์ ได้อ้างบทสัมภาษณ์แหล่งข่าวจากกรมสรรพสามิต ที่ระบุว่า ขณะทางกรมสรรพสามิต เตรียมที่จะมีการจัดเก็บภาษีบาปจำพวกเบียร์ และไวน์เพิ่มขึ้น แม้ว่าภาษีสินค้าดังกล่าวจะขยายเต็มเพดานแล้วก็ตาม
โดยกรมสรรพสามิตให้เหตุผลว่า เพื่อเป็นการหารายได้เข้ารัฐ นำเงินมาชดเชยกับที่เสียไปจำนวนมากในนโยบายประชานิยมหลายโครงการที่รัฐบาลหาเสียงไว้นั่นเอง
และการที่เลือกสินค้าดังกล่าว ก็เพราะเบียร์เป็นตลาดใหญ่มีมูลค่าการขายมากกว่า 1.3 แสนล้านบาทต่อปี ส่วนไวน์มักนำเข้าจากต่างประเทศเป็นหลัก และหากมีการปรับเพิ่มขึ้นได้จริง ก็จะทำให้ช่วยเพิ่มฐานภาษีได้อีกหลายพันล้านบาท
อย่างไรก็ดีเรื่องนี้เรื่องนี้อยู่ระหว่างการศึกษา และเตรียมจะทำประชาพิจารณ์สอบถามความคิดเห็น ผู้ประกอบการ และทุกภาคส่วนที่เกี่ยวข้องเพื่อหาข้อสรุปต่อไป
สำหรับวิธีการจัดเก็บใหม่นี้ จะมีวิธีการจัดเก็บตามดีกรีเป็นหน่วยลิตรเหมือนสิงคโปร์ ซึ่งแตกต่างจากการจัดเก็บแบบเดิม ที่ได้เก็บตามดีกรีแห่งลิตรแอลกอฮอล์ โดยคาดว่าจะเก็บได้สูงสุดถึงลิตรละ 100-400บาท
MThai News
