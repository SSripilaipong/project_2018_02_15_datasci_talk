
จากกรณีที่กรมควบคุมมลพิษ เปิดเผยว่า หากไทยเปลี่ยนเทคโนโลยีการออกอากาศโทรทัศน์จากระบบอนาล็อกเป็นระบบทีวีดิจิตอล จะมีทีวี 20 ล้านเครื่อง ถูกทิ้งกลายเป็นขยะอิเล็กทรอนิกส์นั้น
ล่าสุด พ.อ.นที ศุกลรัตน์ รองประธาน กสทช.เปิดเผยว่า ข้อเท็จจริงแล้ว เป็นเพียงแค่การเปลี่ยนการส่งสัญญาณเป็นระบบดิจิตอล ประชาชนยังสามารถรับชมจากทีวีเครื่องเดิมได้ เพียงแต่ต้องเสียบกล่องรับสัญญาณทีวีดิจิตอลเพิ่ม ส่วนทีวีรุ่นใหม่สามารถรับสัญญาณทีวีดิจิตอลได้โดยตรง อีกทั้งทีวีอนาล็อกเดิมก็ยังสามารถใช้ได้ต่อ เชื่อว่าการเปลี่ยนทีวี ก็จะเป็นในลักษณะเปลี่ยนจากการหมดอายุขัยเช่นเดียวกับปัจจุบัน ไม่ได้แห่เปลี่ยนมากถึง 20 ล้านเครื่องแน่นอน
MThai News
