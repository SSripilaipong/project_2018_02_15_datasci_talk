
มาม่า  เผยยอดขายตลาดรวมของบะหมี่กึ่งสำเร็จรูปปี 2555 ขยายตัวต่ำสุดในรอบ 5 ปี หลังน้ำท่วมปี 2554 อาหารขาดตลาดมีแต่มาม่าประทังชีวิต
นายพิพัฒน์ พะเนียงเวทย์ กรรมการผู้อำนวยการ บริษัท ไทยเพรซิเดนท์ฟูดส์ จำกัด (มหาชน) กล่าวว่า อุตสาหกรรมบะหมี่กึ่งสำเร็จรูปในประเทศ ปี 2555 มีมูลค่า 13,000 ล้านบาท เติบโตร้อยละ 3 ซึ่งขยายตัวต่ำที่สุดในรอบ 5 ปี
เพราะมีผลต่อเนื่องจากปัญหาอุทกภัยปลายปี 2554 และตลาดบะหมี่กึ่งสำเร็จรูปซองค่อนข้างอิ่มตัว
ขณะที่บะหมี่รูปถ้วยเติบโตสูงขึ้นร้อยละ 20 แต่ประเภทซอง ติดลบร้อยละ 3 ตลอดปีที่ผ่านมา การผลิตบะหมี่กึ่งสำเร็จรูปตรามาม่าได้รับผลกระทบ ทั้งต้นทุนแป้งสาลีที่ปรับขึ้น ขณะที่น้ำมันปาล์มปีที่แล้วผันผวนสูง รวมถึงผลกระทบที่อาจจะเกิดจากการปรับค่าจ้าง 300 บาท ในปีนี้ด้วย
อย่างไรก็ตาม เพื่อรักษาการเป็นผู้นำอันดับ 1 ของตลาดบะหมี่กึ่งสำเร็จรูปในประเทศ ด้วยส่วนแบ่งการตลาดร้อยละ 52 มาม่าจึงขอตรึงราคาบะหมี่เป็นราคาเดิมตลอดปีนี้ เพื่อดูแลผู้บริโภคในช่วงค่าครองชีพสูง
ขอบคุณข้อมูลจาก Moneychannel / ภาพ www.hitosara.com
MThai News
