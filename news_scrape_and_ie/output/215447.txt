
เผยเป็นไปตามมติของกรมเจ้าท่า ที่ให้อนุมัติขึ้นค่าโดยสารได้ไปก่อนหน้านี้
รายงานข่าวแจ้งว่า ในเดือนมี.ค.นี้ เรือด่วนเจ้าพระยา เตรียมขึ้นค่าโดยสารเรือทุกประเภทเพิ่มอีก 2 บาท คือ เรือด่วนพิเศษธงเหลือง จาก 20 บาท เป็น 22 บาท, เรือด่วนพิเศษธงส้ม จาก 15 บาท เป็น 17 บาท และเรือตามระยะทาง ที่เริ่มต้นจาก 10 บาท เป็น 12 บาท เป็นต้น
ทั้งนี้สาเหตุของการปรับขึ้นดังกล่าว น.ท.ปริญญา รักวาทิน กรรมการผู้จัดการ บริษัท เรือด่วนเจ้าพระยา จำกัด เปิดเผยว่า เป็นไปตามการพิจารณาจากกรมเจ้าท่า ที่เห็นชอบให้มีการปรับขึ้นค่าโดยสารไปก่อนหน้านี้ อย่างไรก็ดีคาดว่าอีก 2สัปดาห์อาจได้ข้อสรุปดังกล่าว
MThai News
