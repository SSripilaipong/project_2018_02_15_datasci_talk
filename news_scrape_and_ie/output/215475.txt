
หวังช่วยเหลือนายจ้าง และผู้ประกันตนจากวิกฤติค่าแรงขั้นต่ำ 300 คาดสัปดาห์นี้ได้ข้อสรุป
มีรายงานข่าวแจ้งว่า ในการประชุมคณะรัฐมนตรีสัปดาห์นี้ (29 ม.ค.) กระทรวงแรงงานเตรียมนำเรื่องเสนอการลดเก็บเงินสมทบกองทุนประกันสังคมเข้าสู่การประชุมด้วย
โดยกระทรวงแรงงานเห็นว่าการลดเก็บเงินเข้ากองทุนประกันสังคมดังกล่าว ก็เพื่อเป็นการบรรเทาผลกระทบจากการปรับขึ้นอัตราค่าแรงขั้นต่ำ 300บาทของนายจ้าง และผู้ประกันตน
ซึ่งหากมาตราการนี้ได้รับการพิจารณา ก็จะทำให้ผู้ประกันตนตามมาตรา 39 ได้รับการลดอัตราเงินสมทบด้วย กล่าวคือจากเดิมที่เคยเก็บเงินสมทบในอัตราเดือนละ 432บาท เหลืออัตราเดือนละ 336บาทแทน
สำหรับระยะเวลาดำเนินการนั้นคาดว่าจะมีผลบังคับใช้ตั้งแต่ 1ม.ค. 2556 – 31 ธ.ค. 2556 ทันที ส่วนแนวทางในการดำเนินการนั้นจะเป็นไปในลักษณะที่เคยทำมาแล้วเมื่อตอนช่วยเหลือนายจ้างและผู้ประกันตนในช่วงที่ประเทศประสบปัญหาอุทกภัย ระหว่างวันที่ 1 ก.ค. ถึง 31 ธ.ค. 2555 ที่ผ่านมา
MThai News
