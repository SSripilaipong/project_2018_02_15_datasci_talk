
ประชาชาติธุรกิจออนไลน์ รายงานว่า นายเผดิมชัย สะสมทรัพย์ รัฐมนตรีว่าการกระทรวงแรงงาน เปิดเผยว่าที่ประชุมคณะรัฐมนตรีมีมติเห็นชอบตามที่กระทรวงแรงงานเสนอ การลดอัตราเงินสมทบเข้ากองทุนประกันสังคมของนายจ้างและลูกจ้าง ในอัตราเท่ากันร้อยละ 1
ส่งผลให้ทั้ง 2 ฝ่าย ส่งเงินสมทบเข้ากองทุนร้อยละ 4 ตลอดปี 2556 เพื่อบรรเทาผลกระทบจากการปรับค่าจ้างขั้นต่ำ 300 บาท โดยจะประกาศในราชกิจจานุเบกษาภายใน 30 วัน จึงมีผลบังคับใช้ แต่ที่ประชุมเห็นว่าช่วงสิ้นเดือน ต้องส่งเงินสมทบเข้ากองทุนฯ จึงให้เริ่มบังคับใช้ย้อนหลังตั้งแต่เดือนมกราคมนี้เป็นต้นไป
MThai News
