
เร่งพัฒนาแหล่งท่องเที่ยวใหม่อย่างเกาะรัตนโกสินทร์
MThai News  ผู้สื่อข่าวรายงานว่า นายกิตติรัตน์ ณ ระนอง รองนายกรัฐมนตรีและ รัฐมนตรีว่าการกระทรวงคลัง กล่าวว่า มีความเป็นไปได้ที่รายได้จากการท่องเที่ยวในปี 58 จะสูงกว่าเป้าหมายที่ตั้งไว้ 2 ล้านล้านบาท เนื่องจากเป็นตัวเลขคาดการณ์ไว้ก่อนที่จะมีบทสรุปเรื่องตัวเลขนักท่องเที่ยวของปี 55
โดยก่อนหน้าคาดการณ์ว่าจะมีจำนวนนักท่องเที่ยวอยู่ที่ 22 ล้านคน แต่ยอดนักท่องเที่ยวมีสูงกว่า 22.3 ล้านคน ขยายตัวเพิ่มขึ้น 15.98% จากปี 54 ที่มีจำนวนนักท่องเที่ยว 19.23 ล้านคน
ทั้งนี้ สิ่งที่จะสนับสนุนให้รายได้จากการท่องเที่ยวเพิ่มขึ้นตามเป้าหมายที่ตั้งไว้นั้น รัฐบาลต้องดำเนินการในหลายๆ ด้าน เช่น การเพิ่มจำนวนนักท่องเที่ยว การเพิ่มจำนวนวันพักอาศัย ตลอดจนการเพิ่มค่าใช้จ่ายต่อหัว
ทั้งนี้ต้องจัดระเบียบสถานที่ท่องเที่ยวเดิม การจัดระบบขนส่งให้มีประสิทธิภาพ และการพัฒนาแหล่งท่องเที่ยวใหม่ เช่น ปรับปรุงเกาะรัตนโกสินทร์ให้เป็นแหล่งท่องเที่ยวเชิงอนุรักษ์วัฒนธรรม
MThai News
