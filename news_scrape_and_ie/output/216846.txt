
บอกเรื่องละเอียดอ่อน ขอศึกษาก่อน ยันไม่ปรับกิตติรัตน์พ้นตำแหน่ง
จากกรณีที่มีกระแสข่าวว่ากระทรวงการคลังเตรียมจะยุบรวมธนาคารเพื่อการพัฒนาวิสาหกิจขนาดกลาง และขนาดย่อมแห่งประเทศไทย ธพว. หรือ เอสเอ็มอีแบงก์ เข้ากับธนาคารออมสินเข้าด้วยกัน
เพื่อแก้ปัญหาหนี้เสียที่เกิดจาก ธนาคาร SME ปล่อยสินเชื่อตามนโยบายรัฐไปจำนวนมาก และมีแนวโน้มเพิ่มมากขึ้นทุกวันตามที่ะนาคารโลกได้ให้คำแนะนำนั้น
วันนี้ (5ก.พ.) น.ส.ยิ่งลักษณ์ ชินวัตร นายกรัฐมนตรี ก็ได้ออกมากล่าวถึงเรื่องดังกล่าว ว่า เรื่องนี้ทางรัฐบาลจะรับไปพิจารณา และดูในเรื่องของโครงสร้างหนี้ ก่อนจะศึกษาความเป็นไปได้ว่าจะสามารถทำได้มากน้อยแค่ไหน เพราะหลักของการควบรวมต้องทำให้ตัวธนาคารออมสินมีศักยภาพด้วย อย่างไรก็ดีข้อเสนอนี้มีมานาน ตั้งแต่รัฐบาลชุดที่แล้ว แต่ก็รู้สึกแปลกใจที่นำมาเป็นข่าวในช่วงนี้อีก
ส่วนเรื่องการที่มีข่าวว่า นายกิตติรัตน์ ณ ระนอง รัฐมนตรีว่าการกระทรวงการคลัง จะถูกปลดจากตำแหน่งนั้น ตนขอยืนยันว่ายังไม่มีการพิจารณาในเรื่องดังกล่าว นายกิตติรัตน์ยังคงทำงานเช่นเดิม
MThai News

