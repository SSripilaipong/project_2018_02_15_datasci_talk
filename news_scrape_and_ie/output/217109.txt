
ชี้หากถึงลิตรละ 32บาท ปรับขึ้นแน่ เหตุพยุงราคาช่วยไม่ไหว
หลังจากผู้ค้าน้ำมัน ได้ประกาศขึ้นราคาน้ำมันดีเซลอีก 20สต.ต่อลิตร ส่งผลให้ราคาน้ำมัน (ในพื้นที่ กทม.-ปริมณฑล) อยู่ที่ 29.99บ. ก่อนจะให้มีผลตั้งแต่เช้ามืดวันนี้ (7 ก.พ.) นั้น
ล่าสุด นางสุจินดา เชิดชัย หรือ เจ๊เกียว นายกสมาคมผู้ประกอบการรถยนต์โดยสาร ได้ออกมาเปิดเผยว่า จากการปรับขึ้นราคาน้ำมันดังกล่าวคงเป็นเรื่องยากที่ผู้ประกอบการจะตรึงราคาไว้ได้
ดังนั้นทางสมาคมจึงอยากจะขอให้กระทรวงคมนาคมทบทวนการปรับขึ้นราคาอีกครั้ง หลังเคยเรียกร้องขอปรับไปแล้วก่อนหน้าแต่ไม่เป็นผล
อย่างไรก็ดีการที่จะดำเนินการดังกล่าวได้ ทางสมาคมก็ต้องรอดูไปก่อนว่า ราคาน้ำมันดีเซลจะแตะลิตรละ 32บาท หรือไม่ ซึ่งถ้าหากถึงเวลานั้นจริง ทางสมาคมถึงจะเดินหน้าขอปรับขึ้นค่าโดยสารทันที
MThai News
