ภาพประกอบไม่เกี่ยวข้องกับข่าว
สั่งกระทรวงพลังงานทำผลสำรวจหาผลกระทบต่อผู้มีรายได้น้อย หากมีการลอยตัว
การประชุมคณะกรรมการนโยบายพลังงานแห่งชาติ (กพช.) ในวันนี้ (8 ก.พ.) ที่ประชุมมีมติให้ขยายเวลาตรึงราคาก๊าซแอลพีจีภาคครัวเรือนที่ 18.13 บาท/กก. ออกไปจนถึงเดือนมีนาคม 2556 นี้
โดยนายกรัฐมนตรียิ่วลักษณ์ ชินวัตร ที่ได้นั่งเป็นประธานการประชุมดังกล่าว ก็ได้สั่งให้กระทรวงพลังงานไปสำรวจว่า หากมีการลอยตัวก๊าซจริงผู้มีรายได้น้อยจะได้รับผลกระทบอย่างไรบ้าง เพื่อนำมาพิจารณาปรับขึ้นในลำดับต่อไป
นอกจากนี้ที่ประชุมยังเห็นชอบในเรื่องต่างๆ ดังนี้ 
-เห็นชอบอัตรารับซื้อไฟฟ้าจากโครงการวิสาหกิจชุมชนพลังงานสีเขียวจากพืชพลังงานในรูปแบบ Feed – in Tariff ในอัตรา 4.50 บาท/หน่วย เป็นระยะเวลา 20 ปี 
-เห็นชอบหลักการของร่างบันทึกความเข้าใจระหว่างรัฐบาลต่อการจัดตั้งศูนย์ประสานงานการซื้อขายไฟฟ้าระหว่างประเทศสมาชิกในอนุภูมิภาคลุ่มน้ำโขง (IGM) เพื่อนำเสนอคณะรัฐมนตรีและรัฐสภาให้ความเห็นชอบร่างฯ 
-ขยายอายุสัญญาซื้อขายไฟฟ้าโครงการน้ำงึม 1 ออกไป 3 ปี จนถึงปี 2560 และขยายอายุสัญญาฯ โครงการเซเสด ออกไป 4 ปี สิ้นสุดปี 2560 
และเห็นชอบร่างสัญญาซื้อขายไฟฟ้าโครงการน้ำเงี้ยบ1 ซึ่งมีกำลังการผลิต 269 เมกะวัตต์ กำหนดจ่ายไฟฟ้าเชิงพาณิชย์เดือนมกราคม 2562
MThai News
