
บอกโครงสร้างต้นทุนของผู้ประกอบการ และกรมฯ ไม่ต้องกัน ต้องมีการหารือร่วมกันก่อน
จากกรณีที่ผู้ประกอบการเรือด่วนเจ้าพระยาได้นำเรื่องเข้าหารือกับ คณะกรรมการกรมเจ้าท่าเพื่อขอปรับขึ้นค่าโดยสารในช่วงสัปดาห์ที่ผ่านมานั้น
ความคืบหน้าล่าสุดในเรื่องดังกล่าว นายศรศักดิ์ แสนสมบัติ อธิบดีกรมเจ้าท่า เปิดเผยว่า ที่ประชุมคณะกรรมการเรือประจำทางไม่อนุมัติให้มีการปรับขึ้นค่าโดยสารเรือโดยสารคลองแสนแสบ เรือข้ามฝาก และเรือด่วนเจ้าพระยา ตามข้อเสนอของผู้ประกอบการ
เนื่องจากมาตรฐานโครงสร้างต้นทุน ที่นำมาคิดอัตราค่าโดยสารเรือแต่ละประเภทของกรมฯ และผู้ประกอบการยังมีความแตกต่างกัน ทำให้ไม่สามารถนำมาใช้เป็นบรรทัดฐานในการคำนวณอัตราค่าโดยสารที่เหมาะสมและสอดคล้องกับข้อเท็จจริงได้
ดังนั้นจึงได้สั่งให้มีการกลับไปทบทวนใหม่ ก่อนจะมีการทำมาตรฐานโครงสร้างต้นทุนร่วมกัน ซึ่งคาดว่าจะใช้เวลา 3 เดือน
MThai News
