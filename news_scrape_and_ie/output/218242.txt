
นายพงษ์ศักดิ์ รักตพงศ์ไพศาล รัฐมนตรีว่าการกระทรวงพลังงาน เปิดเผยว่า จากการหารือร่วมกับกระทรวงคมนาคม และกระทรวงอุตสาหกรรม เกี่ยวกับปัญหาการติดตั้งแอลพีจี(ถังก๊าซหุงต้ม) ในรถยนต์ ได้ข้อสรุปว่า
รัฐบาลมีแผนจะยกเลิกการจดทะเบียนรถยนต์แอลพีจี เพราะเป็นการดัดแปลงเชื้อเพลิงที่เป็นอันตราย จะเห็นได้จากจำนวนอุบัติเหตุรถชนแล้วเกิดการระเบิดขึ้นบ่อยครั้ง ทั้งนี้จะหันไปสนับสนุนให้เปลี่ยนมาใช้เอ็นจีวีแทน โดยจะเร่งขยายแนวท่อก๊าซ เพื่อเอื้อต่อการตั้งสถานีบริการปั๊มเอ็นจีวี
อย่างไรก็ตาม พล.อ.พฤณท์ สุวรรณทัต รัฐมนตรีช่วยว่าการกระทรวงคมนาคม  กล่าวว่า หากยกเลิกรถติดแอลพีจีจริง รถที่ติดแอลพีจีแล้ว ยังสามารถใช้งานได้ต่อไปจนกว่าเครื่องยนต์จะหมดอายุการใช้งาน
MThai News
