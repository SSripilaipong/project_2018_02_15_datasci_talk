
หลังเงินดอลล่าร์สหรัฐแข็งค่าขึ้นเมื่อเทียบกับยูโร ทำทองแท่งขาย 23,200 บาท รูปพรรณขาย 23,600 บาท
รายงานข่าวแจ้งว่า เมื่อช่วงเช้าที่ผ่านมา สมาคมค้าทองคำ ได้เปิดเผยว่าราคาทองเช้าวันนี้ (15 ก.พ.) ลดลงบาทละ 150 บาท ทำให้ราคาขายออกทองแท่งอยู่ที่บาทละ 23,150 บาท และราคาขายออกทองรูปพรรณ อยู่ที่บาทละ 23,550 บาท นับเป็นราคาต่ำสุดในรอบ 9 เดือน หรือเป็นราคาเดียวกับเมื่อวันที่ 15 พฤษภาคม 2555
ส่วนสาเหตุนั้นเป็นผลจากเงินดอลล่าร์สหรัฐแข็งค่าขึ้นเมื่อเทียบกับยูโร หลังสำนักงานสถิติแห่งสหภาพยุโรป มีการประกาศตัวเลข จีดีพี.ไตรมาส 4 ของปีที่ผ่านมา ต่ำกว่าคาดการณ์ หดตัว 0.6 เปอร์เซ็นต์ ส่งผลให้เศรษฐกิจทั้งปีหดตัว 0.9 เปอร์เซ็นต์ เนื่องจากการหดตัวของ 3 ประเทศยักษ์ใหญ่ คือ เยอรมัน ฝรั่งเศส และอิตาลี
แต่อย่างไรก็ดีเมื่อช่วงสาย (10.00น.) ที่ผ่านมา ราคาทองก็ขยับเพิ่มขึ้น บาทละ 50บาทแล้ว ทำให้ราคาขายออกทองคำแท่งอยู่ที่บาทละ 23,200 บาท ทองรูปพรรณบาทละ 23,600 บาทแทน
MThai News
