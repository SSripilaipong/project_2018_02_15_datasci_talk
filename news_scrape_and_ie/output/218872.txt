
(ภาพประกอบไม่เกี่ยวข้องกับข่าว)
กรมสรรพสามิตเตรียมขึ้นภาษีน้ำผลไม้-ชาเขียว ผู้ประกอบการเผยต้นทุนสูงอาจจะต้องปรับราคาสินค้าขึ้น
วันที่ 18 ก.พ. จากกรณีที่กรมสรรพสามิตเตรียมจะปรับโครงสร้างภาษีน้ำผลไม้นั้น ประธานกรรมการบริษัท มาลีสามพราน จำกัด (มหาชน) หรือน้ำผลไม้ตรามาลี ได้เปิดเผยผ่านเว็บไซต์คมชัดลึกว่า หากกรมสรรพสามิตจะมีการปรับโครงสร้างของภาษีน้ำผลไม้และเครื่องดื่มควรมีการลงลึกในรายละเอียดของเครื่องดื่มทุกกลุ่ม เพราะที่ผ่านมามีผู้ประกอบการที่หาช่องเลี่ยงภาษีอยู่
ขณะที่เครื่องดื่มบางประเภทมีการจัดเก็บภาษีไม่เหมาะสม เช่น เครื่องดื่มกาแฟ และเครื่องดื่มชูกำลัง ที่วัดปริมาณกาเฟอีนแตกต่างกัน โดยกาแฟถือเป็นกาเฟอีนธรรมชาติ ขณะที่เครื่องดื่มชูกำลังถือเป็นกาเฟอีนสังเคราะห์ หรือเครื่องดื่มบางกลุ่มอ้างว่าเป็นเครื่องดื่มเพื่อสุขภาพ 
นายฉัตรชัย กล่าวต่อว่า ผลกระทบที่จะตามมาหลังการปรับโครงสร้างภาษีคือราคาสินค้า ที่จะต้องปรับราคาแน่นอน ด้านฝั่งผู้บริโภคเชื่อว่า หากราคาสินค้าปรับขึ้น การบริโภคน้ำผลไม้ 100อาจปรับตัวลดลง
ด้าน นายตัน ภาสกรนที กรรมการผู้อำนวยการ บริษัท อิชิตัน กรุ๊ป จำกัด เผยว่า หากเกิดการขึ้นภาษีจริง อาจจะไม่กระทบการแข่งขันในตลาดมากนัก เพราะผู้ประกอบการทุกรายได้รับผลกระทบเหมือนกันหมด ไม่มีใครได้เปรียบหรือเสียเปรียบ และเชื่อว่าจะมีผลต่อราคาสินค้าให้ขยับเพิ่มขึ้นด้วย
ทั้งนี้ ต้องการให้รัฐทบทวนหากปรับโครงสร้างภาษีเครื่องดื่ม โดยเฉพาะการให้เวลาผู้ประกอบการปรับตัว เพราะบางรายเพิ่งลงทุนไปไม่นาน อาจได้รับผลกระทบ เนื่องจากต้นทุนการผลิตจะสูงขึ้นทันที

MThai News
