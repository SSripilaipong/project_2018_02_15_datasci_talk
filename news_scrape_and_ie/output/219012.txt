
แม้พม่าปิดซ่อมท่อก๊าซธรรมชาติ ขณะที่ก.พลังงานเรียกหารือ 20 ก.พ.นี้ แนะใช้ถ่านหินผลิตไฟฟ้า หาก 10ปีข้างหน้าก๊าซในอ่าวไทยหมดไม่เหลือ
จากกรณีที่รมว. กระทรวงพลังงานได้ออกมาเปิดเผยว่า ในวันที่ 4-12เม.ย. นี้ รัฐบาลจะประกาศ  ภาวะฉุกเฉินพลังงาน  หลังทางการพม่าต้องหยุดส่งก๊าซธรรมชาติให้กับไทย
เพื่อซ่อมแซมท่อก๊าซที่ชำรุดในช่วงเวลาดังกล่าว จนทำให้มีความกังวลว่าจะมีไฟฟ้าไม่พอใช้ในช่วงเดือนเม.ย. ซึ่งตรงกับเดือนที่มีการใช้พลังงานมากที่สุดของประเทศนั้น
วานนี้ (18 ก.พ.) นายพงษ์ศักดิ์ รักตพงศ์ไพศาล รัฐมนตรีว่าการกระทรวงพลังงาน ก็ได้ออกมาเปิดเผยถึงแนวทางการรับมือว่า
ในวันที่ 20 กุมภาพันธ์นี้ จะเรียกประชุมหน่วยงานที่เกี่ยวข้องเพื่อหามาตราการความพร้อมรับมือ เบื้องต้นจะหารือกับทางการพม่า เพื่อให้เขาเลื่อนย่นระยะเวลาการซ่อมแซมแท่นผลิตก๊าซที่ทรุดตัวจาก 8 วัน ให้เหลือ 3-4 วัน
ขณะที่ นายสุทัศน์ ปัทมสิริวัฒน์ ผู้ว่าการการไฟฟ้าฝ่ายผลิตแห่งประเทศไทย (กฟผ.) ก็ได้ออกมากล่าวยืนยันว่า
แม้ทางการพม่าจะหยุดการจ่ายก๊าซธรรมชาติผลิตไฟฟ้าให้กับไทย ก็จะไม่ทำให้ไฟฟ้าดับทั้งเมืองแน่นอน เพราะ กฟผ. ได้มีการวางมาตราการไว้รองรับแล้วทั้งการเตรียมนำโรงไฟฟ้าน้ำมันเตา, น้ำมันดีเซลเดินเครื่องทดแทนโรงไฟฟ้าก๊าซที่หายไป พร้อมทั้งประสานกรมชลประทาน เพิ่มการระบายน้ำในการผลิตไฟฟ้าเพื่อลดใช้น้ำมันให้น้อยลง
แต่ทั้งนี้ก็ควรมีการรณรงค์ประหยัด พลังงาน พร้อมกันไปด้วย หากดำเนินการได้ในช่วงบ่ายของวันใดวันหนึ่ง ซึ่งเป็นช่วงใช้ไฟพีค ระหว่างเวลา 13.00-15.00 น. พร้อมทั้งปิดการใช้เครื่องปรับอากาศชั่วคราวได้ 1 ล้านเครื่อง (ขนาด 1.2 หมื่นบีทียู) จะช่วยลดการใช้ไฟฟ้าได้ถึง 1,000 เมกะวัตต์
ส่วนความกังวลที่ว่า ในอีก 10ปีข้างหน้า พลังงานในอ่าวไทยจะหมดลงนั้น นายพงษ์ดิษฐ พจนา ในฐานะโฆษก กฟผ. ก็ได้ออกมาเปิดเผยว่า เบื้องต้นทาง กฟผ. กำลังศึกษาถึงพลังงานทดแทนดังกล่าวอยู่
คาดว่าจะมีการพัฒนาโรงไฟฟ้าใหม่ในประเทศ โดยเน้นไปใช้โรงไฟฟ้าถ่านหินนำเข้า เพราะมีเทคโนโลยีที่มีประสิทธิภาพ และราคาถูก ขณะเดียวกันหลายชาติ ก็เคยผลิตไฟฟ้าด้วยวิธีนี้ได้อย่างมีประสิทธิภาพมาแล้วด้วย
MThai News 
 MThai News
…………………………………………………………
ข่าวอื่นๆ ที่เกี่ยวข้อง
ดีเดย์ 4เม.ย. ก.พลังงานเตรียมประกาศภาวะฉุกด้านพลังงาน
