รถไฟฟ้าบีทีเอสเตรียมปรับขึ้นค่าโดยสารช่วงเดือนเมษายน อ้างต้นทุนผลิตสูงขึ้น ชี้ไฟสำรองไม่พอสำหรับเดินรถ
จากกรณีปัญหาการเตรียมปิดซ่อมบำรุงท่อโรงผลิตก๊าซที่ประเทศพม่าและกระทรวงพลังงานรวมถึงรัฐบาลมีการประกาศขาดแคลนพลังงานในช่วงเดือนเมษายนนี้ ซึ่งจะส่งผลให้มีการปรับขึ้นราคาค่าไฟขึ้น 
 
นายสุรพงษ์ เลาหะอัญญา กรรมการและผู้อำนวยการใหญ่ สายปฏิบัติการ บริษัท ระบบขนส่งมวลชนกรุงเทพ จำกัด (มหาชน) หรือ รถไฟฟ้าบีทีเอส เผยว่า รถไฟฟ้าบีทีเอสเตรียมปรับขึ้นค่าโดยสารในช่วงเดือนเมษายนหรือมิถุนายนนี้ เนื่องจากต้นทุนค่าไฟฟ้า ค่าจ้างแรงงานอันเป็นผลจากการปรับนโยบายค่าแรงขั้นต่ำ และค่าซ่อมบำรุง ส่งผลให้ต้นทุนเพิ่มสูงขึ้น ซึ่งบีทีเอสไม่ได้ปรับค่าโดยสารตั้งแต่ปี 2548 โดยในช่วงนี้ยอยู่ในช่วงพิจารณาการปรับขึ้นว่าจะปรับขึ้นราคาเท่าใด
สำหรับการปิดซ่อมบำรุงท่อก๊าซในพม่าในเดือนเมษายนนั้น ทางบีทีเอสต้องรอดูการแก้ปัญหาของรัฐบาลก่อนซึ่งไฟฟ้าสำรองของบีทีเอสใช้สำหรับวิทยุสื่อสารและติดต่อช่วยเหลือผู้โดยสารซึ่งไม่เพียงพอสำหรับการเดินรถอยู่แล้ว

MThai News
