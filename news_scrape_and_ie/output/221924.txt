กสท. ไฟเขียวให้ฟรีทีวี 6ช่อง ทดลองออกอากาศบนทีวีดิจิตอล ชี้เพื่อเพิ่มแรงจูงในการชมทีวีของประชาชน คาดรู้ผล มี.ค กรณี RS. ถ่ายสดบอลโลกในฟรีทีวี 22แมตซ์
การประชุมของคณะกรรมการกิจการกระจายเสียง กิจการโทรทัศน์ หรือ กสท. วานนี้ (4 มี.ค.) ที่ประชุมได้มีมติให้ 6ช่องฟรีทีวีไทยในปัจจุบัน ซึ่งได้แก่ ช่อง 3, ช่อง 5, ช่อง 7, ช่อง 9, NBT และ ThaiPBS นำสัญญาณทีวีดิจิตอลไปออกอากาศได้ทันที โดยการออกอากาศดังกล่าวให้ทำเป็นคู่ขนานไปกับสัญาณทีวีอนาล็อกเดิม

ซึ่ง พ.อ.นที ศุกลรัตน์ รองประธานกรรมการ กสทช. – ประะาน กสท. ได้เผยว่าเหตุที่ให้นำสัญญาณดิจิตอลออกอากาศได้ทันทีนั้น ก็เพื่อเปิดโอกาสให้ช่องธุรกิจได้ลองออกอากาศก่อนมีการประมูล และเพื่อให้เป็นแรงจูงใจในการรับชมทีวีดิจิตอลของประชาชน
โดยการดำเนินการจะกำหนดให้ช่อง 5, 11 และไทยพีบีเอส(Thai PBS) ที่เป็นกลุ่มช่องบริการสาธารณะ ใช้โครงข่ายช่องรายการจำนวน 3 จาก 12 ช่อง ในกลุ่มช่องสาธารณะไปจนกว่าจะสิ้นสุดการออกอากาศในระบบทีวีอนาล็อก
ขณะที่ช่อง 3, 7 และ 9 ที่เข้าข่ายกลุ่มช่องบริการธุรกิจ จะใช้โครงข่ายของกลุ่มช่องรายการบริการชุมชน ที่จะให้ใบอนุญาตได้ในช่วงปลายปี 2556 หรือต้นปี 2557 ไปจนกว่าทั้ง 3 ช่องดังกล่าวจะสามารถชนะการประมูลและได้รับใบอนุญาตในกลุ่มช่องธุรกิจในช่วงเดือน สิงหาคม-กันยายน นี้
ส่วนกรณีที่บริษัท อาร์เอส จำกัด(มหาชน) ในฐานะผู้ถือครองลิขสิทธิ์การถ่ายทอดสดการแข่งขันฟุตบอลโลก 2014 ได้ร้องขอกับ กสท. ว่าจะแบ่งสัญญาณถ่ายทอดสดฟุตบอลโลก 2014 ให้กับฟรีทีวีเพียงแค่ 22 จาก 64 แมชต์นั้น เรื่องนี้ทางบอร์ด กสท. จะนำเข้าสู่กระบวนการพิจารณา คาดจะสามารถรู้ผลได้ภายในเดือนมีนาคมนี้
สำหรับ ทีวีดิจิตอล (Digital television) คือ การส่งผ่านของเสียงและวิดีโอ โดยสัญญาณดิจิตอลที่มีประสิทธิภาพสูง ทั้งความคมชัดของภาพและเสียง การส่งข้อมูลแบบนี้สามารถส่งข้อมูลได้มากกว่าแบบแอนะล็อกในหนึ่งช่องสัญญาณ จึงเรียกได้อีกอย่างว่า Multicasting การส่งสัญญาณเป็นแบบดิจิตอลจึงทำให้ได้คุณภาพของภาพและเสียงดีกว่าด้วย เช่น โทรทัศน์ระบบ HDTV
โดยการส่งสัญญาณโทรทัศน์ ให้เป็นระบบดิจิทัล จะเริ่มตั้งแต่ต้นทาง ได้แก่ “เสาอากาศภาคพื้นดิน” จนถึงทีวีที่บ้านเรา ซึ่งตัวเครื่องจำเป็นต้องมีภาครับหรือ Digital Tuner ที่มีมาตรฐาน DVB-T2 หรือใช้กล่อง Set top Box เป็นตัวรับสัญญาณและเชื่อมต่อเข้าทีวีอีกที
MThai News
ภาพเปรียบเทียบ การรับส่งสัญญาณทีวีดิจิตอล และมีวี อนาล็อก

ขอบคุณภาพประกอบจาก LCDTVTHAILAND
