
วานนี้(4 มีนาคม) กลุ่มธุรกิจโคคา-โคล่า ประเทศไทย พร้อมพันธมิตรผู้ผลิตและจำหน่าย ได้เปิดแถลงแผนธุรกิจและผลประกอบการ
โดยนายแอนโตนิโอ เดล โรซาริโอ ผู้จัดการทั่วไป บริษัท โคคา-โคลา (ประเทศไทย) จำกัด เปิดเผยว่า ไทยเป็นตลาดสำคัญของเครื่องดื่มน้ำอัดลมโคคา-โคลา โดยปีที่แล้วน้ำดำโค้กเติบโต 32% สูงสุดในรอบ 10 ปี ซึ่งปัจจุบันตลาดในไทยโตเร็วเป็นที่ 2 ของโลก เป็นรองแค่อินเดีย และไทยยังมียอดขายสูงสุดเป็นอันดับที่ 19 จาก 206 ประเทศทั่วโลก
(ข้อมูลจาก มติชนรายวัน)  ด้านนายพรวุฒิ สารสิน รองประธานกรรมการ บริษัท ไทยน้ำทิพย์ จำกัด เปิดเผยว่า ในปีที่แล้ว กลุ่มธุรกิจโคคา-โคล่า เป็นผู้นำในตลาดน้ำอัดลมมูลค่า 44,000 ล้านบาท ด้วยส่วนแบ่ง 55.5% โดยเฉพาะตลาดน้ำดำที่โค้กสามารถขึ้นเป็นผู้นำเหนือเป๊ปซี่ มีส่วนแบ่ง 50%
ตอนนี้โค้กเป็นแบรนด์อันดับแรกที่ผู้บริโภคไทยนึกถึงแล้ว สิ่งที่ท้าทายหลังจากนี้คือการรักษาความเป็นผู้นำ ไทยน้ำทิพย์พร้อมจะรักษาความเป็นผู้นำและผลักดันส่วนแบ่งขึ้นอีก ด้วยการลงทุน 2,600 ล้านบาท เพิ่มสายผลิตอีก 3 สาย เพิ่มกำลังการผลิตทั้งเครื่องดื่มอัดลมและไม่อัดลมอีก 35%
MThai News
