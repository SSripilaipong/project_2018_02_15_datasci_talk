อ้างเพื่อเป็นการปรับโครงสร้างองค์กรเพื่อรับแรงกดดัน แต่ยังอุบมาตราการเยียวยาพนักงาน
สำนักข่าวต่างประเทศได้รายงานว่า ที่กรุงโตเกียว ประเทศญี่ปุ่น โฆษกของ บริษัทบริดจสโตน คอร์ป  ได้ออกมาประกาศว่า โรงงานผลิตยางเก่าแก่ของบริษัทที่ตั้งอยู่ทางตอนใต้ของอิตาลี ซึ่งถูกใช้เป็นศูนย์กลางการผลิตยางรถยนต์ของ บริดจสโตน ในยุโรปมาตั้งแต่ปี ค.ศ. 1962 จะปิดตัวลงอย่างถาวรในช่วง 6 เดือนแรกของปี 2014

ซึ่งสาเหตุที่ต้องปิดทำการปิดตัวลงนั้น เป็นเพราะความตกต่ำของตลาดยางรถยนต์ที่เกิดขึ้นในยุโรปและทั่วโลกตลอดระยะเวลา 2 ปีที่ผ่านมานั่นเอง จึงทำให้ทางบริษัทจำต้องตัดสินใจปิดโรงงานดังกล่าวลง เพื่อปรับโครงสร้างขององค์กรใหม่ ให้รับกับสภาวะแรงกดดัน
อย่างไรก็ดีการประกาศปิดโรงงานครั้งนี้ ทางโฆษกไม่ได้ให้รายละเอียดเกี่ยวกับมาตรการเยียวยาพนักงานโรงงานที่มีอยู่ถึง 950คนแต่อย่างใด
MThai News
