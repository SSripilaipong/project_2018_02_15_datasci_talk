กิตติรัตน์ ยันพรก. กู้เงิน 2.2ล้านเหมาะสม เชื่อเป็นประโยชน์ต่อไทย และอาเซียนลงทุนในโครงสร้างพื้นฐาน
เมื่อช่วงเช้าที่ผ่านมา (14 มี.ค.) นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง ได้กล่าวตอนหนึ่งก่อนเป็นประธานเปิดงานสัมมนา The CLSA Asean Corporate Access Forum 2013ถึงกรณีที่ฝ่ายค้านมีข้อกังวลเกี่ยวกับการออกเป็นพ.ร.บ.กู้เงิน แทนการใช้งบประมาณประจำปี เพื่อการลงทุนโครงสร้างพื้นฐานวงเงิน 2.2 ล้านๆบาท ว่า

การออกเป็นพ.ร.บ.มีขั้นตอนการดำเนินการเข้มข้นเทียบเท่ากับการใช้งบประมาณประจำปี และโครงการลงทุนมีระยะเวลา 7 ปี ในขณะที่งบประมาณเป็นรายปี จะมีความล่าช้า ทำให้ไม่ได้รับความเชื่อมั่น ดังนั้น การออกเป็นพ.ร.บ.จึงมีความเหมาะสมมากกว่า และเชื่อว่าจะเป็นประโยชน์กับไทยและอาเซียน ไม่ได้เป็นการหลีกเลี่ยงการตรวจสอบแต่อย่างใด
และขณะนี้ก็ยังไม่มีใครเสนอแนวคิดอื่นที่ครบถ้วนและดีกว่าการออกเป็นพ.ร.บ. ทั้งนี้ในวันที่ 19 มี.ค.นี้ จะเสนอขอความเห็นชอบในที่ประชุมคณะรัฐมนตรีอีกครั้ง
MThai News
