ขสมก. เปิดแอร์พอร์ตบัส 2 เส้นทางรับ-ส่งไปดอนเมือง ราคาตลอดสายไม่เกิน 30บาท
องค์การขนส่งมวลชนกรุงเทพ (ขสมก.) ได้แจ้งว่า ขณะนี้ ขสมก. ได้เปิดเดินรถปรับอากาศเส้นทางใหม่ เป็นรถปรับอากาศ แอร์พอร์ต บัส 2 เส้นทางซึ่งใช้ชื่อกำกับเป็นภาษาอังกฤษเพื่อความสะดวกแก่นักท่องเที่ยวต่างประเทศด้วย ได้แก่
ภาพประกอบ ไม่เกี่ยวข้องกับข่าว
สายเอ 1 (A 1)  จากท่าอากาศยานกรุงเทพ (ดอนเมือง)-สถานีขนส่งผู้โดยสารกรุงเทพ (จตุจักร) วิ่งให้บริการวันละ 14 เที่ยว จำนวน 6-8 คัน 
 สายเอ 2 (A 2)  เริ่มจากท่าอากาศยานกรุงเทพ (ดอนเมือง)-อนุสาวรีย์ชัยสมรภูมิ วิ่งให้บริการวันละ 20 เที่ยว จำนวน 8-10 คัน ให้บริการตั้งแต่เวลา 09.00 น. เที่ยวสุดท้ายเวลา 24.00 น.
โดยจัดเก็บค่าโดยสารตลอดสายไม่เกิน 30 บาท ต่อคน/ต่อเที่ยว โดยได้เปิดให้บริการแล้วตั้งแต่บัดนี้เป็นต้นไป
MThai News
