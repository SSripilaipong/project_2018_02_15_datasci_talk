วันที่ 16 มี.ค. ผู้สื่อข่าวรายงานว่า เมื่อช่วงเช้าที่ผ่านมาในรายการรัฐบาลยิ่งลักษณ์พบประชาชน น.ส.ยิ่งลักษณ์ ชินวัตร นายกรัฐมนตรี ได้ส่ง นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง พร้อมด้วย นายอาคม เติมพิทยาไพสิฐ เลขาธิการคณะกรรมการพัฒนาการเศรษฐกิจและสังคมแห่งชาติ จัดรายการแทน ภายในนิทรรศการ Thailand 2020 ก้าวใหม่ เชื่อมไทยสู่โลก

ทั้งนี้ นายกิตติรัตน์ กล่าวในตอนหนึ่งถึง การลงทุนโครงสร้างพื้นฐาน เป็นโครงการระยะยาวที่จะสร้างความเชื่อมั่นให้กับนักลงทุน ยืนยันว่า มีการวางแผนโครงการและเป็นการลงทุนเพื่อรองรับอนาคต อีกทั้งการกู้เงินโดยผ่าน พ.ร.บ. 2.2 ล้านล้านบาท นั้น มีการกลั่นกรองหลายขั้นตอน และผ่านความเห็นชอบจากสภาพัฒนฯ แล้ว ตลอดจน พ.ร.บ.ดังกล่าว ยังเท่าเทียม หรือเหนือกว่า พ.ร.บ.งบประมาณประจำปี
ส่วนเรื่องหนี้นั้น รับรองว่ารัฐบาลจะทำให้ไม่เกินร้อยละ 50 ของจีดีพี ซึ่งอยู่ในช่วงที่ปลอดภัย และสามารถชำระหนี้เสร็จสิ้นไม่กี่ทศวรรษ
MThai News
