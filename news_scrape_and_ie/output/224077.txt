สรรพสามิต เผย มีคนคืนสิทธิ์รถคันแรกแล้ว ว่า 2พันราย เหตุผิดเงื่อนไขตั้งแต่แรก และถือครองไปครบตามระยะเวลาที่กำหนดแล้วนำไปขายต่อ จี้คืนเงินใน 30วัน
รายงานข่าวจากกรมสรรพสามิตเปิดเผยว่า ขณะนี้มีผู้เข้าร่วมโครงการรถยนต์คันแรก ทยอยคืนสิทธิ์ในโครงการแล้วกว่า 2พันราย โดยสาเหตุส่วนใหญ่มาจากการผิดเงื่อนไขตั้งแต่แรก เช่น อายุไม่ถึง 21 ปี ไม่ใช่รถคันแรกจริง ซื้อก่อนเริ่มโครงการ รวมไปถึงการถือครองไม่ครบ 5 ปี ตามเงื่อนไขเป็นต้น
ภาพประกอบ ไม่เกี่ยวข้องกับข่าว
ซึ่งทั้งหมดนี้ทางกรมสรรพสามิต จะตรวจสอบและดึงเรื่องการจ่ายเงินคืนให้ไว้ก่อน ต่อจากนี้ไปทางเจ้าหน้าที่ผู้เกี่ยวข้องต้องไปตรวจสอบดูว่าผู้สละสิทธิ์ได้รับเงินคืนไปแล้วหรือไม่ประการใด ซึ่งถ้าหากรับแล้วและไม่นำเงินมาคืน ทางเจ้าหน้าที่ผู้เกี่ยวข้องก็ต้องนำเรื่องเข้าสู่กระบวนการติดตามทวงเงินคืน
แต่ก็มีผู้นำเงินมาคืนแล้วบางส่วน และบางคนขอผ่อนจ่ายเพราะใช้เงินหมดไปแล้ว กรณีนี้กรมสรรพสามิตต้องทำเรื่องเสนอไปยังกรมบัญชีกลางให้พิจารณา ในฐานะผู้ติดตามเงินภาษีคืนให้แผ่นดิน
สำหรับวิธีการติดตามทวงเงินคืนว่า ทางกรมสรรพสามิตจะทำหนังสือแจ้งไปยังเจ้าของรถให้นำเงินมาคืนภายใน 15 วันที่ได้รับหนังสือ หากยังเงียบเฉยจะออกหนังสือเตือนไปอีกครั้งและให้เวลาอีก 15 วัน รวมเป็น 30 วันที่ต้องนำเงินมาจ่ายคืน
ซึ่งการออกหนังสือเตือนหมายความว่าเจ้าของรถผิดนัดชำระหนี้แล้วต้องจ่ายดอกเบี้ย 15% ต่อปีโดยคำนวณเฉลี่ยจนถึงวันที่จ่ายเงินคืนครบตามจำนวน แต่หากยังนิ่งเฉยก็จะส่งเรื่องไปให้กรมบัญชีกลางดำเนินการตามขั้นตอนของกฎหมายต่อไป
MThai News
