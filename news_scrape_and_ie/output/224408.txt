กรณ์ ซัด พ.ร.บ.เงินกู้ 2.2 ล้านล้าน ทำคนไทยแบกหนี้กว่า 50ปี ชี้อาจขัดรัฐธรรมนูญ เพราะอยู่นอก พ.ร.บ.งบประมาณ
วานนี้ (19 มี.ค.) นายกรณ์ จาติกวณิช อดีตรัฐมนตรีว่าการกระทรวงการคลัง พรรคประชาธิปัตย์ ได้กล่าวถึงกรณีที่คณะรัฐมนตรีผ่านร่าง กู้เงิน 2.2 ล้านล้านบาท เพื่อลงทุนในโครงสร้างพื้นฐานของรัฐบาลว่า

การกู้เงินดังกล่าว อาจขัดหลักรัฐธรรมนูญ เพราะรายจ่ายส่วนนี้ เป็นรายจ่ายที่อยู่นอก พ.ร.บ.งบประมาณ ประจำปี ซึ่งจะทำไม่ได้ และอาจจะทำให้เงินมีการรั่วไหลไปกับการทุจริตได้โดยง่าย เนื่องจากอยู่นอกระบบการตรวจสอบ
ขณะเดียวกันการกู้เงินดังกล่าวอาจจะทำให้คนไทยต้องแบกหนี้กว่า 50 ปี ถือว่านานเกินไป เป็นการทิ้งภาระให้ลูกหลานคนไทย และกับรัฐบาลชุดต่อไปด้วย
MThai News
