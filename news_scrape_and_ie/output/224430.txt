ชาวนาโวย กขช. ไม่รับจำนำข้าว 18 สายพันธุ์ ร้องเรียนสภาการเกษตรและสมาคมชาวนา เตรียมยื่นเรื่องต่อกระทรวงเกษตรฯและกระทรวงพาณิชย์
วันที่ 20 มี.ค. จากกรณีมติที่ประชุมคณะกรรมการนโยบายข้าวแห่งชาติ (กขช.) ได้กำหนดไม่รับจำนำข้าวเปลือกอายุสั้นเพาะปลูกไม่เกิน 110 วัน จำนวน 18 สายพันธุ์ ได้แก่ พันธุ์ 75 หรือบีพี 75 ซี-75 ราชินี พวงทอง พวงเงิน พวงเงินพวงทอง พวงแก้ว ขาวปทุม เป็นต้น โดยให้เหตุผลว่า คุณภาพข้าวดังกล่าวว่ามีคุณภาพต่ำและไม่เป็นที่นิยม นอกจากนี้ราคาตลาดยังต่ำกว่าตันละ 10,000 บาท
จากกรณีดังกล่าวสร้างความไม่พอใจแก่ชาวนาเป็นจำนวนมากและได้มีชาวนาเข้าร้องเรียนกับสภาการเกษตรและสมาคมชาวนาไทย โดยมีชาวนาในพื้นที่จังหวัดพระนครศรีอยุธยา สิงห์บุรี อ่างทอง นครปฐม ชัยนาท อุทัยธานี และปทุมธานี ซึ่งเป็นชาวนาที่ได้รับการเสียหายจากการเพาะปลูกข้าวชนิดดังกล่าว
ซึ่งขณะนี้กำลังประเมินความเสียหาย เพื่อจัดทำข้อสรุปและขอความช่วยเหลือไปยังนายยุคล ลิ้มแหลมทอง รัฐมนตรีว่าการกระทรวงเกษตรและสหกรณ์ และนายบุญทรง เตริยาภิรมย์ รัฐมนตรีว่าการกระทรวงพาณิชย์ ในสัปดาห์หน้า
MThai News
