กรมสรรพากร เล็ง ขยายฐานจัดเก็บภาษีและปิดช่องโหว่ผู้มีรายได้ที่หนีภาษี เช่นกลุ่มคนขับแท็กซี่-พ่อค้า โดยอยู่ในระหว่างเตรียมระบบ
วันที่ 19 มี.ค.(วานนี้) นายสาธิต รังคสิริ อธิบดีกรมสรรพากร ได้เปิดเผยว่า ปีนี้ทางกรมสรรพากรยังสามารถจัดเก็บรายได้ตามเป้าหมายที่วางไว้ ซึ่งถึงแม้อัตราภาษีเงินได้นิติบุคคลจะมีการปรับลดลง 20% ส่งผลให้ภาษีหายไปกว่า 1 แสนล้านบาท แต่กรมสรรพากรยังสามารถจัดเก็บภาษีอื่นมาทดแทนได้ โดยเฉพาะภาษีมูลค่าเพิ่ม
โดยในส่วนของภาษีเงินได้บุคคลธรรมดายังอยู่ในระดับปกติ เนื่องจากการปรับโครงสร้างใหม่ลดอัตราจาก 37% เหลือ 35% ยังอยู่ระหว่างการนำเสนอร่างแก้ไขพระราชบัญญัติประมวลกฎหมายรัษฎากรให้สภาพิจารณา ซึ่งจะมีผลในปีภาษี 2556 ที่จะตรงกับการยื่นภาษีในช่วงต้นปี 2557 โดยสิ่งที่น่าเป็นห่วงในการยื่นเสียภาษีนิติบุคคลในกลางปีนี้ที่อาจจะลดลงจาก 23% เหลือ 20% ซึ่งได้มีการกำชับให้เจ้าหน้าที่ติดตามเรียบร้อยแล้ว
ทั้งนี้กรมสรรพากรได้มีแผนที่จะเร่งขยายฐานภาษี เพื่อเป็นการแก้ไขปัญหาการเลี่ยงภาษี และเป็นการนำคนที่อยู่นอกระบบเข้ามาอยู่ในระบบ เช่น อาชีพที่มีเงินได้ควรจะเสียภาษีแต่ยังไม่ได้เสีย เช่น คนขับแท็กซี่ พ่อค้า แม่ค้า ร้านอาหาร ซึ่งอยู่ในระหว่างการพัฒนาระบบไอทีและรบบการจัดเก็บ แต่เบื้องต้นควาดว่าน่าจะขยายฐานภาษีได้ประมาณ 10 ล้านคนและอาจจะมีคนเสียภาษีในกลุ่มนี้จริงๆประมาณ 3.5 ล้านคน ในส่วนของภาษีมูลค่าเพิ่ม 7% ยังไม่มีการปรับขึ้น
MThai News
