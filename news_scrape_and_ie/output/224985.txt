วันที่ 22มี.ค. สถาบันเสริมสร้างขีดความสามารถมนุษย์ สภาอุตสาหกรรมแห่งประเทศไทย ร่วมกับ ทยาลัยบัณฑิตศึกษาด้านการจัดการ มหาวิทยาลัยศรีปทุม แถลงข่าวผลสรุปโครงการสำรวจค่าจ้างและสวัสดิการ ในปี 2555-2556 โดยเป็นการสำรวจจากสถานประกอบการกว่า 302 แห่ง จาก23 กลุ่มธุรกิจทั่วประเทศ
ผศ. ดร.ประพันธ์ ชัยกิจอุราใจ ผู้อำนวยการหลักสูตรวิทยาศาสตรมหาบัณฑิต สาขาวิชาการทรัพยากรมนุษย์ วิทยาลัยบัณฑิตศึกษาด้านการจัดการ มหาวิทยาลัยศรีปทุม เปิดเผยข้อมูลการสำรวจว่า ปัจจุบันค่าจ้างขั้นต้นของผุ้ประกอบอาชีพในประเทศไทย แบ่งประเภทการจำแนกออกเป็น 2 เกณฑ์คือ 1.ตามระดับวุฒิการศึกษา 2.ตามประสบการณ์การทำงาน
ซึ่งจากการสำรวจพบว่าเมื่อจำแนกตามระดับวุฒิการศึกษา วุฒิการศึกษาปวช.ค่าจ้างเฉลี่ยต่อเดือน 8,934 บาท วุฒิการศึกษา ปวส.ค่าจ้างเฉลี่ยต่อเดือน 9,718 บาท วุฒิการศึกษาปริญญาตรีค่าจ้างเฉลี่ยต่อเดือน 12,863 บาท วุฒิการศึกษาปริญญาโท ค่าจ้างเฉลี่ยต่อเดือน 18,560 บาท และปริญญาเอกค่าจ้าง เฉลี่ยต่อเดือน 28,468 บาท
หากแบ่งตามเกณฑ์ค่าจ้างของผู้มีประสบการณ์โดยเฉลี่ยจำแนกตามระดับตำแหน่งสามารถจำแนกเป็น ค่าจ้างพนักงานปฏิบัติการ ค่าจ้างเฉลี่ยต่อเดือน 11,561 บาท เจ้าหน้าที่ ค่าจ้างเฉลี่ยต่อเดือน 17,352 บาท ผู้ชำนาญการทางวิชาชีพค่าจ้างเฉลี่ยต่อเดือน 23,731 บาท ผู้บริหารกลุ่มงานระดับต้น ค่าจ้างเฉลี่ยต่อเดือน 28,175 บาท ผู้บริหารกลุ่มงานระดับกลางค่าจ้างเฉลี่ยต่อเดือน 51,993 บาท และผู้บริหารกลุ่มงานระดับสูง ค่าจ้างเฉลี่ยต่อเดือน 106,303 บาท
ทั้งนี้ข้อมูลการสำรวจเปิดเผยว่า เมื่อเปรียบเทียบค่าจ้าง ก่อนที่จะมีการปรับค่าแรงขั้นต่ำตามนโยบายของรัฐบาล ที่ให้มีการปรับค่าจ้างขั้นต่ำ 300 บาทต่อวัน ค่าจ้าง ปริญญาตรี จะสูงกว่า ปวส. และปวช. แต่หลังการปรับค่าจ้างขั้นต่ำ 300 บาท ทิศทางกลับแปรผันกัน
ทั้งนี้เป็นผลมาจากผลกระทบตามค่าจ้างขั้นต่ำเมื่อเทียบค่าจ้างแรงงานในกลุ่มภมูิภาคอาเซียนที่มีค่าแรงถูกกว่า นอกจากนี้ในอนาคตภาคอุตสาหกรรมกำลังปรับเปลี่ยนจากการใช้แรงงานคนไปสู่การใช้แรงงานเครื่องจักรและเทคโนโลยีเพิ่มขึ้น ซึ่งอาจจะส่งผลให้เกิดการว่างงานมากขึ้นตามไปด้วย
MThai News

