สมเกียรติ โพสต์เฟสบุ๊ค ไม่เห็นด้วย กสทช. ให้ฟรีทีวีดิจิตอลช่อง 5-11-Thai PBS บอกต้องลงประมูลแข่งขันถึงจะแฟร์ อัดอย่าใช้วิธีนี้มาเอาใจนักการเมือง – ทหาร
จากกรณีที่ประชุมคณะกรรมการกิจการกระจายเสียง (กสท.) และ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ได้มีมติ 3 ต่อ 2 เห็นชอบการกำหนดช่องรายการ 12 ช่องสาธารณะ ทีวีดิจิตอล ก่อนจะให้ให้ช่อง 5, ช่อง 11 และไทยพีบีเอส ไม่ต้องทำการประมูล เนื่องจากทั้ง 3 ช่องเป็นทีวีสาธารณะอยู่แล้วนั้น
ล่าสุดในเฟสบุ๊ค Facebook และทวิตเตอร์ @somkiatonwimon ของนายสมเกียรติ อ่อนวิมล สื่อสารมวลชนชื่อดัง ได้มีข้อความแสดงความเห็นถึงเรื่องดังกล่าว โดยระบุว่า กสทช. น่าจะมีการเข้าใจผิดเกี่ยวกับทีวีสาธารณะแน่นอน กล่าวคือ ช่อง 11 เป็นโทรทัศน์ของรัฐบาล เป็นกระบอกเสียงของนักการเมืองที่มีอำนาจ
ส่วนช่อง 5 เป็นโทรทัศน์ของทหารบกที่ใช้ทำธุรกิจ ไม่มีจุดประสงค์ในด้านความมั่นคง ขณะที่ไทยพีบีเอส เป็นโทรทัศน์สาธารณะก็จริง แต่ก็ไม่มีสิทธิ์เริ่มกิจการใหม่ ดังนั้น ตนมองว่า กสทช. ไม่สามารถเอาใจนักการเมืองและทหาร โดยไม่มีการแข่งขันอย่างเป็นธรรมในเรื่องการประมูลช่องได้
MThai News 
…………………………………………………………
ข่าวอื่นๆ ที่เกี่ยวข้อง
มติ กสท. ไฟเขียว 12ช่องสาธารณะ ทีวีดิจิตอล
