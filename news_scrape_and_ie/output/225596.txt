การรถไฟเตรียมปรับขึ้นค่าโดยสารรถไฟชั้น3 เพิ่ม 10% อ้างเหตุขาดทุนหนัก และไม่ได้ปรับมานาน 28ปีแล้ว ขณะที่ผู้โดยสารบางส่วนรับได้ แต่ต้องปรับปรุงการบริการให้ดีขึ้นด้วย
นายประจักษ์ มโนธัม รองผู้ว่าการการรถไฟแห่งประเทศไทยฝ่ายธุรกิจการเดินรถ ได้ออกมาเปิดเผยว่า ขณะนี้ทางการรถไฟเตรียมจะยื่นเรื่องให้ทางกระทรวงการคลัง พิจารณาเรื่องการปรับขึ้นค่าโดยสารของรถไฟชั้น 3 เพิ่มขึ้นอีก 10%
หลังจากการรถไฟไม่ได้ปรับราคาขึ้นในส่วนนี้มาแล้วกว่า 28ปี และราคาดังกล่าวไม่สอดคล้องกับต้นทุนที่เพิ่มขึ้น จึงทำให้ต้องแบกรับภาระขาดทุนอย่างหนัก ซึ่งถ้าหากกระทวงการคลังได้พิจารณาเพิ่มตามที่การรถไฟร้องขอจะสามารถทำให้มีกำไรเพิ่มขึ้นถึง 100ล้านบาท
ทั้งนี้จากการสอบถามผู้โดยสารบางส่วนถึงการปรับขึ้นค่าโดยสารดังกล่าว ต่างก็ได้ระบุว่า รับได้หากการปรับขึ้นราคาในครั้งนี้อยู่ในเกณฑ์เหมาะสม และมีการปรับปรุงการให้บริการควบคู่ไปด้วย
MThai News
