ที่ประชุมคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ได้มีมติให้ 7รายการกีฬาต้องถ่ายทอดสดผ่านทางฟรีทีวี ซึ่งถ้าหากหากผู้ประกอบการรายอื่นๆ ที่ไม่ใช่ช่องฟรีทีวีได้รับลิขสิทธิ์ถ่ายทอดสดกีฬาเหล่านี้ไป ต้องเจรจาธุรกิจเพื่อแบ่งลิขสิทธิ์เพื่อไปถ่ายทอดสดทางฟรีทีวี

โดยนายฐากร ตัณฑสิทธิ์ เลขาธิการ กสทช. เผยว่า 7 ชนิดรายการกีฬาที่สำคัญ ได้แก่
-รายการแข่งขันมหาวิทยาลัยโลก
-รายการแข่งขันคอนเฟเดอเรชั่นส์คัพ
-รายการแข่งขันเอเชี่ยนคัพรอบสุดท้าย และรอบที่มีทีมชาติไทยเข้าร่วมแข่งขัน
-รายการแข่งขันฟุตซอลชิงแชมป์โลก และฟุตซอลชิงแชมป์เอเชีย
-การแข่งขันเซปักตะกร้อชิงแชมป์โลก
-รายการแข่งขันวอลเล่ย์บอล ระดับชิงแชมป์โลก
และรายการแข่งขันเทนนิสเดวิสคัพ
ทั้งนี้การออกมาตราการดังกล่าวเป็นไปตาม หลักเกณฑ์การแพร่เสียงแพร่ภาพรายการที่สำคัญเพิ่มเติม 7 ชนิดกีฬา ของ กสทช. นั่นเอง อย่างไรก็ดี 7รายการกีฬาดังกล่าว ไม่มีการแข่งขันรายการฟุตบอลโลก และฟุตบอลยูโร อยู่ในลิสต์ด้วยแต่อย่างใด
ขณะเดียวกันยังเห็นชอบร่างประกาศ กสทช. เรื่องกำหนดให้เครื่องวิทยุโทรคมนาคม และสถานีวิทยุโทรคมนาคมในกิจการกระจายเสียงและกิจการโทรทัศน์ ได้รับการยกเว้นการนำเข้าและส่งออกกล่องรับสัญญาณของตนเองได้โดยไม่ต้องขออนุญาตต่อ กสทช. ตาม พ.ร.บ.วิทยุโทรคมนาคม พ.ศ.2498 ด้วย
MThai News
