กบง. ตรึงราคาก๊าซ LPG อีก 2เดือนถึง 31พ.ค.นี้ หลังการสำรวจกลุ่มผู้มีรายได้น้อยที่ใช้ก๊าซยังไม่แล้วเสร็จ
การประชุมคณะกรรมการบริหารนโยบายพลังงาน (กบง.) วันนี้ (29 มี.ค.) ที่ประชุมได้มีมติให้ตรึงราคาขายปลีกก๊าซแอลพีจี LPG ภาคครัวเรือนกิโลกรัมละ 18.13 บาทไปอีก 2เดือน จาก 1เม.ย.-31 พ.ค.56 หลังมาตราการดังกล่าวจะสิ้นสุดในวันที่ 31 มี.ค.นี้
ซึ่งการขยายเวลาออกไปดังกล่าว เนื่องจากการสำรวจฐานข้อมูลผู้ใช้ก๊าซที่มีรายน้อยเช่น กลุ่มร้านค้า หาบเร่ แผงลอยยังไม่แล้วเสร็จ อย่างไรก็ดีคาดว่าประมาณกลางเดือนเมษายนนี้เรื่องดังกล่าวจะเสร็จสมบูรณ์แน่นอน
ขณะที่ฐานข้อมูลผู้ใช้ไฟฟ้าไม่เกิน 90 หน่วย/เดือน ที่คิดจากครัวเรือนที่มีปริมาณการใช้ไฟฟ้าจริงเฉลี่ยย้อนหลัง 1 ปีไม่เกิน 90 หน่วย/เดือน มีจำนวนรวม 7,424,663 ครัวเรือน ซึ่งคณะอนุกรรมการฯ จะจัดทำฐานข้อมูลรายชื่อเพื่อนำเสนอ กบง. พิจารณาต่อไป
MThai News
