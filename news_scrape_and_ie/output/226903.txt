คลัง ยันรัฐยังคง VAT 7% แม้สภาจะผ่านร่าง พ.ร.บ.กู้เงิน 2.2ล้านล้าน ย้ำไม่มีเพิ่ม เหตุไม่จำเป็น มั่นใจการจัดเก็บรายได้รัฐเกิน เป้า
ภายหลังที่มีกระแสข่าวลือหนาหูว่า สำนักงานเศรษฐกิจการคลัง(สศค.) ในฐานหน่วยงานด้านนโยบาย เตรียมเสนอปรับโครงสร้างภาษีมูลค่าเพิ่มใหม่ เพื่อรองรับการขยายตัวทางเศรษฐกิจและความสามารถในการหารายได้ภาครัฐ เพื่อการพัฒนาประเทศและชำระหนี้ภาครัฐที่เพิ่มขึ้นจากโครงการกู้เงินโครงสร้างพื้นฐาน 2 ล้านล้านบาทนั้น
วานนี้ (1 เม.ย.) นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง ก็ได้ออกมากล่าวถึงเรื่องดังกล่าวว่า ขณะนี้กระทรวงการคลังยังไม่มีนโยบายปรับขึ้นภาษีมูลค่าเพิ่มแน่นอน เพราะการบริหารจัดรายรายรับของประเทศยังไม่มีปัญหา สามารถจัดการได้อยู่ สิ่งที่กังวลกันว่าการกู้เงิน 2.2 ล้านล้าน จะนำมาซึ่งการเพิ่มภาษีมูลค่าเพิ่มนั้นย่อมเป็นไปไม่ได้
ทั้งนี้รัฐบาลมั่นใจว่า การจัดเก็บรายได้ในปี 2556 ที่วางเป้าไว้ 2.1 ล้านล้าน จะสามารถทำได้แน่นอน เพราะแค่ 5เดือนแรกของปีงบประมาณการจัดเก็บก็เกินเป้าที่ตั้งไว้ไปมากแล้ว
MThai News
