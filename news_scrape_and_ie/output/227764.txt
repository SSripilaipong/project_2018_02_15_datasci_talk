สรรพสามิต คืนเงินภาษีรถคันแรกแล้ว 153,471 ราย ใช้เงินคงคลังแล้ว 31,000 ล้านบาท
MThai News  ผู้สื่อข่าวรายงานว่า นายสมชาย พูลสวัสดิ์ อธิบดีกรมสรรพสามิต เปิดเผยว่า ได้จ่ายคืนเงินภาษีให้กับผู้ใช้สิทธิ์โครงการรถยนต์คันแรกไปแล้วจำนวน 9 รอบ โดยยอด ณ วันที่ 5 เมษายน 2556 ส่งเงินคืนให้ประชาชนแล้วจำนวน 153,471 ราย รวมวงเงิน 10,411 ล้านบาท
ซึ่งขณะนี้กระทรวงการคลังได้นำเงินคงคลังมาใช้ประมาณ 31,000 ล้านบาท ทำให้การคืนเงินไม่พบปัญหา ส่วนในงบประมาณปี 2557 คงตั้งงบไว้ใกล้เคียงกับปี 2556 ซึ่งต้องใช้เงินประมาณ 3-4 หมื่นล้านบาท ซึ่งในปี 2558 จะลดลงกว่าปีที่ผ่านมา ทั้งนี้ จากยอดขอใช้สิทธิทั้งหมด 1.25 ล้านคัน รวมวงเงินที่ขอคืน 92,168 ล้านบาท
ส่วนการยกเลิกใบจองในโครงการรถยนต์คันแรกประมาณ 2,000 คัน นับว่าเป็นยอดไม่สูงมาก และเป็นสัดส่วนเหมือนกับปกติทั่วไปเมื่อเทียบยอดจองนับล้านคัน เพาะจองไว้ก่อน เมื่อประเมินรายได้แล้วเกรงว่าจะผ่อนไม่ได้ การมีรถยนต์รุ่นใหม่ออกมา หากจองรุ่นเดิมรับรถอีก 1-2 ปี จึงรอไม่ได้ อีกทั้งบางครั้งเงื่อนไขผู้จองไม่เข้าข่าย สัดส่วนยกเลิกการจองค่ายรถยนต์จึงไม่น่ากังวลในเรื่องดังกล่าว
Mthai News
