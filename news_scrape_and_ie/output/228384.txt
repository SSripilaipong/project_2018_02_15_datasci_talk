มติ กทพ. ให้บีอีซีแอล ขึ้นค่าทางด่วนอีก 5 บาท คาดมีผล 1 ก.ย.นี้
ภายหลังที่บริษัทบีอีซีแอล ผู้ได้รับสัมปทานทางด่วนขั้นที่ 1 และ2 และทางด่วนสายบางปะอินปากเกร็ด ได้ทำหนังสือถึงการทางพิเศษแห่งประเทศไทย หรือ กทพ. เพื่อขอปรับค่าผ่านทางเพิ่ม หลังครบกำหนดเวลาตามสัญญาสัมปทานที่จะต้องปรับทุก 5 ปี และไม่ได้ปรับขึ้นมาตั้งแต่ปี 2541 โดยรถยนต์4 ล้อ ขึ้นอีก 20 บาท เป็น 65 บาทจากเดิม 45 บาทตามที่ได้เสนอข่าวไปก่อนหน้านี้นั้น
ล่าสุดนายอัยยณัฐ ถินอภัย ผู้ว่า กทพ. ได้ออกมาเปิดเผยถึงเรื่องดังกล่าวว่า ขณะนี้ที่ประชุมคณะอนุกรรมการพิจารณาปรับค่าผ่านทาง ได้มีมติให้ปรับขึ้นค่าผ่านดังกล่าวแล้ว โดยให้เพิ่มจาก 45บาท เป็น 50บาท หรือปรับขึ้น 5บาทนั่นเอง ทั้งนี้ทางอนุคณะกรรมการเตรียมจะเสนอเรื่องให้บอร์ดกทพ.รับทราบในวันที่18 เม.ย.นี้ และคาดว่าจะประกาศอัตราค่าผ่านทางใหม่ได้ก่อนวันที่ 1ก.ย.56 เป็นต้นไป
MThai News
