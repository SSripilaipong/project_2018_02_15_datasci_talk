MThai ลุยสำเพ็ง เช็คราคา ปืนฉีดน้ำ ราคายังทรงตัวเท่าปีที่แล้ว พ่อค้าแม่ค้าคาด ปี56นี้จะคึกคัก
ผู้สื่อข่าว MThai News ลงพื้นที่สำรวจราคาปืนฉีดน้ำย่านสำเพ็งว่า จากการสำรวจตลาดค้าส่งที่ใหญ่ที่สุดใน กรุงเทพมหานครพบว่าผู้ค้าย่านตลาดสำเพ็งต่างบอกเป็นเสียงเดียวกัน ว่าปีนี้บรรยากาศซื้อขายอุปกรณ์ยังคงไปได้สวยเหมือนทุกปี ซึ่งคาดว่าช่วงวันที่ 14-15เมษายนนี้ บรรยากาศการซื้อขายจะยิ่งคึกคักมากขึ้นเพราะเข้าสู่ช่วง เทศกาลสงกรานต์เต็มรูปแบบในขณะที่ราคาขายอุปกรณ์เล่นน้ำเช่นปืนฉีดน้ำ ถังน้ำขนาดเล็กขันน้ำหรือแม้แต่กระเป๋าใส่โทรศัพท์กันน้ำราคาขายยังคงเป็น ราคาเดียวกับปี 2555โดยราคาปืนฉีดน้ำจะมีตั้งแต่ 10-360บาทแล้วแต่ ขนาดรูปแบบและความสวยงาม
โดยแบบที่ได้รับความสนใจจากผู้ซื้อมากที่สุดจะเป็นปืนฉีดน้ำที่ออกมาใหม่ สำหรับเด็กๆที่มีลวดลายเป็นการ์ตูนยอดฮิตทั้งแองกรี้เบิร์ดมิกกี้เม้าส์ โดราเอ มอนและอุลตร้าแมนโดยราคาเฉลี่ยของปืนฉีดน้ำแบบนี้ขายส่งอยู่ที่อันละ 180บาทราคาขายปลีกอันละ200-250บาทขณะที่ปืนฉีดน้ำขนาดใหญ่แรง ดันสูงมีราคาขายส่งที่ 200บาทและราคาขายปลีกที่ 250-280บาททั้งนี้ แม่ค้าบอกว่าราคาของปืนฉีดน้ำยังคงเป็นราคาเดียวกับปี2555เพราะต้นทุน การผลิตไม่สูงขึ้นมากนักเฉลี่ยเพียงชิ้นละ5-10บาทเท่านั้นพ่อค้าแม่ค้าส่วนใหญ่จึงไม่ปรับเพิ่มราคาขายซึ่งเชื่อว่าวิธีนี้จะทำให้ขายได้ในปริมาณเพิ่มมากขึ้น กว่าปีก่อน



MThai News
