จากราคา 10 บาท ตั้งแต่วันที่ 15 เมษายนที่ผ่านมา ถึงสิ้นปี 2556

รายงานข่าวแจ้งว่านายอมร กิจเชวงกุล รองผู้ว่าราชการกรุงเทพมหานคร (กทม.) กล่าวว่า ขณะนี้กทม.ได้เริ่มปรับลดค่าโดยสารรถประจำทางด่วนพิเศษ หรือ”รถเมล์ด่วนบีอาร์ที” (BRT) สายสาทร-ราชพฤกษ์ เส้นทางถนนนราธิวาสราชนครินทร์ ถนนพระรามที่ 3 ไปจนสุดทางถนนราชพฤกษ์ ระยะทาง 15 กิโลเมตร จำนวน 12 สถานี จาก 10 บาทตลอดสายเป็น 5 บาทตลอดสายแล้ว ตั้งแต่วันที่ 15 เมษายนที่ผ่านมาจนถึงสิ้นปี 2556
ทั้งนี้มาตรการลดค่าโดยสารดังกล่าวเป็นหนึ่งในนโยบายเร่งด่วนของ ม.ร.ว.สุขุมพันธุ์ บริพัตร ผู้ว่าฯ กทม. ซึ่งยังสอดคล้องกับความต้องการเพิ่มจำนวนผู้โดยสาร ซึ่งกทม.ได้ตั้งเป้าว่าการปรับลดค่าโดยสารจะเพิ่มจำนวนผู้ใช้บริการจากวันละ 5,00 เที่ยว เป็นวันละ 20,000 เที่ยว โดยเฉพาะกลุ่มนัก​เรียน​และนักศึกษาให้หันมา​ใช้บริ​การมากขึ้น อีก​ทั้งสอดคล้องกับ​แผน​การ​เดินรถ​ไฟฟ้าบีที​เอส (BTS) ส่วนต่อขยายสายสีลม ช่วงตากสิน-บางหว้า ​ซึ่งกทม.จะ​ทำทาง​เดินพิ​เศษ​เชื่อมต่อรถ​ไฟฟ้าบีที​เอสที่สถานีตลาดพลู ​ไปยังจุดจอดรับรถบีอาร์ทีที่สถานีราชพฤกษ์ ด้วย
อย่างไรก็ตาม ตลอดเวลา 3 ปีที่ผ่านมา พบว่าบีอาร์ทีสร้างความปลอดภัยในการเดินทางให้กับประชาชนและคุ้มค่ากับการลงทุน ซึ่งทางกทม. จะพัฒนาระบบการเดินทางรถบีอาร์ทีตามโครงการที่ออกแบบไว้ 7 เส้นทาง และเส้นทางเดินรถที่เสนอไว้อีก 6 เส้นทาง ให้เป็นระบบการเดินทางที่มีประสิทธิภาพต่อไป
