หลังจากที่ชาวเน็ตได้ตั้งคำถามกับ ม.ร.ว.สุขุมพันธุ์ บริพัตร กับการที่ BTS เตรียมจะขึ้นราคาค่าโดยสารรถไฟฟ้า ไม่เป็นไปตามนโยบายที่ได้หาเสียงไว้นั้น

วันนี้ (24 เม.ย.) น.ส.ตรีดาว อภัยวงศ์ โฆษกกรุงเทพมหานคร (กทม.) ก็ได้ออกมาเปิดเผยถึงเรื่องดังกล่าวโดยระบุว่า กทม. มีนโยบายที่จะลดค่าไฟฟ้าจริง แต่เป็น 2เส้นทางที่ กทม. เป็นผู้ดูแล คือสายอ่อนนุช-แบริ่ง และ ตากสิน-บางหว้า ไม่เกี่ยวกับเส้นทางอื่นที่บีทีเอสเป็นผู้ดูแลเองเพราะ กทม. ไม่มีอำนาจไม่ยุ่งเกี่ยวได้
———————————————————-
ชาวเน็ต! ตั้งคำถาม สุขุมพันธุ์ หลัง BTS จ่อขึ้นราคา
มีรายงานข่าวแจ้งว่า ภายในเดือนนี้รถไฟฟ้าบีทีเอสเตรียมปรับขึ้นราคาโดยสารใหม่ ทางบมจ.บีทีเอส กรุ๊ป โฮลดิ้งส์ (BTS) ได้นำกองทุนรวมโครงสร้างพื้นฐานระบบขนส่งมวลชนทางราง บีทีเอสโกรท เข้าจดทะเบียนซื้อขายในตลาดหลักทรัพย์ฯ เป็นที่เรียบร้อยแล้วตั้งแต่ช่วงกลางเดือนเม.ย.ที่ผ่านมา

โดยทางโฆษก กทม. เผยว่า เป็นเรื่องยากที่ กทม.จะไปเจรจาให้ชะลอการปรับขึ้นราคาดังกล่าว เพราะบีทีเอส ไม่ได้ปรับราคามานานถึง 6ปีแล้ว แต่ทั้งนี้ก็จะพยายามเจรจาให้ถึงที่สุด
แต่ในส่วนของกทม.เองนั้น มีนโยบายเตรียมปรับลดค่าโดยสารรถไฟฟ้าบีทีเอสส่วนต่อขยายสายอ่อนนุช-แบริ่ง และสายตากสิน-บางหว้า 10 บาทตลอดสาย โดยจะเริ่มในต้นเดือนพฤษภาคมนี้ เพราะทั้ง 2 เส้นทาง กทม.สามารถกำหนดค่าโดยสารเองได้ เนื่องจาก กทม.ได้ทำสัญญาว่าจ้างบีทีเอสมาเดินรถเท่านั้น แต่ในส่วนเส้นทางสัมปทานของบีทีเอสนั้น กทม.ก็ไม่สามารถกำหนดค่าโดยสารได้
ทั้งนี้หลังข่าวได้ดังกล่าวได้เผยแพร่ออกไปก็ทำให้เสียงวิพากษ์วิจารณ์ขึ้นมาในโลกอินเทอร์เน็ตทันที พร้อมตั้งคำถามกับ ม.ร.ว.สุขุมพันธุ์ บริพัตร ผู้ว่ากรุงเทพฯ จากพรรคประชาธิปัตย์ ว่าการหาเสียงลดค่าโดยสารบีทีเอส ระหว่างเลือกตั้งผู้ว่าฯ กทม. นั้นเป็นเพียงลมปากหลอกลวงประชาชนใช่หรือไม่ ?
MThai News
