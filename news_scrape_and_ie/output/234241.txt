นายนวมินทร์ ประสพเนตร ผู้ช่วยประธานกรรมการและประธานเจ้าหน้าที่การตลาด บริษัท โมโน เทคโนโลยี จำกัด (มหาชน) หรือ MONO เปิดเผยว่า ขณะนี้บริษัทกำลังดำเนินการเสนอขายหุ้นสามัญเพิ่มทุนต่อประชาชนทั่วไปเป็นครั้งแรก (IPO) โดยมีจำนวน 245 ล้านหุ้น ซึ่งเป็นหุ้นที่ออกใหม่คิดเป็น 17.5% ของจำนวนหุ้นสามัญที่ชำระแล้วทั้งหมด


เบื้องต้นคาดว่าจะเปิดให้นักลงทุนจองซื้อหุ้น  IPO ไ ด้ในช่วงปลายเดือนพฤษภาคม และจะสามารถนำเข้าซื้อขายในตลาด หลักทรัพย์  เอ็ม เอ ไอ (mai)  ได้ในช่วงต้นเดือนมิถุนายนนี้
บริษัท โมโน เทคโนโลยี จำกัด (มหาชน)  ปัจจุบันมีทุนจดทะเบียนชำระแล้วจำนวน 115.5 ล้านบาท โดยการเสนอขายครั้งนี้จะทำให้บริษัทมีทุนจดทะเบียนชำระแล้วเต็มจำนวน เป็น 140 ล้านบาท โดยเป็นหุ้นสามัญจำนวน 1,400 ล้านหุ้น มูลค่าที่ตราไว้ (พาร์) หุ้นละ 0.10 บาท
MONO  เป็นบริษัทแม่ที่มีบริษัทย่อย 8 บริษัท โดยแบ่งเป็นบริษัทที่ประกอบธุรกิจออกเป็น 2 สายธุรกิจ ได้แก่ ธุรกิจสื่อ และการให้บริการข้อมูลด้วยธุรกิจบริการเสริมบนโทรศัพท์เคลื่อนที่ กลุ่มธุรกิจสื่ออินเตอร์เน็ต กลุ่มธุรกิจสื่อสิ่งพิมพ์ กลุ่มธุรกิจสื่อทีวี และธุรกิจการให้บริการด้านบันเทิง เช่น ธุรกิจ เพลง ธุรกิจภาพยนตร์ ซึ่งแต่ละกลุ่มมีความต่อเนื่องและสนับสนุนกันอย่างครบวงจร
โดยได้มีการแต่งตั้งให้บริษัท แอดไวเซอรี่ พลัส จำกัด เป็นที่ปรึกษาทางการเงิน และมีบริษัทหลักทรัพย์ กสิกรไทย จำกัด (มหาชน) และบริษัทหลักทรัพย์ บัวหลวง จำกัด (มหาชน) เป็นผู้จัดการการจัดจำหน่ายและรับประกันการจำหน่ายร่วม
ทั้งนี้  MONO  ได้ตั้งเป้ารายได้ในปีนี้เติบโตประมาณ 30% จากปีก่อนที่มีรายได้รวมอยู่ที่ 1.56 พันล้านบาท และมีอัตราการเติบโตเพิ่มขึ้น 18.5% มีกำไรสุทธิอยู่ที่ 607.3 ล้าน บาท หรือเติบโต 21.6% จากปีก่อน ซึ่งมีการคาดการณ์ว่าภายหลังจากการระดมทุนในตลาดหลักทรัพย์ฯ แล้ว จะส่งผลให้ผลการดำเนินงานมีการเติบโต เพิ่มขึ้นอย่างต่อเนื่องอย่างแน่นอน
Mthai News
