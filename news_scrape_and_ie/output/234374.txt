กสท. มีมติให้อาร์เอสต้องถ่ายบอลโลก 2014 ทุกแมตช์ทางฟรีทีวี ด้านเจ้าตัวโร่ร้องศาลปกครอง บอกไม่มีอำนาจเพราะการซื้อลิขสิทธิ์มีมาก่อนการออกกฎ
มีรายงานข่าวแจ้งว่า วานนี้ (29 เม.ย.) ทาง กสช. ได้มีการพิจารณาคำร้องกรณีที่บริษัท อาร์เอส อินเตอร์เนชั่นแนล บรอดคลาสติ้ง แอนด์ สปอร์ต แมเนจเม้นท์ จำกัด ขอผ่อนผันการถ่ายทอดสดฟุตบอลโลกรอบสุดท้าย ปี 2014 ในฟรีทีวีเพียง 22 แมตช์ จากทั้งหมด 64 แมตช์ ว่า
ที่ประชุมมีมติให้บริษัทอาร์เอสฯ เจ้าของลิขสิทธิ์ ต้องทำการถ่ายทอดสดฟุตบอลโลกรอบสุดท้าย ปี 2014 ผ่านทางฟรีทีวีครบทุกแมตช์ ตามประกาศของ กสทช.เรื่องหลักเกณฑ์รายการโทรทัศน์สำคัญที่ให้เผยแพร่ได้เฉพาะในบริการโทรทัศน์ที่เป็นการทั่วไป พ.ศ. 2555 หรือ ประกาสมัสต์แฮฟ
เพราะฟุตบอลโลกรอบสุดท้าย เป็น 1ในกีฬาของมวลมนุษยชาติที่ทุกคนให้ความสนใจ และเป็น 1ในกีฬาที่ทาง กสทช. กำหนดให้มีการถ่ายทอดสดทางฟรีทีวีนั่นเอง
แต่ทั้งนี้ทั้งนั้น หากทางอาร์เอสฯ สามารถประมูลช่องทีวีดิจิตอลประเภทธุรกิจได้ก็จะสามารถนำไปเผยแพร่บนช่องของอาร์เอสที่ประมูลมาได้เช่นเดียวกันเพราะถือว่าเป็นฟรีทีวี
อย่างไรก็ดีทางบริษัทอาร์เอสฯ ก็ได้ยื่นฟ้องศาลปกครองให้มีการแก้กฎดังกล่าวทันทีเมื่อทราบเรื่องดังกล่าว โดยระบุว่า สามารถประมูลช่องทีวีดิจิตอลประเภทธุรกิจได้ก็จะสามารถนำไปเผยแพร่บนช่องของอาร์เอสที่ประมูลมาได้เช่นเดียวกันเพราะถือว่าเป็นฟรีทีวี
MThai News
