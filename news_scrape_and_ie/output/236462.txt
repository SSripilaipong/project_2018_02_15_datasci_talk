เว็บไซต์ประชาชาติธุรกิจรายงานว่า วันนี้ (7 พ.ค.)  คณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) มีมติเห็นชอบแจกคูปองส่วนลดซื้อกล่องรับสัญญาณทีวีดิจิตอล set-top-box หรือเครื่องรับโทรทัศน์ที่สามารถรับชมทีวีดิจิทัลได้  690 บาทต่อครัวเรือน

ทั้งนี้ พ.อ.นที  ศุกลรัตน์ รองประธานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ(กสทช.) ในฐานะประธานคณะกรรมการกิจการกระจายเสียงและกิจการโทรทัศน์(กสท.) เปิดเผยว่า มติเห็นชอบการประเมินมูลค่าคลื่นความถี่สำหรับทีวีดิจิตอล ซึ่งเป็นผลการศึกษาของคณะเศรษฐศาสตร์ จุฬาลงกรณ์มหาวิทยาลัย สำหรับช่องบริการธุรกิจจำนวน 24 ช่อง มีมูลค่ารวมทั้งหมด 15,190 ล้านบาท ดังนั้นเมื่อหารเฉลี่ยครัวเรือนในประเทศไทย 22 ล้านครัวเรือน แต่ละครอบครัวจะได้รับคูปองส่วนลด 690 บาท
ขอบคุณข้อมูลจาก  ประชาชาติธุรกิจ
MThai News
