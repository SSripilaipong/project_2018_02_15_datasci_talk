วันที่ 8 พ.ค. บริษัท เรียล ฟิวเจอร์ บริษัทในเครือของบริษัททรู คอร์ปอเรชั่น จำกัด (มหาชน) จัดงาน “เหนือกว่ากับประสบการณ์ 4G ใช้ได้จริงเป็นเจ้าแรกกับทรูมูฟ เอช ผู้นำเครือข่าย 3G+ ที่ดีที่สุด ใช้ได้ทุกที่ทั่วไทย” ที่พารากอนฮอลล์ 3 ชั้น 5 สยามพารากอน

นายศุภชัย เจียรวนนท์ กรรมการผู้จัดการใหญ่และประธานคณะผู้บริหาร ทรู เผยว่า ทรูจะเปิดให้บริการ 4G LTE รายแรกของไทยในวันนี้ โดยหวังให้คนไทยได้ก้าวสู่ยุค 4G ทัดเทียมนานาชาติ รวมถึงจะมีการตอกย้ำการเป็นผู้นำ 3G บนคลื่น 850 เมกะเฮิร์ตซ และ 2.1 กิกะเฮิร์ตซ โดยให้ผู้ใช้งานได้อย่างมีประสิทธิภาพทั่วประเทศ
โดยมีข้อมูลรายงานว่า พื้นที่ให้บริการ 4Gของทรูมูฟ เอช ครอบคลุมพื้นที่ 15จังหวัดได้แก่ กรุงเทพฯ, เชียงใหม่, พิษณุโลก, ขอนแก่น, โคราช, อุบลราชธานี, อยุธยา, นครปฐม, สุราษฎร์ธานี, เกาะสมุย, ภูเก็ต, นครศรีธรรมราช, สงขลา รวมถึงสถานที่ท่องเที่ยวยอดนิยมเช่น เขาใหญ่, ชะอำ, หัวหิน และพัทยา
ทรูมูฟ เอช ตั้งเป้าขยายสถานีฐาน 4G ไม่ต่ำกว่า 2,000 แห่งภายในสิ้นปีนี้ ส่วนสถานีฐาน 3G บนคลื่น 2.1 กิกะเฮิร์ตซ จะขยายอีก 5,000 แห่งผสานกับ 3G บนคลื่น 850 เมกะเฮิร์ตซ เพื่อขยายพื้นที่ในวงกว้าง
MThai News

