นายธนา พุฒรังษี รองผู้ว่าการระบบส่ง  การไฟฟ้าฝ่ายผลิตแห่งประเทศไทย (กฟผ.) เปิดเผยว่า ในวันนี้ (16 พ.ค.) เมื่อเวลา 14.00 น. ตัวเลขความต้องการใช้ไฟฟ้าสูงสุดอยู่ที่ 26,598.1 เมกะวัตต์ ทำลายสถิติเดิมของปีนี้ที่เคยทำไว้เมื่อเดือนมีนาคม ที่ผ่านมา โดยวันนี้อากาศมีอุณหภูมิสูงถึง 37.5 องศาเซลเซียส

ทั้งนี้ ความต้องการใช้ไฟฟ้าสูงสุดในปีนี้ที่เกิดขึ้นล่าสุดเมื่อวันที่ 28 มี.ค.อยู่ที่ระดับ 26,430 เมกะวัตต์ ขณธที่ปริมาณสำรองไฟฟ้าของระบบยังมีเพียงพอ แต่ขอให้ทุกภาคส่วนช่วยกันประหยัด ไฟฟ้า เพื่อลดการใช้พลังงานอีกทางหนึ่งด้วย
อย่างไรก็ตาม คาดว่าความต้องการใช้ไฟฟ้าสูงสุดปีนี้ อาจจะไม่สูงถึง 27,067 เมกะวัตต์ตามที่คาดการไว้ เนื่องจากเริ่มมีฝนตกลงมาบ้างแล้ว
MThai News
