วันที่ 16 พ.ค ที่กรมการค้าภายใน ได้มีการหารือร่วมกับผู้ประกอบการก๊าซหุงต้ม ภายหลังการหารือ น.ส.วิบูลย์ลักษณ์ ร่วมรักษ์ อธิบดีกรมการค้าภายใน เผยว่า กลุ่มผู้ค้าก๊าซจะปรับราคาจำหน่ายปลีกเพิ่มขึ้นถังละ 5 บาท สำหรับก๊าซหุงต้มขนาดบรรจุ 15 กิโลกรัม

ทั้งนี้เป็นผลมาจากการที่กระทรวงพลังงานจะประกาศปรับขึ้นราคาจำหน่ายก๊าซหุงต้มเดือนละ 50 สตางค์ เป็นเวลา 1 ปี ซึ่งจะส่ง 
ผลทำให้ราคาจำหน่ายปลายทางอยู่ที่ราคาถังละ 300 บาทในเดือนแรก ส่วนในเดือนถัดไปจะมีการปรับราคาจำหน่ายเพิ่มขึ้นถังละ 7.50 บาท
อธิบดีกรมการค้าภายใน เผยต่อว่า ขณะนี้กำลังมีการพิจารณามาตรการที่เหมาะสมในการช่วยเหลือผู้มีรายได้น้อย โดยจะประเมินจากฐานผู้ใช้ไฟฟ้าไม่เกิน 90 หน่วย ที่ไม่ต้องจ่ายค่าไฟ พบว่ามีอยู่ประมาณ 1.7 แสนราย นอกจากนี้ยังมีกลุ่มร้านค้าปลีกย่อย แผงอาหาร รถเข็นอีก 5 แสนราย ซึ่งกำลังหาวิธีในการช่วยเหลือต่อไป
Mthai News
