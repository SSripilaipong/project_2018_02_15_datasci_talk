วันนี้ (17 พ.ค.) เป็นวันแรกที่ กทม.ปรับลดราคาค่าโดยสารส่วนต่อขยายบีทีเอสสายสุขุมวิท (อ่อนนุช-แบริ่ง) จาก 15 บาท เหลือ 10 บาท

ม.ร.ว.สุขุมพันธุ์ บริพัตร ผู้ว่าราชการกรุงเทพมหานคร (กทม.) กล่าวว่า มาตรการลดค่าโดยสารรถไฟฟ้าบีทีเอส ส่วนต่อขยายสายสุขุมวิท (อ่อนนุช-แบริ่ง) ระยะทาง 5.25 กิโลเมตร จาก 15 บาท เหลือ 10 บาทตลอดสาย ที่เริ่มใช้ราคานี้ในวันนี้ (17 พ.ค.) เป็นวันแรก ได้ทำตามนโยบายที่ได้บอกไว้ในช่วงการหาเสียง เพื่อช่วยลดภาระค่าใช้จ่ายให้แก่ประชาชน และส่งเสริมให้มาใช้ระบบขนส่งสาธารณะ โดยส่วนต่อขยายตรงนี้จะเป็นส่วนรับผิดชอบของ กทม. จึงสามารถลดได้ทันที แต่จะไม่เกี่ยวกับค่าโดยสารในส่วนสัมปทาน 23.5 กิโลเมตร ของบริษัท ระบบขนส่งมวลชนกรุงเทพ จำกัด (มหาชน) หรือบีทีเอสซี และสายสุขุมวิท
โดยขณะนี้ได้มีการเพิ่มตู้จาก 3 ตู้ เป็น 4 ตู้แล้ว 25 ขบวน จาก 30 ขบวน ซึ่งตอนนี้ได้สั่งตู้เข้ามาเพิ่มเติม คาดว่าภายใน 3 เดือนจะเพิ่มเป็น 4 ตู้ให้ครบทั้งหมดได้ เพื่อรองรับประชาชนโดยเฉพาะในชั่วโมงเร่งด่วน
MThai News
