3ค่ายมือถือเห็นพ้อง ยอมลดค่าบริการ 3G 15% AIS เริ่ม 21พ.ค. True ต้นมิ.ย. ขณะที่ DTAC เริ่มทั้งทีหลังเปิดให้บริการไตรเน็ท
มีรายงานข่าวแจ้งว่า การประชุมระหว่างคณะกรรมการกิจการวิทยุกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และ 3บริษัท ผู้ให้บริการเครือข่าว 3จี อันประกอบด้วย บริษัท แอดวานซ์ ไวร์เลส เนทเวอร์ค จำกัด, บริษัท เรียลฟิวเจอร์ จำกัด และบริษัท ดีแทค เนทเวอร์ค วานนี้ (17 พ.ค.) ได้มีข้อสรุปร่วมกันคือ ทางผู้ให้บริการทุกรายพร้อมจะลดค่าบริการ 3จี ในแพ็กเกจเก่าลง 15% ตามเงื่อนไขใบอนุญาตของ กสทช.
โดยในวันที่ 21 พ.ค. นี้ บริษัท แอดวานซ์ ไวร์เลส เนทเวอร์ค จำกัด จะเป็นผู้เริ่มปรับลดก่อน โดยราคาแบบอันลิมิเต็ด ที่ 999 บาท ก็จะลดลงเหลือ 849 บาท ขณะทีวันที่ 1 มิ.ย. จะเป็นคิวของ บริษัทเรียลฟิวเจอร์ฯ ส่วนของดีแทคนั้น จะเริ่มเปิดบริการในต้นเดือนมิถุนายน ซึ่งหากลูกค้าดีแทค 3จี แพ็กเกจเดิมเปลี่ยนมาใช้ไตรเน็ท ก็จะได้ปรับราคาลงเช่นเดียวกัน
Mthai News
