คณะรัฐมนตรี มีมติขยายเวลาการปรับลดอัตราภาษีน้ำมันดีเซล ออกไปอีก 1 เดือน เพื่อเป็นการบรรเทาภาระค่าครองชีพประชาชน

นายชลิตรัตน์ จันทรุเบกษา รองโฆษกประจำสำนักนายกรัฐมนตรี แถลงว่า คณะรัฐมนตรี มีมติอนุมัติให้ รัฐมนตรีว่าการกระทรวงการคลัง ออกประกาศกระทรวงการคลัง เพื่อขยายเวลาการปรับลดอัตราภาษีน้ำมันดีเซล ออกไปอีก 1 เดือน
คือตั้งแต่วันที่ 1 มิถุนายน – 30 มิถุนายน 2556 ตามที่กระทรวงการคลังเสนอ เพื่อเป็นการบรรเทาภาระค่าครองชีพของประชาชน
