กรณ์ ชม ธ.กรุงไทย ใจกล้าประกาศฟรีค่าทำเนียม แม้จะเป็นธนาคารในกำกับของรัฐ แต่ไม่ได้ตกเป็นเครื่องมือเหมือนบางธนาคาร
วานนี้ (22 พ.ค.) นายกรณ์ จาติกวณิช รองหัวหน้าพรรคประชาธิปัตย์ ได้โพสต์ข้อความลงในเฟสบุ๊คส่วนตัว ชื่นชมทางธนาคารกรุงไทย ที่มีความกล้าประกาศมาตราการปรับค่าธรรมเนียมรายการโอนเงินระหว่างบัญชีข้ามเขตภายในธนาคารเดียวกันฟรีเป็นรายแรก โดยระบุว่า
“ค่าธรรมเนียมโอนเงิน”
วันนี้ต้องขอขอบคุณธนาคารกรุงไทยครับ
“เมื่อปี 2553 กระทรวงคลังและแบงก์ชาติได้ร่วมกันเจรจากับธนาคารพานิชย์ที่จะลดภาระของประชาชนในส่วนของค่าธรรมเนียมการโอนเงิน ไม่ว่าจะเป็นผ่านตู้ ATM หรือผ่านอินเตอร์เน็ต รอบสุดท้ายที่ผลักดันในช่วงที่ผมยังอยู่ในตำแหน่งก็คือการลดค่าโอนผ่าน ATM จากระหว่าง 20-35 บาทต่อครั้งเหลือ 15 บาทต่อครั้ง เป็นต้น
ช่วงนั้นถ้าไม่มีธนาคารกรุงไทยเป็นตัวนำ ผมยอมรับว่าคงไม่ง่ายนักที่จะขอความร่วมมือจากธนาคารพานิชย์อื่นๆ กรุงไทยมีกระทรวงการคลังเป็นผู้ถือหุ้นใหญ่ แต่ไม่ได้เป็น’เครื่องมือ’ ของรัฐบาลเหมือน ออมสินหรือ ธกส. แต่ความพร้อมในการช่วยให้การแข่งขันมีความเป็นธรรมกับประชาชนมากขึ้น ถือว่าเป็นบทบาทที่เหมาะสมของธนาคารกรุงไทยเสมอมา
วันนี้เปลี่ยนผู้บริหารแล้ว แต่ดูเหมือนปรัชญาการทำงานไม่เปลี่ยนแปลง กรุงไทยได้สานต่อเรื่องที่เริ่มไว้ตังแต่ปี 53ด้วยการประกาศให้การโอนเงินผ่านระบบอินเตอร์เน็ตนั้นทำได้ 15 ครั้งต่อเดือนต่อบัญชีโดยไม่มีค่าใช้จ่าย
และลดค่าโอนผ่าน ATM ลงอีกจาก 15 บาทเป็น 10 บาทและแถมให้โอนได้ฟรีเดือนละหนึ่งครั้งซึ่งจะมีผลในการลดค่าใช้จ่ายให้ประชาชนจากต่างจังหวัดที่จากบ้านมาทำงานและต้องการจะโอนเงินกลับไปที่บ้าน
ยุคนี้เป็นยุคข้าวของราคาแพง แต่ก็ถือเป็นยุคเฟื่องฟูของธนาคารพานิชย์ ดังนั้นการที่ธนาคารของกระทรวงคลังออกมาเป็นผู้นำในการสร้างความยุติธรรมให้ประชาชนนั้น เป็นเรื่องที่เหมาะสมและควรได้รับการสนับสนุนชมเชย
ทางด้านการเงิน ยังมีเรื่องที่ทำร่วมกันเพื่อเพิ่มทางเลือกและมีทางออกให้ชาวบ้านอีกมากครับ ”
MThai News
