นาวา โทปริญญา รักวาทิน กรรมการผู้จัดการบริษัทเรือด่วนเจ้าพระยา จำกัด เปิดเผยว่า จากการประชุมคณะกรรมการเรือประจำทาง เมื่อวันที่ 12 กุมภาพันธ์ 2556 ไม่อนุมัติให้ปรับขึ้นค่าโดยสารเรือด่วนเจ้าพระยา เนื่องจาก การคำนวณอัตราค่าโดยสารจากโครงสร้างต้นทุน ระหว่างภาครัฐและเอกชน ยังไม่สอดคล้องกัน จึงจำเป็นต้องมีการพิจารณาใหม่

โดยกำหนดกรอบระยะเวลา ภายใน 90 วันนั้น ขณะนี้ได้เลยเวลาที่กำหนดแล้ว และตนเองได้ส่งหนังสือไปยัง อธิบดีกรมเจ้าท่าถึงเรื่องดังกล่าว รวมทั้งความจำเป็นในการปรับขึ้นค่าโดยสารเรือด่วนทุกประเภท อีก 2 บาท ว่าถ้ายังไม่มีการอนุมัติจะส่งผลให้ปีนี้บริษัทขาดทุนถึง 16 ล้านบาท
“เรื่อง การปรับขึ้นค่าโดยสารเรือด่วนเจ้าพระยาทุกประเภท 2 บาท ตามที่ทางบริษัทได้ยื่นข้อเสนอไปก่อนหน้านี้ คาดว่า ทางกรมเจ้าท่า น่าจะเชิญคณะกรรมการมาหารือกัน ภายในเดือนมิถุนายน 2556 และประกาศใช้อัตราค่าโดยสารใหม่ได้ประมาณกลางเดือนกรกฎาคม 2556”
นาวา โทปริญญา กล่าวต่อว่า ภายในสัปดาห์หน้าทางบริษัทจะส่งหนังสือเรื่องการปรับปรุงการให้บริการ  เรื่องเพิ่มความถี่และเรื่องการขยายระยะเวลาในการให้บริการจากเดิมเวลา 19.30น. – 20.00 น. เพื่ออำนวยความสะดวกให้กับประชาชนที่ใช้บริการรถไฟฟ้า BTS
