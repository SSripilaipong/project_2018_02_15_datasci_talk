พาณิชย์ ยันไข่ไก่ยังไม่มีการปรับขึ้นราคา ขู่พ่อค้าแม่ค้า เจอดดีแน่หากติดป้ายสูงเกินจริง
หลังจากที่มีข่าวออกมาว่า ขณะนี้ราคาไข่ไก่ทุกขนาดทุกเบอร์ ได้เพิ่มราคาสูงขึ้น โดยไข่ไก่หน้าฟาร์มเบอร์ 0 ปรับขึ้นเป็นฟองละ 4.50 บาท จากเดิมฟองละ 4 .20 บาท ราคาไข่ไก่เบอร์ 1 ปรับขึ้นเป็นฟองละ 4.20 บาท ไข่ไก่เบอร์ 2 ปรับขึ้นเป็นฟองละ 4.10 บาท และไข่ไก่เบอร์ 3 ปรับขึ้นเป็นฟองละ 3.90 บาท นั้น
ล่าสุดนายสุชาติ สินรัตน์ รองอธิบดีกรมการค้าภายใน ได้ออกมาเปิดเผยว่า ขณะนี้จากการตรวจสอบ ยังไม่พบการปรับขึ้นราคาไข่ไก่แต่อย่างใด โดยราคาไข่หน้าฟาร์มยังคงอยู่ที่ฟองละ 3.20 บาท ซึ่งจะทำให้ไข่ไก่เบอร์ 3 หรือเบอร์ที่ผู้ประกอบการนำมาใช้ประกอบอาหารปรุงสำเร็จยังอยู่ที่ราคาไม่เกินฟองละ 3.50-3.60 บาท และสถานการณ์ตอนนี้ผลผลิตกีการปรับตัวดีขึ้น แม่ไก่สามารถให้ผลผลิตได้แล้วกว่า 80%แล้ว
เบื้องต้นทางกรมฯ จะจัดส่งเจ้าหน้าที่ออกตรวจสอบแผงค้าให้ปิดป้ายแสดงราคาชัดเจน และหากมีการขายราคาสูงเกินจริง ผู้ค้าก็ต้องชี้แจงเหตุผล หากไม่มีเหตุผลสมควรในการปรับขึ้นราคา กรมฯ จะใช้มาตรการกฎหมายเข้าไปดำเนินการตามพ.ร.บ.ราคาสินค้าและบริการ พ.ศ. 2542 มีโทษจำคุก 7 ปี ปรับ 140,000 บาท หรือทั้งจำทั้งปรับ
MThai News
…………………………………………………………
ข่าวอื่นๆ ที่เกี่ยวข้อง
อั้นไม่อยู่ ! ผู้ค้าไข่ไก่ ปรับขึ้นราคาทุกเบอร์แล้ว 
ผู้ค้าไข่ไก่ภาคกลาง เตรียมจะปรับขึ้นราคาไข่ไก่ในวันนี้ ซึ่งมีปัญหามาจากไข่ไก่ขาดตลาดทำให้ต้นพุนเพิ่มขึ้น
