สมาคมผู้ส่งออกข้าวไทย ชี้ รัฐบาลขาดทุนจำนำข้าวกว่า 200,000 ล้านบาท คาด ขายข้าวปีนี้แตะ 6 ล้านตัน เหตุผู้ประกอบการไม่มีข้าวส่งออก
นายวิชัย ศรีประเสริฐ นายกกิตติมศักดิ์สมาคมผู้ส่งออกข้าวไทย เปิดเผยกับสำนักข่าว ไอ.เอ็น.เอ็น. ว่า ส่วนตัวเชื่อว่า โครงการรับจำนำข้าวของรัฐบาลจะต้องขาดทุนมากกว่า 200,000 ล้านบาท อย่างแน่นอน

เนื่องจากราคาซื้อข้าว มากกว่าราคาขายข้าว โดยเฉลี่ยอยู่ที่ 12,000 บาทต่อตัน ทั้งนี้มองว่าเรื่องราคาข้าวไทย ควรปล่อยให้เป็นไปตามกลไกตลาด มากกว่าการใช้ระบบกลไกของรัฐบาล นอกจากนี้เชื่อว่าหลังจากนี้ไป อุตสาหกรรมข้าวไทยจะดำเนินธุรกิจเป็นไปด้วยความยากลำบาก
ซึ่งขณะนี้การส่งออกข้าวพบว่าจากที่เคยส่งออกถึง 10 ล้านตัน แต่ปีที่ผ่านมาเหลือเพียง 7 ล้านตัน และคาดว่าปีนี้จะอยู่ที่ 6 ล้านตัน เนื่องจากผู้ประกอบการไม่มีข้าวส่งออก
………………………………………………………………………. 
 ข่าวอื่นๆ ที่เกี่ยวข้อง
พณ.แถลง รับขาดทุนจำนำข้าว ไม่ถึง2.6แสนล. รอชง กขช. 
กระทรวงพาณิชย์ แถลง รับขาดทุนจำนำข้าว แต่ไม่ถึง 2.6 แสนล้านบาท รอชง กขช. ยืนยัน ชาวนาได้ประโยชน์ และกระตุ้นเศรษฐกิจ
