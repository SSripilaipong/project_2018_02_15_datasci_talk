หุ้นไทยร่วงแรง ปิดตลาดที่ระดับ 1,452.63 จุด ลดลง 75.92 จุด หลังนักลงทุนเทขายหันกลับไปเล่นในตลาดสหรัฐ
ตลาดหุ้นไทยวันนี้ (11 มิ.ย.) ร่วงลงอย่างแรง โดยปิดตลาดที่ระดับ 1,452.63 จุด ลดลง 75.92 จุด มูลค่าการซื้อขาย 64,927.22 ล้านบาท ซึ่งสาเหตุที่ทำให้หุ้นของไทยดิ่งลงอย่างหนัก -4.97% ในนวันนี้นั้น

นายจรัมพร เผยว่าเป็นเพราะการปรับตัวลงในทิศทางเดียวกับหุ้นในกลุ่ม TIP ซึ่งประกอบด้วยตลาดหุ้นไทย อินโดนีเซีย และฟิลิปปินส์ รับกระแสเงินทุนเคลื่อนย้ายทั้งจากตลาดพันธบัตร และตลาดหุ้นกลับไปยังสหรัฐฯ ภายหลังS&P ประกาศเพิ่มแนวโน้มอันดับเครดิตของสหรัฐจาก “เชิงลบ”สู่ “มีเสถียรภาพ” จึงทำให้นักลงทุนเทขายหุ้นในไทย แล้วหันกลับไปเล่นในตลาดสหรัฐ
ทั้งนี้ก็ขอให้นักลงทุนอย่าตื่นตระหนก แต่ควรติดตามสถานการณ์อย่างใกล้ชิด และทางตลาดหลักทรัพย์แห่งประเทศไทย (ตลท.) เตรียม หารือกับสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) อีกครั้ง ก่อนจะมีการแถลงข่าวต่อไปในวันพพรุ่งนี้ (12 มิ.ย.)
MThai News
