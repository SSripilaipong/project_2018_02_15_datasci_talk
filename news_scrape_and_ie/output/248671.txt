การบินไทย ทำสถิติน่าตกใจ เดินเข้าสู่ยุคตกต่ำอย่างไม่น่าเชื่อ เมื่อมีการจัดอันดับหลายหมวด พบ ตกอันดับทั้ง ๆ ที่ อดีตเคยรั้งอันดับ 1

ดร.ปิยสวัสดิ์ อัมระนันทน์ อดีตกรรมการผู้อำนวยการใหญ่ บริษัท การบินไทย จำกัด (มหาชน) โพสต์ข้อความในเฟซบุ๊กส่วนตัว แสดงความคิดเห็นว่า เดิมที ไม่ได้ตั้งใจว่าจะโพสต์เรื่องการจัดลำดับความพึงพอใจผู้โดยสารสายการบิน โดย Skytrax ประจำปี 2013 ที่เพิ่งประกาศ เมื่อวันที่ 18 มิถุนายน 2556 แต่ในเมื่อข่าวปรากฏในกรุงเทพธุรกิจแล้ว ผมเลยขอให้ข้อมูลเพิ่มเติม
ผลการสำรวจความพึงพอใจผู้โดยสาร โดย Skytrax 2013 ออกมา น่าตกใจมาก เพราะลำดับของการบินไทย ตกลงมาเหลือที่ 15 แพ้แม้แต่ Garuda โดยที่ 1 คือ Emirates เทียบกับแต่ก่อน การบินไทย ได้ที่ 10 ในปี 2009 เพิ่มเป็นที่ 9 และ 5 ในปี 2010 , 2011 ตามลำดับ ตกลงมาเหลือที่ 9 ในปี 2012 แต่เท่าที่จำได้ ไม่เคยต่ำกว่าที่ 10 มาปีนี้ กลายเป็นที่ 15
ส่วนการจัดลำดับในหมวดย่อยต่าง ๆ ก็ทรุดลงอย่างหนัก First Class Lounge เคยได้ที่1 ปีนี้ลงมาเหลือที่ 7 อาหารชั้นประหยัดเคยได้ที่ 1 ปีนี้ลงมาเหลือที่ 8
