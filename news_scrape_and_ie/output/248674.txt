ผู้สื่อข่าวรายงานว่า พล.ต.ท.ชัจจ์ กุลดิลก รมช.มหาดไทยกล่าวว่า ได้ให้นโยบายไปกับผู้ว่าราชการจังหวัดให้กำกับดูแล โดยให้ตั้งศูนย์อำนวยความเป็นธรรม มีนายอำเภอกำกับดูแลเป็นหัวหน้าศูนย์ โดยทำป้ายประกาศให้ประชาชนทราบ เพื่อให้ประชาชนที่เดือดร้อนจากปัญหาเป็นหนี้เงินกู้ด้วยดอกเบี้ยเกินอัตราได้มาร้องทุกข์

นอกจากนี้ ให้เสาะแสวงหาว่ามีนายทุนที่ให้กู้เงินอัตราดอกเบี้ยสูงเกินอัตรา และมีรายใดที่จ้างคนท้วงหนี้ด้วยการใช้อันธพาลข่มขู่ด้วยวิธีรุนแรง เบื้องต้น ให้ทำการไกล่เกลี่ยและประนอมหนี้ ตามแนวทางการไกล่เกลี่ยและประนอมข้อพิพาททางแพ่ง หรือตั้งคณะทำงานเจรจาหนี้แล้วจัดทำสัญญายินยอม แต่หากพบว่ามีการกระทำที่เป็นลักษณะข่มขู่หรือใช้กำลังคุกคามทำร้ายประชาชนให้ดำเนินการตามกฎหมายอย่างเฉียบขาด
MThai News
