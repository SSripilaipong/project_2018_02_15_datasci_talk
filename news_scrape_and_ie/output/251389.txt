ประธานMFC มั่นใจ ค่าเงินบาทปีนี้อยู่ที่ระดับ 30-31 บ. เนื่องจากภาพรวมเศรษฐกิจไทยยังคงแข็งแกร่ง ธุรกิจบริการและท่องเที่ยวยังโตต่อเนื่อง
นายณรงค์ชัย อัครเศรณี ประธานกรรมการ บริษัทหลักทรัพย์จัดการกองทุนรวมเอ็มเอฟซี จำกัด (มหาชน) หรือ MFC ระบุ อัตราแลกเปลี่ยนของเงินบาทไทยปีนี้จะอยู่ที่ระดับ 30-31 บาทต่อดอลลาร์สหรัฐ หลังจากที่ประเมินว่าเศรษฐกิจของประเทศไทยยังอยู่ในทิศทางที่เติบโต ถึงแม้ว่าดุลบัญชีการค้าที่ผ่านมาจะติดลบ
แต่ดุลบัญชีเดินสะพัดยังคงเป็นบวก หลังจากธุรกิจให้บริการและท่องเที่ยวยังเติบโตต่อเนื่อง ด้านหนี้ส่วนรวมยังอยู่ในเกณฑ์ที่ดี ประกอบกับหนี้ของทางภาครัฐบาลยังมีความสามารถในการชำระหนี้ แม้ว่าจะมีหนี้ภาคครัวเรือนที่เพิ่มสูงขึ้นจากโครงการรถยนต์คันแรกและบ้านหลักแรกก็ตาม
MThai news
