MC ผู้ประกอบธุรกิจค้าปลีกเครื่องแต่งกายและไลฟ์สไตล์ พร้อมเริ่มซื้อขายในตลาดหลักทรัพย์ฯ 4 กรกฎาคม นี้

นายชนิตร ชาญชัยณรงค์ รองผู้จัดการ ตลาดหลักทรัพย์แห่งประเทศไทย เปิดเผยว่า บมจ. แม็คกรุ๊ป (MC) จะเข้าจดทะเบียนและเริ่มซื้อขายในตลาดหลักทรัพย์ฯ ในกลุ่มบริการ หมวดพาณิชย์ ในวันที่ 4 กรกฎาคม 2556 โดย MC มีทุนชำระแล้ว 400 ล้านบาท มูลค่าที่ตราไว้หุ้นละ 0.50 บาท ประกอบด้วยหุ้นสามัญเดิม 600 ล้านหุ้น และหุ้นสามัญเพิ่มทุนที่เสนอขายหุ้นต่อประชาชนทั่วไปครั้งแรก (IPO) จำนวน 200 ล้านหุ้น ราคาหุ้นละ 15 บาท มูลค่ารวมทั้งสิ้น 3,000 ล้านบาท เมื่อวันที่ 26 – 28 มิถุนายน 2556 โดยมี บริษัทหลักทรัพย์ ธนชาต จำกัด (มหาชน) เป็นที่ปรึกษาทางการเงิน และร่วมกับ บริษัทหลักทรัพย์ กสิกรไทย จำกัด (มหาชน) เป็นผู้จัดการการจัดจำหน่ายและรับประกันการจำหน่าย สำหรับผู้ถือหุ้นใหญ่ 3 รายแรกหลัง IPO ได้แก่ นางสาวสุณี เสรีภาณุ ถือหุ้น 33.81% นายพิชัย กัญจนาภรณ์ ถือหุ้น 29.08% และนายวิรัช เสรีภาณุ ถือหุ้น 3.75%
Mthai news
