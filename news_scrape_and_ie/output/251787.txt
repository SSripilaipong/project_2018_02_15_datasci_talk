“นิวัฒน์ธำรง” เผย เตรียมเปิดประมูลข้าว 5 แสนตัน เดือนนี้ ยํ้าต้องไม่ขายราคาตํ่าเกินไป

นายนิวัฒน์ธำรง บุญทรงไพศาล รองนายกรัฐมนตรีและรัฐมนตรีว่าการกระทรวงพาณิชย์ เปิดเผยว่า ภายในเดือนกรกฎาคมนี้ กระทรวงพาณิชย์ จะเปิดประมูลข้าวในสต๊อกของรัฐบาลเป็นการทั่วไป จำนวน 5 แสนตัน ซึ่งจะเป็นการเปิดประมูลให้กับการส่งออก และการจำหน่ายในประเทศ โดยราคาจะต้องไม่ต่ำเกินไปแต่จะกำหนดราคาเท่าใดนั้น ยังไม่สามารถตอบได้ แต่ราคาข้าวไทยจะต้องไม่ต่ำเหมือนกับราคาข้าวของเวียดนามอย่างแน่นอน
ทางด้าน นายยรรยง พวงราช รัฐมนตรีช่วยว่าการกระทรวงพาณิชย์ กล่าวว่าจากนี้ไปจะมีการเปิดประมูลข้าวในรูปแบบของข้าวเปลือกด้วย เพื่อนำไปจัดทำข้าวนึ่ง เพื่อดึงตลาดส่วนแบ่งข้าวนึ่งของไทย ที่เสียให้กับประเทศอินเดียกลับมา โดยจากนี้ไปจะต้องรับสมัครโรงสีข้าวนึ่ง เพื่อเข้าร่วมโครงการรับจำนำกับรัฐบาลด้วย
