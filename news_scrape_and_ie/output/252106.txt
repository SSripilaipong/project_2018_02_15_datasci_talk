หอการค้าไทย เผย เศรษฐกิจไทย เริ่มชะลอ แนะรัฐเร่งเบิกจ่ายงบประมาณกระตุ้นเศรษฐกิจ หลังเงินเฟ้อหดตัว

นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัย หอการค้าไทย กล่าวว่า เศรษฐกิจไทยในขณะนี้ เริ่มมีสัญญาณที่ชะลอตัวลง โดยในขณะนี้ รัฐบาล ต้องเร่งรัดการเบิกจ่ายงบประมาณ เพื่อกระตุ้นเศรษฐกิจในประเทศ เนื่องจาก ในช่วงไตรมาสที่ 4 ของปีงบประมาณ จะเป็นช่วงสุดท้ายที่รัฐบาลจะสามารถกระตุ้นภาวะเศรษฐกิจได้ เนื่องจาก การใช้จ่ายของ ประชาชนเริ่มมีสัญญาณชะลอตัว  โดยดูได้จากอัตราเงินเฟ้อที่ปรับตัวลดลงอย่างต่อเนื่องในช่วงที่ผ่านมา และใกล้แตะระดับต่ำสุดของเป้าหมายที่ทางธนาคารแห่งประเทศไทย หรือ ธปท. ได้กำหนดไว้  ซึ่งมองว่า ขณะนี้ รัฐบาลจะต้องใช้มาตรการทางการคลังในการกระตุ้นเศรษฐกิจแทน เนื่องจากที่ผ่านมา การลดอัตราดอกเบี้ยนโยบายลงของ ธปท. ไม่ได้แก้ไขปัญหาในภาวะเศรษฐกิจชะลอตัวได้ เนื่องจาก ธนาคารพาณิชย์ ไม่ตอบสนองการปรับลดอัตราดอกเบี้ยนโยบายเท่าที่ควร
