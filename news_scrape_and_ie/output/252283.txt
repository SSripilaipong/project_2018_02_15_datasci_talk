กระทรวงพาณิชย์ เผย ช่วงเดือนที่ผ่านมา ตรวจสอบพบผู้กระทําผิดขนย้ายข้าวผิดกฎหมาย 15 ราย ของกลางกว่า 300 ตัน

น.ส.วิบูลย์ลักษณ์ ร่วมรักษ์ อธิบดีกรมการค้าภายใน กระทรวงพาณิชย์ เปิดเผยว่า จากการตรวจสอบโครงการรับจำนำข้าวและการขนย้ายสินค้าเกษตร เพื่อให้มีการปฏิบัติตามกฎหมาย ทางกรมจึงได้ส่งเจ้าหน้าที่สายตรวจเฉพาะกิจ ร่วมกับเจ้าหน้าที่ตำรวจ ดำเนินการตรวจสอบการขนย้ายในพื้นที่ ที่มีชายแดนติดต่อกับประเทศเพื่อนบ้าน และจังหวัดไกล้เคียง รวม 7 จังหวัด ในช่วงเดือนที่ผ่านมาพบว่ามีผู้กระทำความผิดในการขนย้าย 15 ราย โดยเป็นการขนย้ายข้าวเปลือกและข้าวสารออกนอกพื้นที่โดยไม่ได้รับอนุญาต ยึดของกลางเป็นข้าวเปลือก 14 ตัน และข้าวสารอีก 336 ตัน
นอกจากนี้ อธิบดีกรมการค้าภายใน ยังกล่าวอีกว่า ทางกรม ก็จะมีการตรวจสอบอย่างเข้มงวดต่อไป หากพบมีผู้กระทำความผิดจะดำเนินการอย่างเข้มงวด

