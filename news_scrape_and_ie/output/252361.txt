
ประกาศของสมาคมค้าทองคำ วันนี้( 5 ก.ค.)  เปิดตลาด ปรับขึ้น 100 บาท เทียบกับราคาวานนี้ ( 4 ก.ค.) โดยทองคำแท่ง รับซื้อบาทละ 18,300 บาท ขายบาทละ 18,400.00 บาท ทองรูปพรรณ รับซื้อบาทละ 18,040 บาท ขายบาทละ 18,800 บาท
ด้านเงินบาทเปิดตลาดเช้านี้อยู่ที่ระดับ 31.09/11 บาท/ดอลลาร์ จากเย็นวานนี้ที่ระดับ 31.08/10 บาท/ดอลลาร์ เคลื่อนไหวตามค่าเงินในภูมิภาค เนื่องจากยังไม่มีปัจจัยใหม่เข้ามา โดยประเมินทิศทางเงินบาทในวันนี้จะเคลื่อนไหวในกรอบระหว่าง 31.10-31.20 บาท/ดอลลาร์
ขณะที่ตลาดหุ้นไทย เปิดตลาดวันนี้ ปรับขึ้นในแดนบวก ตามทิศทางตลาดในภูมิภาค โดยเมื่อเวลา 9.59 น. ดัชนีปรับขึ้นไปที่ระดับ 1,444.83 จุด เพิ่มขึ้น 13.95 จุด หรือเปลี่ยนแปลง +0.97% มูลค่าการซื้อขาย 1,773.93 ล้านบาท
MThai news
