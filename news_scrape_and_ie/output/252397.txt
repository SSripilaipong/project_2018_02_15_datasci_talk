กทพ.นำร่องเส้นทางจักรยานใต้ทางพิเศษศรีรัชจากถนนแจ้งวัฒนะถึงถนนงามวงศ์วาน ระยะทางประมาณ 5 กิโลเมตร คาดว่าจะใช้เวลาดำเนินการ อย่างเร็วภายใน 6 เดือน

นายอัยยณัฐ  ถินอภัย ผู้ว่าการ การทางพิเศษแห่งประเทศไทย (กทพ.)  เปิดเผยว่ากระทรวงคมนาคมได้มอบนโยบายให้ กทพ. พิจารณาสำรวจเส้นทางใต้ทางพิเศษทุกสาย เพื่อจัดทำเป็นเส้นทางเฉพาะจักรยาน (Bike Lane) เพิ่มทางเลือกในการเดินทางของประชาชนและช่วยแก้ปัญหาจราจร โดยให้ดำเนินการในพื้นที่เขตทางพิเศษทุกสายที่สามารถดำเนินการได้ และให้คำนึงถึงความเป็นไปได้และความปลอดภัยเป็นหลัก ซึ่งในเบื้องต้น กทพ. ได้พิจารณาเห็นว่าจะดำเนินโครงการนำร่องในเส้นทางใต้ทางพิเศษศรีรัชจากถนนแจ้งวัฒนะถึงถนนงามวงศ์วาน ระยะทางประมาณ 5 กิโลเมตร โดยคาดว่า กทพ. จะใช้เวลาดำเนินการตามนโยบาย 6 เดือน และจะดำเนินการ    ในเขตทางพิเศษสายอื่น ๆ ในอนาคตต่อไปอีกด้วย
“การจัดเส้นทางเฉพาะจักรยานดังกล่าว กทพ. มีโครงการจัดหารถจักรยานไว้ให้บริการ โดยประชาชนสามารถเช่าจักรยานมาใช้ และสามารถนำจักรยานไปจอดคืนตามจุดต่าง ๆ ที่กำหนดไว้        หลังเสร็จสิ้นการใช้งาน ส่วนประชาชนที่มีจักรยานอยู่แล้วก็สามารถเข้ามาใช้เส้นทางได้เลยโดยไม่มีค่า ใช้จ่าย ใด ๆ ซึ่งนอกจากจะเป็นทางเลือกในการเดินทางของประชาชนและมีส่วนในการช่วยลดปัญหา จราจรแล้ว ยังเป็นการช่วยส่งเสริมการออกกำลังกายเพื่อสุขภาพได้เป็นอย่างดี” นายอัยยณัฐฯ กล่าว
MThai news
