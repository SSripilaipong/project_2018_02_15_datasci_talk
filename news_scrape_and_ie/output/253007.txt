ก.พาณิชย์ เผย ตลาดเครื่องสําอางไทยใน UAE ยังมีแนวโน้มขยายตัวดี แนะผู้ประกอบการ ปรับปรุงผลิตภัณฑ์แข่งขันกับยุโรป

นางศรีรัตน์ รัษฐปานะ อธิบดีกรมส่งเสริมการค้าระหว่างประเทศ กระทรวงพาณิชย์ เปิดเผยว่า แนวโน้มการขยายตัวของสินค้าเครื่องสำอางในตลาดประเทศสหรัฐอาหรับเอมิเรตส์ หรือ ยูเออี มีการขยายตัวอย่างต่อเนื่อง โดย ยูเออี มีการนำเข้าสินค้าดังกล่าวจากทั่วโลก ปีละเกือบ 2,000 ล้านเหรียญสหรัฐ ซึ่งสินค้าเครื่องสำอางไทย มีสัดส่วน ร้อยละ 2 ของการนำเข้าทั้งหมด หรือคิดเป็นมูลค่าเกือบ 40 ล้านเหรียญสหรัฐ แต่มีแนวโน้มที่จะขยายตัวได้อย่างต่อเนื่อง โดยเฉพาะผลิตภัณฑ์สำหรับ สปา  ซึ่งสินค้าไทยยังต้องพัฒนาปรับปรุงบันบรรจุภัณฑ์ ให้สวยงามตรงกับความต้องการของขยายให้มากขึ้น เพราะจะต้องแข่งขันกับผลิตภัณฑ์ยุโรป นอกจากนี้ ยังต้องมีการพัฒนาในเรื่องของกลิ่นและสีให้เหมาะสม โดยเฉพาะกับลูกค้าชาย ที่จากผลการศึกษาระหว่าง ปี 2554-2555 พบว่า มีความต้องการสินค้าสูงขึ้น ถึงร้อยละ 70 จากปริมาณการใช้สินค้าในปัจจุบันจึงถือเป็นตลาดที่สำคัญของไทยอีกตลาดหนึ่งด้วย
