

น.ส.สุภา ปิยะจิตติ รองปลัดกระทรวงการคลัง ในฐานะประธานคณะอนุกรรมการปิดบัญชีโครงการรับจำนำสินค้าเกษตร บอกว่า ไม่ได้กังวลที่ถูกตั้งคณะกรรมการสอบข้อเท็จจริงหลังให้ข้อมูลว่ามีการทุจริตในทุกขั้นตอน เพราะมีข้อมูลและหลักฐานที่ชัดเจนว่ามีการทุจริตในโครงการรับจำนำข้าวของรัฐบาลจริง พร้อมระบุ มีใบเสร็จรับเงินของคนที่ทุจริตโครงการรับจำนำข้าวเป็นหลักฐานสำคัญว่ามีการทุจริตจริง
น.ส.สุภา ยังได้บอกต่ออีกว่า แรงกดดันทางการเมืองไม่มีผลต่อการทำงานตรวจสอบการทุจริตของโครงการรับจำนำข้าว หากยังได้รับความไว้วางใจให้ทำงานในตำแหน่งประธานอนุกรรมการปิดบัญชีรับจำนำข้าวต่อไป ตนก็พร้อมที่จะทำงานและจะตรวจสอบให้ลึกกว่าที่ทำอยู่ในปัจจุบัน
Mthai news
