รมว.คมนาคม ยัน เดินหน้าสร้างรถไฟความเร็วสูง คาดต้นปี 57 เริ่มประมูล มั่นใจทุกขั้นโปร่งใส ทำประชาพิจารณ์แล้ว

นายชัชชาติ สิทธิพันธุ์ รัฐมนตรีว่าการกระทรวงคมนาคม เปิดเผยว่า ยืนยันจะเดินหน้าขั้นตอนต่างๆ ในการดำเนินโครงการรถไฟความเร็วสูงต่อไปถึงแม้ว่าร่าง พ.ร.บ.ให้อำนาจกระทรวงการคลังกู้เงินเพื่อพัฒนาโครงสร้างพื้นฐานทางด้านคมนาคมขนส่งของประเทศ หรือ พ.ร.บ.เงินกู้ 2 ล้านล้านบาท จะไม่ผ่านสภา
พร้อมทั้งมองว่าการจะผ่านสภาหรือไม่นั้น เป็นเรื่องของผู้มีอำนาจสูงสุดในการตัดสินใจ แต่ตนมีความมั่นใจว่า โครงการรถไฟความเร็วสูง ก็ได้ทำทุกขั้นตอนตามกฎหมายทั้งการทำประชาพิจารณ์ด้านสิ่งแวดล้อม หรือ EIA และด้านสุขอนามัย หรือ HIA ข้อมูลทุกอย่างสามารถชี้แจงได้
อย่างไรก็ตาม รัฐมนตรีว่าการกระทรวงคมนาคม กล่าวต่อว่า ทั้งนี้ มั่นใจว่า รถไฟความเร็วสูง จะสามารถเปิดให้ประมูลได้ตามกำหนดการในช่วงต้นปี 2557 โดย คู่มือการพัฒนาและออกแบบดีไซน์ หรือ Service Design ซึ่งใช้ระยะเวลาในการดำเนินงาน 2 ปี
