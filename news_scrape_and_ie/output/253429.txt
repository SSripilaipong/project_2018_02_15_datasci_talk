กระทรวงพาณิชย์ ประกาศราคาแนะนําการจําหน่ายสุกร วันที่ 8 – 14 ก.ค. 56 เนื้อแดง กทม. ก.ก.ละ 123 บาท

น.ส.วิบูลย์ลักษณ์ ร่วมรักษ์ อธิบดีกรมการค้าภายใน กระทรวงพาณิชย์ เปิดเผยว่า เพื่อให้ความเป็นธรรมในการจำหน่ายสุกรและเนื้อสุกร ทางกรมจึงได้ประกาศราคาแนะนำการจำหน่าย โดยให้มีผลบังคับใช้ระหว่างวันที่ 8-14 กรกฎาคม 2556 โดยราคาสุกรมีชีวิตหน้าฟาร์ม ในเขตกรุงเทพมหานคร ภาคกลาง และภาคตะวันตก จำหน่ายไม่ต่ำกว่ากิโลกรัมละ 65 บาท ราคาสุกรชำแหละ กิโลกรัมละไม่เกิน 78 บาท
และราคาจำหน่ายปลีกสุกรเนื้อแดงส่วนสะโพกและไหล่ ราคาไม่เกินกิโลกรัมละ 123 บาท โดยมีราคาจำหน่ายปลีกในเขตภาคตะวันออกและภาคใต้ ไม่เกินกิโลกรัมละ 126 บาท ภาคตะวันออกเฉียง ราคาไม่เกินกิโลกรัมละ 124 บาท และภาคเหนือราคาไม่เกินกิโลกรัมละ 127 บาท
อย่างไรก็ตาม ทางกรมจะมีการติดตามสถานการณ์อย่างใกล้ชิด หากประชาชนพบเห็นการจำหน่ายสินค้าที่ไม่เป็นธรรม สามารถร้องเรียนได้ที่สายด่วน1569 ของกรมการค้าภายใน
