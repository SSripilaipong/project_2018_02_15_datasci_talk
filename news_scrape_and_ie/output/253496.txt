ปตท.-บางจาก ประกาศขึ้นราคาเบนซิน-แก๊สโซฮอล์ลิตรละ 60 สต. E85 ขึ้น 40 สต.มีผลพรุ่งนี้(10 ก.ค.)


บริษัท ปตท. จำกัด (มหาชน)  และ บริษัท  บางจาก ปิโตรเลียม จำกัด (มหาชน)  ประกาศปรับขึ้นราคาขายปลีกน้ำมันเบนซินและแก๊สโซฮอล์อีกลิตรละ 60 สตางค์ ยกเว้น E85 ปรับขึ้นลิตรละ 40 สตางค์ ส่วนดีเซลยังคงเดิม โดยมีผลตั้งแต่เวลา 05.00 น.ของวันพรุ่งนี้(10 ก.ค.)
ทั้งนี้ จะส่งผลให้ราคาน้ำมันสำเร็จรูปของปตท.และ บางจากฯ ในสถานีบริการน้ำมันเขตกรุงเทพฯ และปริมณฑลวันพรุ่งนี้ เป็นดังนี้ เบนซิน 95 ลิตรละ 47.45 บาท, แก๊สโซฮอล์ 95 ลิตรละ 39.93 บาท, แก๊สโซฮอล์ 91 ลิตรละ 37.48 บาท, E20 ลิตรละ 34.98 บาท, E85 ลิตรละ 23.48 บาท ส่วนดีเซลคงเดิมที่ลิตรละ 29.99 บาท
MThai news
