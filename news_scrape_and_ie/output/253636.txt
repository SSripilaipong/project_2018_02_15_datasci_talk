นักวิเคราะห์ คาด ตลาดหุ้นไทยยังผันผวนจากเศรษฐกิจโลก จับตากระแสเงินทุนไหลออก ผลประชุม กนง. วันนี้

นักวิเคราะห์ บริษัทหลักทรัพย์ เอเซียพลัส จำกัด (มหาชน) เปิดเผยถึงภาวะการลงทุนในตลาดหุ้นไทยวันนี้ ว่า คาดตลาดจะยังคงแกว่งตัวผันผวน เนื่องจากภาครวมของเศรษฐกิจทั้งในและต่างประเทศ ยังมีทิศทางที่ไม่แน่นอน และยังไม่มีปัจจัยใหม่มาสนับสนุน ทำให้ตลาดฟื้นตัวกลับมาได้ในระยะนี้ โดยปัจจัยที่ต้องติดตามคือการไหลออกของกระแสเงินทุนต่างชาติ และการเก็งกำไรระยะสั้น จากการายงานผลประกอบการไตรมาส 2 ปี 2556 ของบริษัทจดทะเบียน โดยเฉพาะหุ้นในกลุ่มธนาคารพาณิชย์ รอดูผลการประชุมคณะกรรมการนโยบายการเงิน หรือ กนง. ในวันนี้ โดยประเมินแนวรับที่ 1,390 จุด และแนวต้านที่ 1,420 จุด
