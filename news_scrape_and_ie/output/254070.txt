ตลท. เตรียมปรับเป้ามูลค่าการซื้อขาภายในเดือนกรกฎาคม ปี 56 เชื่อ กองทุนต่างประเทศจะกลับมาลงทุน

นายจรัมพร โชติกเสถียร กรรมการและผู้จัดการ ตลาดหลักทรัพย์แห่งประเทศไทย (ตลท.) เปิดเผยว่า ได้เตรียมพิจารณาปรับเป้ามูลค่าการซื้อขายเฉลี่ยในปีนี้ จากที่คาดการณ์ไว้ อยู่ที่ 3.2 หมื่นล้านบาทต่อวัน เนื่องจากในช่วงครึ่งปีแรก มูลค่าการซื้อขายสูงถึง 6.6 หมื่นล้านบาทต่อวัน ถึงแม้ว่าในระยะนี้ ตลาดหุ้นจะผ่อนลงบ้าง จากการเคลื่อนย้ายเงินทุนจากต่างประเทศที่ยังคงกดดันตลาดหุ้นไทย ซึ่งถือเป็นการสะท้อนถึงตัวเลขการลงทุนที่แท้จริง โดยเชื่อว่าท้ายที่สุดกองทุนจากต่างประเทศ ก็จะกลับเข้ามาลงทุนในตลาดหุ้นไทย ทั้งนี้จะทำการพิจารณาการปรับเป้าภายในเดือนกรกฎาคมนี้
อย่างไรก็ตาม นายจรัมพร เปิดเผยว่า ตลาดหุ้นไทยในช่วงนี้ ถือเป็นจังหวะที่ดีของบริษัทจดทะเบียน และภาคธุรกิจที่จะระดมทุนผ่านการเสนอขายหุ้นไอพีโอ
