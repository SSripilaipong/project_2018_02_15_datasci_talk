รัฐมนตรีช่วยว่าการกระทรวงพาณิชย์ ยัน ขายข้าวจีทูจีโปร่งใส ส่วนกรณี ป.ป.ช. พบเช็ค 8 หมื่น สามารถตรวจสอบได้ตามปกติ

นายยรรยง พวงราช รัฐมนตรีช่วยว่าการกระทรวงพาณิชย์ เปิดเผยถึงกรณีที่คณะกรรมการป้องกันและปราบปรามการทุจริตแห่งชาติ หรือ ป.ป.ช. ตรวจสอบพบเช็คสั่งจ่ายในการขายข้าวแบบ G2G หรือ รัฐต่อรัฐ มีจำนวนเพียง 80,000 บาท ซึ่งไม่น่าจะเป็นความจริง และส่อในการทุจริต ว่า ยืนยัน ที่ผ่านมาการขายข้าวแบบ G2G ดำเนินการอย่างโปร่งใสที่สุด ตนในฐานะผู้ระบาย ได้มีการดำเนินการอย่างถูกต้องในทุกขั้นตอน และจะมีการเร่งโรดโชว์ในตลาดต่างประเทศอย่างต่อเนื่อง เพื่อระบายข้าวในสต๊อกของรัฐบาล ในราคาที่ไม่ทำให้ราคาข้าวในประเทศตกต่ำ เพราะมีผลต่อราคาข้าวของเกษตรกร ในขณะที่การตรวจสอบการขายผู้ที่มีหน้าที่ตรวจสอบก็สามารถดำเนินการตรวจสอบได้ตามขั้นตอนปกติ
