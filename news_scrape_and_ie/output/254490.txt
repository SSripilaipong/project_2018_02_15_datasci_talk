
รมว.กระทรวงพาณิชย์ ยืนยัน ข้าวไทยมีคุณภาพ เตรียมเอาผิด คนปล่อยข่าวทำลายภาพพจน์ข้าวไทย ชี้ต่างประเทศยังไม่ระงับนำเข้า

นายนิวัฒน์ธำรง บุญทรงไพศาล รองนายกรัฐมนตรี และรัฐมนตรีว่าการกระทรวงพาณิชย์ เปิดเผยถึงกรณีมีการเผยแพร่ข้อมูลคุณภาพข้าวไทย ว่ามีการปนเปื้อนสารพิษ ผ่านทางสื่อสังคมออนไลน์ต่างๆ จนเกิดความเสียหายนั้น หากพบมีการกระทำความผิดจริง กระทรวงพาณิชย์ ก็พร้อมที่จะเอาผิดให้ถึงที่สุด ขณะที่ ผู้ประกอบการที่ได้รับความเสียหาย อยากให้ดำเนินการฟ้องร้องเอาผิดอย่างเต็มที่ เพื่อไม่ให้ภาพพจน์ของข้าวไทยเสียหาย และสำหรับกรณี มีข่าวทางการมาเลเซียและอินโดนีเซีย ระงับการนำเข้าข้าวไทยนั้น มีรายงานจาก กระทรวงพาณิชย์ พบว่าไม่เป็นความจริง
MThai news
