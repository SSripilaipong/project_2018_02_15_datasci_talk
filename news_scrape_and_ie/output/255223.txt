
กพช.มีมติขึ้นราคา LPG ภาคครัวเรือน เดือนละ 50 สตางค์ ด้าน เชลล์ คาลเท็กซ์ ขึ้นราคาน้ำมันอีก 50 ส.ต.

ผู้สื่อข่าวรายงานว่า วันนี้( 16 ก.ค.)ที่ประชุม  คณะกรรมการนโยบายพลังงานแห่งชาติ (กพช.)  ที่มี น.ส.ยิ่งลักษณ์ ชินวัตร นายกรัฐมนตรี เป็นประธาน มีมติให้ขึ้นราคาก๊าซปิโตรเลียมเหลว (LPG) ภาคครัวเรือน หรือ ก๊าซหุงต้ม เดือนละ 50 สตางค์/กิโลกรัม (ก.ก.) โดยมีผลตั้งแต่ 1 ก.ย.56
อย่างไรก็ตาม เมื่อวาน(15 ก.ค.)ที่ผ่านมา  เชลล์ กับ คาลเท็กซ์   ได้นำร่องประกาศปรับขึ้นน้ำมันในกลุ่มเบนซิน และแก๊สโซฮอล์ 0.50 บาทต่อลิตร ยกเว้นดีเซลที่ราคาไม่เปลี่ยนแปลง ส่งให้ราคาแก๊สโซฮอล์ 95 ทะลุ 41 บาทต่อลิตร ส่วน เบนซิน 95 ใกล้แตะ 50 บาทต่อลิตร
โดยราคาเบนซิน 95 อยู่ที่ 48.55 บาท แก๊สโซฮอล์ 95 ราคา 41.03 บาท ส่วนแก๊สโซฮอล์ 91 ราคา 38.58 บาท อี 20 ราคา 36.08 บาทต่อลิตร และ คาดว่า ปตท.และสถานีบริการน้ำมันอื่น จะปรับราคาตามในเร็วๆนี้
MThai news
