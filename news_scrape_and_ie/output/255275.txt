สหฟาร์มเฮ! กรุงไทยยอมปล่อยกู้ เล็งเดินเครื่องใหม่กันยาฯ นี้ ดีเดย์ 1ก.ย. นัดพนักงานทุกคนรายงานตัว
MThai News  16 ก.ค. ผู้สื่อข่าวรายงานว่า นายทวีศักดิ์ กิตติอุดมธรรม ผู้บริหารระดับสูง บริษัท สหฟาร์ม จำกัด กล่าวว่า ธนาคารกรุงไทย เตรียมปล่อยเงินกู้ก้อนใหม่ให้กับบริษัท ทำให้สามารถกลับมาเปิดดำเนินการใหม่ได้ภายในเดือนกันยายนนี้

พร้อมนัดพนักงานทุกคนเข้ารายงานตัววันที่ 1 กันยายน นี้ จากกำหนดการเดิมที่คาดว่าจะปิดกิจการประมาณ 2 เดือน ซึ่งเงินกู้งวดใหม่นี้จะนำมาจ่ายค่าแรงที่ค้างพนักงานมาตั้งแต่เดือนพฤษภาคมที่ผ่านมา
ส่วนการแก้ไขปัญหาสภาพคล่องของกลุ่มบริษัทสหฟาร์ม จากการปรึกษาร่วมกับกลุ่มธนาคารเจ้าหนี้ โดยเฉพาะธนาคารกรุงไทย พร้อมให้ความช่วยเหลือ ในการใส่เงินทุนหมุนเวียนเพื่อให้สามารถดำเนินธุรกิจต่อไปได้
MThai News
