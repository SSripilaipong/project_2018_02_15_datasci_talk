กรมศุลกากร เตรียมเปิดประมูลขายทอดตลาดรถของกลาง 289 คัน ในวันที่  30 ก.ค.นี้ 
 
รายงานข่าวแจ้งว่า กรมศุลกากร ได้มอบหมายให้บริษัท สหการประมูล จำกัด (มหาชน) หรือ AUCT ดำเนินการขายทอดตลาดรถยนต์ของกลาง จำนวน 289 คัน ในวันที่ 30 กรกฎาคม 2556 ตั้งแต่เวลา 09.00 น. เป็นต้นไป ณ บริเวณลานจอดรถหน้าส่วนของกลาง กรมศุลกากร
ทั้งนี้ จะเปิดให้ชมสภาพรถยนต์ของกลางได้ตั้งแต่วันที่ 28-29 กรกฎาคม 2556 โดยผู้ที่ประสงค์เข้าร่วมประมูลซื้อจะต้องลงทะเบียนและวางเงินค้ำประกันเป็นแคชเชียร์เช็คของธนาคารในเขตกรุงเทพฯและปริมณฑล สั่งจ่ายกรมศุลกากรคันละ 50,000 บาท กับเจ้าหน้าที่รับลงทะเบียนส่วนของกลางกรมศุลกากร ในวันจันทร์ที่ 29 กรกฎาคม 2556 ได้ตั้งแต่เวลา 08.30-16.30 น. และในวันอังคารที่ 30 กรกฎาคม 2556 เวลา 08.30น.
MThai news

