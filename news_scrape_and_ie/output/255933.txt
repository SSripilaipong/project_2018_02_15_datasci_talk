
ฝ่ายการตลาด บริษัททริปเปิลที บรอดแบนด์ จำกัด (มหาชน)  เปิดเผยว่า ปัจจุบันลูกค้านิยมใช้บริการอินเทอร์เน็ตไร้สายความเร็วสูง (WiFi) เพราะคนส่วนใหญ่ใช้ชีวิตนอกบ้านมากขึ้น และยังมีความต้องการการเข้าถึงอินเทอร์เน็ตอยู่ตลอดเวลา ประกอบกับโทรศัพท์สมาร์ทโฟนรวมทั้งอุปกรณ์เชื่อมต่ออินเทอร์เน็ต (Internet Access Device) เช่น เน็ตบุ๊ค ไอแพด หรือแท็บเล็ตต่างๆ ได้รับความนิยมอย่างแพร่หลายอีกด้วย   3BB จึงได้ให้ความสำคัญและเน้นปรับปรุงบริการ WiFi  ตลอดมา
และเพื่อเป็นการสมนาคุณและตอบแทนลูกค้า  3BB จึงจะเปิดให้ ลูกค้า ได้ใช้  WiFi แบบฟรีๆ ไม่ต้องซื้อแพ็กเก็จอีกต่อไป โดยลูกค้าที่มีอายุการใช้งาน ตั้งแต่ 1 ปีขึ้นไป สามารถลงทะเบียนได้ง่ายๆที่ http:// www.3bb.co.th /member  เพื่อรับ username และ password
ทั้งนี้ 3BB ได้ปรับปรุงระบบเข้าใช้งาน เป็นแบบ username/password ชุดเดียว (Single Sign On)  สามารถใช้งานได้ทุกธุรกรรมออนไลน์ของ 3BB  ซึ่งจะทำให้ลูกค้าได้รับความสะดวกมากยิ่งขึ้น
ปัจจุบัน 3BB ได้ปรับเพิ่มความเร็วของ WiFi  สูงสุดถึง 50 เมก มีจุดให้บริการกว่า 60,000 จุด ทั่วประเทศ  ซึ่งจะทำให้ลูกค้า 3BB สามารถใช้งานอินเทอร์เน็ตได้อย่างต่อเนื่องทั้งในบ้านและนอกบ้าน นับเป็นการตอบรับไลฟ์สไตล์คนยุคดิจิตอลอย่างแท้จริง
สามารถลงทะเบียนเพื่อใช้ WiFi  ได้ตั้งแต่วันนี้เป็นต้นไป  โดยสามารถใช้งาน WiFi ได้ฟรี !!!  แบบไม่จำกัดชั่วโมง  ตลอดอายุการเป็นลูกค้า 3BB
MThai news
