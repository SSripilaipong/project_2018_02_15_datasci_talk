

ซิตี้แบงก์ คาด GDP ปีนี้โตร้อยละ 4.7 ขณะที่ส่งออกโต 6.2% จากแรงหนุนเศรษฐกิจสหรัฐเริ่มฟื้น พร้อมระบุเศรษฐกิจไทยไตรมาส 2 แผ่วลง


นายฮาเรน ชาห์ ผู้อำนวยการและนักกลยุทธ์การลงทุนอาวุโส บริการบริหารความมั่งคั่ง ซิตี้เอเชียแปซิฟิก ธนาคารซิตี้แบงก์ เปิดเผยว่า อัตราการขยายตัวของเศรษฐกิจไทยในปีนี้คาดว่าน่าจะขยายตัวได้ที่ 4.7% และจะเพิ่มขึ้นเป็น 4.8% ในปี 2557 ซึ่งหากประเมินเศรษฐกิจในไตรมาส 2 ของปีนี้ คาดว่าจะชะลอตัว เนื่องจากการบริโภค และการลงทุนแผ่วลง
ทั้งยังคาดการณ์ว่าการเติบโตในช่วงครึ่งปีหลังจะมีแรงส่งจะมาจากการลงทุนโครงสร้างพื้นฐานของรัฐบาล และการส่งออกที่จะฟื้นตัวขึ้นในช่วงครึ่งปีหลังตามภาวะเศรษฐกิจสหรัฐที่จะขยายตัวดีขึ้น โดยคาดว่าการส่งออก จะขยายตัว 6.2% ส่วนการนำเข้า ขยายตัว 6.3% ขณะที่การบริโภคทั้งปีจะขยายตัว 3.6% การลงทุนขยายตัว 7.2% ส่วนอัตราเงินเฟ้อในปีนี้ คาดว่าอยู่ที่ 2.1% ซึ่งถือว่ายังอยู่ในระดับต่ำ
MThai news
