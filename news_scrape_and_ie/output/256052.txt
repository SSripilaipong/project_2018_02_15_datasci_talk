กรม ขนส่งทางบก ย้ำ แผ่นป้ายทะเบียนรถแตก ลายงา ติดต่อขอรับแผ่นป้ายทะเบียนรถทดแทนได้ฟรี  ถึงวันที่ 30 กันยายนนี้ หากพ้นกำหนดต้องชำระค่าธรรมเนียมในอัตราปกติ

นายสมชัย ศิริวัฒนโชค อธิบดีกรมการขนส่งทางบก  เปิดเผยว่า ตามที่กรมการขนส่งทางบกได้ออกประกาศให้เจ้าของรถที่จดทะเบียนระหว่างวันที่ 9 มกราคม – 1 กันยายน 2553 ที่ประสงค์ขอรับแผ่นป้ายทะเบียนรถใหม่ทดแทนที่ชำรุด สูญหาย หรือแตกลายงา ให้มาติดต่อขอรับได้ ฟรี ตั้งแต่ต้นปี ที่ผ่านมาจนถึงวันที่ 30 กันยายน 2556 หากพ้นกำหนดดังกล่าว ต้องชาระค่าธรรมเนียมในอัตราปกติแผ่นป้ายละ 100 บาท นั้น ปรากฏว่า จนถึง ณ วันที่ 30 มิถุนายน 2556 มีเจ้าของรถมาขอรับแผ่นป้ายทะเบียนรถที่แตกลายงาแล้วทั่วประเทศ จ้านวน 95,944 แผ่น
ทั้งนี้ผู้ประสงค์ขอรับแผ่นป้ายทะเบียนรถ ทดแทนดังกล่าว ต้องยื่นคำขอเปลี่ยนแผ่นป้ายกรณีชำรุดแตกลายงา โดยส่วนกลางยื่นคำขอได้ที่สำนักงานขนส่งกรุงเทพมหานครพื้น ที่ 1-5 ที่รถนั้นอยู่ในความรับผิดชอบ สำหรับส่วนภูมิภาค ยื่นคำขอได้ที่สำนักงานขนส่งจังหวัด หรือ สำนักงานขนส่งสาขาที่รถนั้นอยู่ในความรับผิดชอบ โดยต้องแนบเอกสาร ได้แก่ สมุดคู่มือจดทะเบียนรถ และสำเนาบัตรประจำตัวประชาชน
สำหรับผู้เช่าซื้อ  หรือ ผู้ครอบครองรถ ต้องแนบสำเนาคู่มือจดทะเบียนรถ และสำเนาบัตรประจำตัวประชาชนผู้เช่าซื้อ กรณีเป็นนิติบุคคล ต้องมีหนังสือรับรองการจดทะเบียนนิติบุคคล สำเนาบัตรประจำตัวประชาชนผู้มีอานาจ ลงนาม กรณีที่ไม่สามารถมาดำเนินการด้วยตัวเอง ต้องมีหนังสือมอบอำนาจพร้อมสำเนาบัตรประจำตัวประชาชนผู้มอบอำนาจและผู้รับ มอบอำนาจมาแสดง โดยจะได้รับแผ่นป้ายทะเบียนรถภายใน 15 วัน
MThai news
