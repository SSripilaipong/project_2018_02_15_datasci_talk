

นายภักดีหาญส์ หิมะทองคำ  รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี(ครม.) วันนี้ (19 ก.ค.)  มีมติขยายเวลาการปรับลดอัตราภาษีสรรพสามิตน้ำมันดีเซล ออกไปอีก 1 เดือน จากเดิมที่จะสิ้นสุดในวันที่ 31 ก.ค.นี้ เป็นสิ้นสุด 31 สิงหาคม 2556
ก่อนหน้านี้ รัฐบาลปรับลดภาษี สรรพสามิตน้ำมันดีเซล เหลืออัตรา  0.005 บาท/ลิตร จากที่ 5.31 บาท/ลิตร ตั้งแต่เดือนเม.ย.54 ซึ่งเป็นช่วง ที่ราคาน้ำมันในตลาดโลกอยู่ในระดับสูง และเพื่อลดภาระการอุดหนุนราคาน้ำมัน ดีเซลของเงินกองทุนน้ำมันเชื้อเพลิงด้วย
ทั้งนี้การปรับลดอัตราภาษีสรรพสามิต ดังกล่าว มีผลทำให้อัตราภาษีอื่นลดลงด้วย ตามโครงสร้างราคาน้ำมันรวมประมาณ 5.83 บาท/ลิตร ขณะที่  ปัจจุบันราคาขายปลีกน้ำมันดีเซล อยู่ที่ระดับ 29.99 บาท/ลิตร
MThai news
