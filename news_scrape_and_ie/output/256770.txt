กระทรวงคมนาคม เล็งนำระบบ ITS แก้รถติด พร้อมชงแผนแก้ไขปัญหาระยะยาวให้ “ชัชชาติ” ทราบภายใน 3 เดือน

นายธีระพงษ์ รอดประเสริฐ รองปลัดกระทรวงคมนาคม หัวหน้ากลุ่มภารกิจด้านการขนส่ง เปิดเผยถึง ความคืบหน้าการแก้ไขปัญหาการจราจรช่วงเวลาเร่งด่วน และปรับปรุงการคมนาคมทางเท้า ตามนโยบายของ นายชัชชาติ สิทธิพันธุ์ รัฐมนตรีว่าการกระทรวงคมนาคม ได้หมอบหมายให้ตนเป็นประธานในการดำเนินการหาแนวทางการแก้ไขปัญหาดังกล่าว ทั้งนี้ ขั้นตอนอยู่ระหว่างการจัดตั้งคณะทำงาน และจัดทำแผนการปฏิบัติ เพื่อลงพื้นที่เฉพาะจุด ในการแก้ไขปัญหา โดยอาจจะนำเอาระบบการขนส่งและการจราจรอัจฉริยะ หรือ ระบบ ITS เข้ามาช่วยสื่อสารมาแก้ไขปัญหาการจราจร
อย่างไรก็ตาม รัฐมนตรีว่าการกระทรวงคมนาคม ได้มอบหมายให้จัดทำแผนงานการแก้ไขปัญหาการจราจร และรายงานต่อกระทรวงคมนาคม ภายในระยะเวลา 3 เดือน เพื่อพิจารณาและอนุมัติการดำเนินงานผลักดันให้เกิดการแก้ไขอย่างเป็นรูปธรรม
