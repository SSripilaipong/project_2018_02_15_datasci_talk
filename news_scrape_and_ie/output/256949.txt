
สมอ.เตรียมกำหนดมาตรฐาน แบตสำรองไฟฟ้าใช้สำหรับชาร์จโทรศัพท์ ป้องกันผู้บริโภคได้รับอันตราย

นายณัฐพล ณัฏฐสมบูรณ์  อธิบดีกรมโรงงานอุตสาหกรรม ในฐานะคณะกรรมการมาตรฐานผลิตภัณฑ์อุตสาหกรรม (กมอ.) เปิดเผยว่า ประเทศไทยจำเป็นต้องเร่งปรับปรุงมาตรการป้องกันสินค้าที่นำเข้าจากต่างประเทศ หรือกำแพงป้องกันทางเทคนิค (แบริเออร์) ให้ทันกับสถานการณ์ ซึ่งในส่วนของสำนักงานมาตรฐานผลิตภัณฑ์อุตสาหกรรม (สมอ.) มีการกำหนดสินค้าทั้งนำเข้าต่างประเทศและผลิตในประเทศให้เป็นไปตามมาตรฐานบังคับเพียง 98 สาขาเท่านั้น อาทิ กลุ่มโยธาและวัสดุก่อสร้าง เครื่องสุขภัณฑ์
กลุ่มไฟฟ้าและอิเล็กทรอนิกส์   เครื่องใช้ไฟฟ้า โภคภัณฑ์ วิทยาศาสตร์การแพทย์ เครื่องกล ยานยนต์ ชิ้นส่วนยานยนต์ ซึ่งเกี่ยวข้องกับความปลอดภัยกับชีวิตประชาชน แต่ถือว่าน้อยมาก และระยะเวลาในการดำเนินการก็ค่อนข้างนานทำให้ไม่ทันกับการนำเข้าสินค้า ดังนั้นจึงต้องเร่งปรับปรุง
ปัจจุบันมีสินค้าที่ยังไม่ได้มีการกำหนดมาตรฐาน บังคับ อาทิ อแดปเตอร์ ปลั๊ก สายชาร์จโทรศัพท์ แบตตารี่สํารองไฟฟ้าใช้สำหรับชาร์จโทรศัพท์ ซึ่งเกรงว่าผู้บริโภคอาจได้รับอันตราย ดังนั้น สมอ.จะเร่งตรวจสอบและจับกุมสินค้าที่ไม่ได้มาตรฐาน และพิจารณาเพื่อกำหนดเป็นมาตรฐานบังคับต่อไป
MThai news
