

รมว.คมนาคม เรียกบริษัทขนส่งหามาตรการความปลอดภัยบนรถทัวร์ หลังเกิดอุบัติเหตุพ่วง 18 ล้อพุ่งชน พร้อมสั่งดูแลผู้ประสบเหตุ

นายชัชชาติ สิทธิพันธุ์ รัฐมนตรีว่าการกระทรวงคมนาคม เชิญ นายวุฒิชาติ กัลยาณมิตร กรรมการผู้จัดการใหญ่ บริษัท ขนส่ง จำกัด ร่วมหารือถึงมาตรฐานความปลอดภัยของรถโดยสาร ว่า ควรปรับปรุงรูปแบบเพิ่มเติมอีกหรือไม่ โดยเฉพาะทางออกฉุกเฉิน รวมถึงหาแนวทางแก้ไขในระยะยาวเนื่องจากกรณีการเกิดอุบัติเหตุ รถบรรทุกพ่วง 18 ล้อ พุ่งชนรถทัวร์ของ บขส. จนทำให้มีผู้บาดเจ็บและเสียชีวิตครั้งนี้ พร้อมทั้งได้มอบหมายให้ บริษัท ขนส่ง ประสานกับเจ้าหน้าที่กรมป้องกันและบรรเทาสาธารณภัย จัดตั้งศูนย์อำนวยการดูแลผู้ประสบเหตุ โดยมีศูนย์กลางในการประสานงานอยู่ที่สถานีตำรวจภูธรแก่งคอย เพื่ออำนวยความสะดวกแก่ญาติผู้บาดเจ็บและผู้เสียชีวิตทุกราย
MThai news
