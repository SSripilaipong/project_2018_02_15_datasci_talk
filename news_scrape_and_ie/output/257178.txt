
เผย สหรัฐ กำลังเร่งออกกฎหมายห้ามนําเข้ากุ้งจากประเทศที่มีการระบาดของโรค EMS พาณิชย์ ระบุ ประเทศไทยต้องเร่งแก้ไข เพราะอยู่ในกลุ่มเสี่ยง

นางพิไล ศิริพานิช   ผู้อำนวยการสำนักงานส่งเสริมการค้าระหว่างประเทศ หรือ ทูตพาณิชย์ ณ นครลอสแอนเจลิส สหรัฐอเมริกา กล่าวว่า ขณะนี้ สมาชิกวุฒิสภา รัฐลุยเซียนาของสหรัฐ กำลังพยายามผลักดันร่างกฎหมายห้ามนำเข้ากุ้ง จากประเทศที่มีการปนเปื้อนของโรคกุ้งตายด่วน ( Early Mortality Syndrome : EMS )  ที่ระบาดในหลายประเทศทั่วโลกรวมทั้งประเทศไทย โดยอยู่ระหว่างการศึกษาเพิ่มเติม
ทั้งนี้หากกฎหมายฉบับดังกล่าว ผ่านความเห็นชอบและมีผลบังคับใช้ จะส่งผลต่อผู้ประกอบการส่งออกสินค้ากุ้งของไทยทันที เนื่องจากไทยเป็นผู้ส่งออกกุ้งอันดับ 1 ในสหรัฐ
นางพิไล กล่าวว่า สมาคมผู้ประกอบการ  ร้านอาหารในสหรัฐ มีความเห็นแย้งกฎหมายดังกล่าว เพราะอาจทำให้ปริมาณกุ้งในประเทศ ไม่เพียงพอต่อการบริโภค และทำให้มีราคาสูงขึ้น โดยในแต่ละปี สหรัฐ มีการนำเข้ากุ้งกว่า 4,000 ล้านเหรียญสหรัฐ ฉะนั้นไทยจะต้องเร่งแก้ไขปัญหาโรคระบาดโดยเร็วก่อนที่กฎหมายจะมีผลบังคับใช้
MThai news
