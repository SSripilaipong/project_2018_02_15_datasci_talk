
ราคาทองคำวันนี้ (25 ก.ค.) เปิดตลาด ปรับลงทันที 200 บาท ทองคำแท่งขายออกบาทละ 19,450 บาท ทองรูปพรรณ ขายออกบาทละ 19,850 บาท

สมาคมค้าทองคำ   ประกาศราคาทองคำวันนี้ (25 ก.ค. 2556) ครั้งที่1 เมื่อเวลา 09.28 น. ปรับลง 200 บาทเมื่อเปรียบเทียบกับราคาวานนี้ โดยทองคำแท่งรับซื้อที่บาทละ 19,350 บาท ขายออกบาทละ 19,450 บาท ทองรูปพรรณรับซื้อที่บาทละ 19,071.28 บาท ขายออกบาทละ 19,850 บาท
สำหรับราคาทองคำวานนี้  (24 ก.ค.2556 ) ปิดตลาดเมื่อเวลา 16.36 น. ทองคำแท่งรับซื้อที่บาทละ 19,550 บาท ขายออกบาทละ 19,650 บาท ทองรูปพรรณรับซื้อที่บาทละ 19,268.36 บาท ขายออกบาทละ 20,050 บาท
รายงานข่าวแจ้งว่า ราคาทองคำในประเทศ ที่ได้ปรับลดลงเช้านี้เป็นไปตาม ราคาทองคำในตลาดโลกที่ลดลง โดยทองคำตลาดนิวยอร์ก เมื่อคืนนี้ (24 ก.ค.)  ปิดร่วงลง 15 ดอลลาร์ หรือ 1.12%  มาอยู่ที่ 1,319.7 ดอลลาร์/ออนซ์  เนื่องจากได้รับแรงกดดันจากการแข็งค่าของสกุลเงินดอลลาร์
นอกจากนี้ สัญญาทองคำ ยังได้รับปัจจัยลบจากการที่นักลงทุนคาดว่ารายงานยอดขายบ้านใหม่ของสหรัฐที่พุ่งขึ้นแตะระดับสูงสุดในรอบกว่า 5 ปี อาจทำให้ธนาคารกลางสหรัฐ (เฟด) ชะลอโครงการซื้อพันธบัตร
MThai news
