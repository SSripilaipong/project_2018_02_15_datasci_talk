รมว.พาณิชย์ เผย อิหร่านทําสัญญาซื้อข้าวไทยแบบจีทูจี 2.5 แสนตัน ปีหน้า คาด ซื้ออีกไม่ตํ่ากว่า 5 แสนตัน 
 
นายนิวัฒน์ธำรง บุญทรงไพศาล รองนายกรัฐมนตรี และรัฐมนตรีว่าการกระทรวงพาณิชย์ เปิดเผยว่า ล่าสุดรัฐบาลอิหร่าน ตกลงที่จะซื้อข้าวจากประเทศไทยในแบบรัฐต่อรัฐ (จีทูจี) จำนวน 250,000 ตัน โดยจะทำการส่งมอบภายใน 6 เดือน ในขณะที่ปีหน้า คาดว่าจะมีการทำสัญญาซื้อขายข้าวจากไทยอีกไม่ต่ำกว่า 500,000 ตัน
ซึ่งการเสนอราคาซื้อในครั้งนี้ อิหร่าน ได้มีการเจรจาขอลดราคาลง หลังจากมีข่าวในเรื่องของคุณภาพข้าวไทย ซึ่งทางกระทรวงพาณิชย์ ได้ชี้แจงและให้ทางอิหร่านได้เข้ามาตรวจสอบคุณภาพข้าวก่อน เพื่อยืนยันมาตรฐานข้าวไทย และไม่ทำให้มีการกำหนดราคาที่ต่ำลงในขณะที่ ภาพรวมของการส่งออกข้าวของประเทศในปีนี้ กระทรวงพาณิชย์ ยังคงเป้าหมายการส่งออกที่ 8.5 ล้านตัน แม้ว่าผู้ส่งออกจะมีการคาดการณ์ไว้เพียง 6 ล้านตัน ก็ตาม
