กรมประชาสัมพันธ์ เตรียมใช้งบ 1,000 ล้านบาท ปรับปรุงอุปกรณ์และโครงข่ายการให้บริการทีวี ดิจิตอล ยันแม้จะไม่สามารถหาโฆษณาได้แต่ก็มีงบรัฐและกองทุนมาช่วยหลือ

นายอภินันท์ จันทรังษี   อธิบดีกรมประชาสัมพันธ์ กล่าวภายหลังรับมอบใบอนุญาตประกอบกิจการโทรทัศน์ เพื่อให้บริการโครงข่ายโทรทัศน์ภาคพื้นดินในระบบดิจิตอล ว่า กรมประชาสัมพันธ์มีแผนจะพัฒนาบุคลากรและอุปกรณ์ ให้สอดรับกับการดำเนินงานในระบบทีวีดิจิตอล ซึ่งขณะนี้รัฐบาลได้สนับสนุนงบประมาณปี 2557 จำนวน 1,000 ล้านบาท เพื่อให้กรมประชาสัมพันธ์ปรับปรุงอุปกรณ์และโครงข่ายการให้บริการทีวีดิจิตอล พร้อมมั่นใจว่า กรมประชาสัมพันธ์จะสามารถปรับตัวเข้าสู่ทีวีดิจิตอลได้ทันตามที่ กสทช. กำหนด
อย่างไรก็ตามการที่ กสทช.   กำหนด ให้กรมประชาสัมพันธ์เป็นทีวีบริการสาธารณะที่ไม่สามารถหารายได้จากการโฆษณานั้น นายอภินันท์ ยอมรับว่า โฆษณาจะเข้ามาสนับสนุนน้อยลง แต่ก็ยังสามารถหารายได้จากการนำเสนอภาพลักษณ์ขององค์กร และได้มีงบประมาณจากรัฐบาลและกองทุนฯ มาช่วยเหลือ
MThai news
