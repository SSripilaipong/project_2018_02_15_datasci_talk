
MONO เซ็นสัญญาบริหารลิขสิทธิ์คอนเทนท์ผ่านมือถือกับสโมสรลิเวอร์พูล มั่นใจสร้างรายได้ และกำไรให้กับบริษัท เพิ่มขึ้นอย่างแน่นอน

นายซัง โด ลี ประธานเจ้าหน้าที่บริหาร บมจ.โมโน เทคโนโลยี  (MONO)  เปิดเผยว่า บริษัทฯได้เข้าทำสัญญาบริหารลิขสิทธิ์การให้บริการข้อมูลคอนเทนท์ผ่านโทรศัพท์เคลื่อนที่ กับสโมสรลิเวอร์พูล สโมสรฟุตบอลชื่อดังของโลก ในระยะเวลา 3 ปี โดยเริ่มตั้งแต่เดือนพฤษภาคม 2556 ถึงเดือนพฤษภาคม 2559
ทั้งนี้ การเป็นหุ้นส่วนทางการตลาดระดับภูมิภาค ในการให้บริการข้อมูลคอนเทนท์ผ่านโทรศัพท์เคลื่อนที่ (Regional Marketing Partnership Mobile Agreement)ในครั้งบริษัทฯได้สิทธิ์(แต่เพียงผู้เดียว)ในการเผยแพร่ข้อมูล และทำกิจกรรมทางการตลาดกับลิเวอร์พูล ผ่านช่องทาง SMS,  MMS ทางโทรศัพท์เคลื่อนที่ในประเทศไทย
รวมทั้ง เผยแพร่กิจกรรม ข่าวสารของลิเวอร์พูล   ผ่านสื่ออินเตอร์เน็ตได้ และจัดกิจกรรมส่งเสริมการตลาดร่วมกับลิเวอร์พูล อาทิ เช่น ร่วมสนุกชิงรางวัลเข้าชมพิพิธภัณฑ์ LFC และเยี่ยมชมสนามฟุตบอลแอนฟิลด์ “Anfield” เป็นต้น
นายซัง โด ลี กล่าวต่อว่า  การเข้าทำสัญญาบริหารลิขสิทธิ์การให้บริการข้อมูลคอนเทนท์ผ่านโทรศัพท์เคลื่อนที่กับลิเวอร์พูลจะช่วยเพิ่มรายได้และกำไรสุทธิ รวมถึงสามารถสร้างมูลค่าเพิ่มทางธุรกิจบริการเสริมบนโทรศัพท์เคลื่อนที่ให้แก่บริษัทฯ
ลิเวอร์พูลเป็นสโมสรฟุตบอลชื่อดังของโลก ที่รู้จักในทุกกลุ่มคนและจากการสำรวจในประเทศไทยพบว่ามีบรรดาสาวกเดอะค๊อป “ลิเวอร์พูล” กว่า 14 ล้านคนทั่วประเทศ
MThai news
