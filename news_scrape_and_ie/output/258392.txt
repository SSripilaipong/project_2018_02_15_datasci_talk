
บริษัทไปรษณีย์ไทย จำกัด และกรมส่งเสริมสหกรณ์ โดยสหกรณ์ประตูป่า ลำพูน  สานต่อโครงการช่วยเกษตรกรลำไย  คัดลำไยอีดอเกรดเอเอ ส่งเทศกาลวันแม่ทั่วประเทศ กล่องละ 5 กิโลกรัม

บริษัทไปรษณีย์ไทย จำกัด (ปณท) แจ้งว่า  บริษัทได้ร่วมมือกับกรมส่งเสริมสหกรณ์ โดยสหกรณ์ประตูป่า จ.ลำพูน สานต่อโครงการช่วยเกษตรกรลำไย ใช้ศักยภาพการขนส่งที่มีประสิทธิภาพและเครือข่ายที่มีครอบคลุมทุกพื้นที่ทั่วประเทศ กระจายผลผลิตจากสวนลำไยถึงผู้รับปลายทางโดยตรง ผ่าน”บริการอร่อยทั่วไทย สั่งได้ที่ไปรษณีย์”
โดยปีนี้ ได้จัดทำแพ็คเกจ กล่องสวยงามเหมาะสำหรับส่งมอบเป็นของขวัญวันแม่ เพื่อบรรจุลำไยพันธุ์อีดอ เกรดเอเอ พร้อมเอกสารเคล็ดลับวิธีทำเมนูลำไยแสนอร่อย เช่น แกงจืดลำไย และข้าวเหนียวเปียกลำไย บรรจุกล่องละ 5 กิโลกรัม ราคาปรับขึ้นลงตามราคาตลาดกลางผลไม้ โดยทั้งเป้าการจำหน่ายผ่านไปรษณีย์ไม่น้อยกว่า 30,000 กล่องหรือประมาณ 150 ตัน สามารถตรวจสอบราคาลำไยได้ที่ www.thailandpost.co.th
นอกจากนี้ ปณท. ร่วมกับเอไอเอส   จัดโปรโมชั่นพิเศษ ลูกค้าเอไอเอส รับส่วนลดกล่องละ 20 บาท เพียงแสดงข้อความในโทรศัพท์มือถือก่อนสั่งซื้อสินค้า ณ ที่ทำการไปรษณีย์ทุกแห่งทั่วประเทศ หรือสอบถามคอล เซ็นเตอร์ โทร 1555 และ 02 982 8222 ตั้งแต่วันนี้ถึงวันที่ 23 สิงหาคม 2556
MThai news
