
PTTGC ดึง  สิงคโปร์ ร่วมระดมกำลัง กำจัดคราบน้ำมันดิบรั่วคาดเสร็จในอีก 3 วัน

กรณีเกิดเหตุท่อรับน้ำมันดิบ ของบมจ.พีทีที โกลบอล เคมีคอล(PTTGC) รั่วที่บริเวณทุ่นรับน้ำมันดิบ ห่างจากชายฝั่งทะเลมาบตาพุด ประมาณ 20 กิโลเมตร ล่าสุด นายพงษ์ศักดิ์ รักตพงศ์ไพศาล รัฐมนตรีว่าการกระทรวงพลังงาน บอกว่าได้สั่งให้ นายวิเชษฐ เกษมทองศรี รมว.ทรัพยากรธรรมชาติและสิ่งแวดล้อม เข้าไปดูแล เพื่อให้ทาง PTTGC เข้าไปแก้ไขปัญหาให้เร็วที่สุด
ทั้งนี้ PTTGC แจ้งว่า  สามารถควบคุมปริมาณน้ำมันที่ไหลลงทะเลได้แล้ว ซึ่งการกำจัดคราบน้ำมันดิบได้ระดมเจ้าหน้าที่ของ PTTGC และหน่วยงานจากต่างประเทศ คือ สิงคโปร์ มาร่วมดำเนินการ คาดว่าภายใน 3 วันจากนี้ การกำจัดคราบน้ำมันดิบก็จะแล้วเสร็จ และภายใน 1 สัปดาห์ จะสามารถสรุปสาเหตุที่เกิดขึ้นได้
MThai news
