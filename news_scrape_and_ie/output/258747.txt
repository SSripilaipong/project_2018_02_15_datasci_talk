หุ้นไทยร่วงต่อ วันนี้(30 ก.ค.)ปิดตลาดลดลง 18.84 จุด หุ้นกลุ่มปตท.อ่วม ราคาลดฮวบทุกตัว เหตุน้ำมันรั่วฉุดPTTGC ราคาลดลง 3.25 บาท

ดัชนีตลาดหลักทรัพย์  ประจำวันที่ 30 กรกฎาคม 2556 ปิดตลาดที่ระดับ 1,435.44 จุด ลดลง 18.84 จุด หรือ -1.30% มูลค่าการซื้อขาย 31,200.57 ล้านบาท
โดยก่อนปิดตลาดมีแรงเทขายหุ้น  PTTGC มากถึง 1,516.25 ล้านบาท ทำให้ราคาหุ้นมาอยู่ที่ระดับ 70.00 บาท ลดลง 3.25 บาท หรือ 4.44% ขณะที่ PTT ราคาหุ้นมาอยู่ที่ระดับ 328.00 บาท ลดลง 8.00 บาท ส่วน PTTEP ราคาหุ้นมาอยู่ที่ระดับ 157.00 บาท ลดลง 2.50 บาท
นักวิเคราะห์ ประเมินว่า นักลงทุนส่วนใหญ่ยังชะลอการลงทุนต่อเนื่อง รอความชัดเจนจากการประชุมเฟดวันที่ 30-31 ก.ค. นี้ ต่อการใช้วงเงิน QE กระตุ้นเศรษฐกิจต่อไป โดยแรงขายกระจุกตัวในหุ้นกลุ่มพลังงานอย่างPTTGC จากประเด็นน้ำมันรั่ว กระทบสิ่งแวดล้อม  ขณะเดียวกันพบว่า ค่าเงินบาทอ่อนค่าลงมา ทำให้อาจมีแรงเทขยายเข้ามาเพิ่มเติมได้อีก
MThai news
