เปิดตลาดวันนี้ (31 ก.ค.) ราคาทองคำในประเทศปรับขึ้น 200 บาท ทองรูปพรรณขายออกบาทละ 20,200 บาท ขณะที่ราคาทองคำนิวยอร์กปิดร่วงลง 4.4 ดอลลาร์

สมาคมค้าทองคำประกาศ   ราคาทองคำวันนี้ (31 ก.ค.) ครั้งที่1 เมื่อเวลา 09.26 น. ราคาทองคำแท่งรับซื้อที่บาทละ 19,700 บาท ขายออกบาทละ 19,800 บาท ทองรูปพรรณรับซื้อที่บาทละ 19,419.96 บาท ขายออกบาทละ 20,200 บาท ปรับขึ้น 200 บาท เมื่อเปรียบเทียบกับราคาวานนี้(30 ก.ค.) ราคาทองคำแท่งรับซื้อที่บาทละ19,500 บาท ขายออกบาทละ 19,600.00 บาท ทองรูปพรรณรับซื้อที่บาทละ 19,222.88 บาท ขายออกบาทละ 20,000 บาท
สวนทางกับราคาทองคำนิวยอร์ก ปิดร่วงเมื่อคืนนี้ (30 กรกฎาคม 2556) สัญญาทองคำตลาด COMEX (Commodity Exchange) ส่งมอบเดือนส.ค.ปิดที่ 1,324.00 ดอลลาร์/ออนซ์ ร่วงลง 4.4 ดอลลาร์
ทั้งนี้นักลงทุน ในตลาดทองคำ นิวยอร์กมีท่าทีระมัดระวังการซื้อขาย เนื่องจากรอผลการประชุมของธนาคารกลางสหรัฐฯ (เฟด) เกี่ยวกับทิศทางในการชะลอมาตรการกระตุ้นทางการเงิน (QE) ทั้งนี้ เฟดมีการแถลงผลการประชุมในวันนี้ (31 กรกฎาคม 2556) ตามเวลาท้องถิ่น
MThai news
