
สอท.ประเมินผลกระทบน้ำมันรั่วส่งผลให้การท่องเที่ยวเกาะเสม็ดเสียหายประมาณ 100 ล้านบาท จี้ หน่วยงานแจงวิธีป้องกันเพื่อความปลอดภัยหลังสมุยหวั่งซ้ำรอย

นางปิยะมาน เตชะไพบูลย์  ประธานสภาอุตสาหกรรมท่องเที่ยวแห่งประเทศไทย กล่าวว่า จากเหตุการณ์ท่อน้ำมันรั่วในทะเลอ่าวไทย สภาฯ ประเมินความเสียหายเฉพาะจังหวัดระยอง ด้านเกาะเสม็ด ระยะสั้นมูลค่าความเสียหายประมาณ 100 ล้านบาท เนื่องจากไม่ใช่ฤดูกาลท่องเที่ยว (ไฮซีซั่น) แต่ระยะต่อไปต้องติดตามผลกระทบด้านสิ่งแวดล้อมและด้านอื่นๆ เนื่องจากเกาะเสม็ดมีธรรมชาติสมบูรณ์
ทั้งนี้ จากการติดตามข่าว เหตุการณ์ลักษณะนี้ไม่ได้เกิดขึ้นครั้งแรก แต่ 10 ปีเกิดขึ้นถึง 9 ครั้ง ซึ่งไม่ควรเกิดขึ้นบ่อยขนาดนั้น ดังนั้นจึงต้องการความชัดเจนจากหน่วยงานที่รับผิดชอบในการอธิบายถึงวิธีการป้องกันที่ชัดเจนเพื่อความมั่นใจในความปลอดภัยเพราะขณะนี้สมาคมท่องเที่ยวสมุย จ.สุราษฎร์ธานี ซึ่งในพื้นที่มีแท่นขุดเจาะน้ำมัน ก็ได้สอบถามถึงเรื่องนี้เข้ามา
MThai news
