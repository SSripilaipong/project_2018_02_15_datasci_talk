
พาณิชย์ เตรียมงานใหญ่ ข้าวไทยไร้สารพิษ ที่ท่าข้าวกำนันทรง หวังฟื้นฟูและเรียกความเชื่อมั่นต่อข้าวไทยกลับคืน พร้อมโชว์ศักยภาพไทยเป็นศูนย์กลางการค้าข้าวของอาเซียน

กระทรวงพาณิชย์ จัดงานมหกรรมข้าวไทย ไร้สารพิษ   เพื่อคนไทยและตลาดโลก ระหว่างวันที่ 10-11 ส.ค.2556 ที่ท่าข้าวกำนันทรง จ.นครสวรรค์ เพื่อฟื้นฟูและสร้างความเชื่อมั่นการบริโภคและการค้าข้าวไทย หลังจากที่ผ่านมา ข้าวไทยประสบปัญหาในเรื่องความไม่เชื่อมั่นในคุณภาพ จนกระทบต่อการบริโภคและการส่งออก ทั้งๆ ที่ในความเป็นจริงข้าวไทยไม่ได้มีปัญหาดังกล่าวแม้แต่อย่างใด จึงต้องเร่งดึงความเชื่อมั่นให้กลับคืนมา
นายยรรยง พวงราช   รัฐมนตรีช่วยว่าการกระทรวงพาณิชย์ กล่าวว่า การจัดงานครั้งนี้ เป็นการเรียกความเชื่อมั่นต่อข้าวไทยให้กลับคืนมา โดยจะจัดให้มีการแสดงและจำหน่ายสินค้าข้าว ผลิตภัณฑ์จากข้าวของกลุ่มจังหวัดภาคเหนือ และจังหวัดอื่นๆ ที่เป็นแหล่งปลูกข้าวสำคัญและยังได้นำสินค้าที่จำเป็นต่อการครองชีพ (ธงฟ้า) และเครื่องจักรกลทางการเกษตร ไปจำหน่ายให้กับประชาชนและเกษตรกร เพื่อช่วยลดค่าครองชีพ และลดต้นทุนในการเพาะปลูก นอกจากนี้ ยังจะจัดให้มีการประมูลสินค้าข้าวและผลิตภัณฑ์ เพื่อสร้างสีสันให้กับการจัดงานในครั้งนี้ด้วย
MThai news
