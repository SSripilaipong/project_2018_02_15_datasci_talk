ประธานส.อ.ท. เผยคนจองรถคันแรก แห่คืนสิทธิ์กว่า 2แสนคัน เชื่อผลจากภาวะเศรษฐกิจ ปัดเกมการเมืองเอี่ยว
นายศุภรัตน์ ศิริสุวรรณางกูร ประธานกลุ่มอุตสาหกรรมยานยนต์ สภาอุตสาหกรรมแห่งประเทศไทย(ส.อ.ท.) ได้ออกมาเปิดเผยว่า หลังจากได้รวบรวมข้อมูลการส่งมอบโครงการรถยนต์คันแรกของรัฐบาล พบว่า มีการยกเลิกใบจองรวมประมาณ 200,000 คัน จากยอดจองใช้สิทธิ์รถยนต์คันแรกจำนวน 1.25 ล้านคัน

ซึ่งสาเหตุส่วนใหญ่มาจากการที่ค่ายรถจัดโปรโมชั่นจูงใจ บางรุ่นลดไม่ต่างจากรถคันแรก และไม่ต้องรอรถนาน นอกจากนี้ภาวะเศรษฐกิจไทยครึ่งปีหลังที่ชะลอ ก็ได้ส่งผลกระทบด้วยเพราะทำกำลังซื้อของคนในประเทศลดลง จึงทำให้มีการคืนยอดจองรถดังกล่าวขึ้น ส่วนที่มองว่าการเมืองส่งกระทบให้มีการคืนยอดจองดังกล่าวตนเชื่อว่าไม่ใช่ และไม่น่าจะเกี่ยวกัน
MThai News
