
กรมเจ้าท่า เดินหน้าฟ้องร้อง ปตท. ทั้งคดีแพ่งและอาญา หากพบประมาทปล่อยน้ำมันรั่ว คาด 13 ส.ค.รู้ผลตรวจมลพิษ อ่าวพร้าว

นายศรศักดิ์ แสนสมบัติ  อธิบดีกรมเจ้าท่า เปิดเผยว่า ขณะนี้การขจัดคราบน้ำมันบริเวณ อ่าวพร้าว เกาะเสม็ด เข้าสู่ใกล้เคียงสภาพเดิม โดยขั้นตอนหลังจากนี้จะเริ่มเข้าสู่กระบวนการฟื้นฟูและรวบรบมผลกระทบความเสียหายที่เกิดขึ้น โดยกรมเจ้าท่าจะทำหน้าที่รวบรวมผลกระทบ ความเสียหายทั้งหมด ที่จะมาจาก 2 ส่วนคือ 1 ภาคประชาชน ประกอบด้วย ชาวบ้าน ผู้ประกอบการธุรกิจที่ได้รับผลกระทบ
และ 2 .ภาครัฐ   ประกอบด้วย ค่าใช้จ่ายของหน่วยงานที่เกี่ยวข้องที่ลงพื้นที่ปฏิบัติงาน เช่น กองทัพเรือ กรมเจ้าท่า กรมควบคุมมลพิษ กรมอุทยานและพันธฺ์พืช
ส่วนการตรวจสอบ หาสาเหตุของการเกิดน้ำมันรั่วครั้งนี้ หากพบเป็นอุบัติเหตุ กรมฯจะไม่ดำเนินการฟ้องร้องทางอาญา แต่หากพบว่าสาเหตุของการเกิดมาจากความประมาทของผู้ปฏิบัติงานกรมจะดำเนินการฟ้องร้องทางอาญาและทางแพ่งด้วย
อย่างไรก็ตามวันพรุ่งนี้  (6 ส.ค.) กรมเจ้าท่าจะเชิญนักธุรกิจ สื่อมวลชน องค์กรปกครองส่วนปกครองท้องถิ่น ลงพื้นที่บริเวณอ่าวพร้าว เกาะเสม็ด เพื่อตรวจสอบการทำความสะอาดดูว่ามีสิ่งใดต้องดำเนินการเพิ่มเติมหรือไม่
ขณะเดียวกัน หน่วยงานที่เกี่ยวข้องก็เก็บตัวอย่าง ทราย น้ำ ในบริเวณพื้นที่ใกล้เคียงเพื่อตรวจสอบคุณภาพและมาตรฐาน คาดว่าวันที่ 13 ส.ค.จะทราบผลการตรวจสอบมลพิษว่าจะสามารถเปิดอ่าวพร้าวได้หรือไม่
MThai news
