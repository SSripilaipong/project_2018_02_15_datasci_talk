เพซ ดีเวลลอปเมนท์  เริ่มซื้อขายในตลาดหลักทรัพย์ฯ ในหมวดพัฒนาอสังหาริมทรัพย์  7 สิงหาคม นี้ บล. เอเซีย พลัส  เป็นผู้จัดการการจัดจำหน่ายและรับประกันการจำหน่าย

นายชนิตร ชาญชัยณรงค์  รองผู้จัดการ ตลาดหลักทรัพย์แห่งประเทศไทย เปิดเผยว่า บมจ. เพซ ดีเวลลอปเมนท์ คอร์ปอเรชั่น (PACE) จะเข้าจดทะเบียนและเริ่มซื้อขายในตลาดหลักทรัพย์ฯ ในกลุ่มอสังหาริมทรัพย์และก่อสร้าง หมวดพัฒนาอสังหาริมทรัพย์ ตั้งแต่วันที่ 7 สิงหาคม 2556
ปัจจุบัน PACE  มีทุนชำระแล้ว 2,054.3 ล้านบาท มีมูลค่าที่ตราไว้หุ้นละ 1 บาท ประกอบด้วยหุ้นสามัญเดิม 1,454.3 ล้านหุ้น และหุ้นสามัญเพิ่มทุน 600 ล้านหุ้น โดยบริษัทเสนอขายหุ้นสามัญเพิ่มทุนทั้งจำนวนต่อประชาชนทั่วไปครั้งแรก (IPO) เมื่อวันที่ 29-31 กรกฎาคม 2556 ในราคาหุ้นละ 3.50 บาท คิดเป็นมูลค่าระดมทุนทั้งสิ้น 2,100 ล้านบาท
โดยมีบริษัทที่ปรึกษา  เอเซีย พลัส จำกัด เป็นที่ปรึกษาทางการเงิน และบริษัทหลักทรัพย์ เอเซีย พลัส จำกัด (มหาชน) เป็นผู้จัดการการจัดจำหน่ายและรับประกันการจำหน่าย
MThai news
