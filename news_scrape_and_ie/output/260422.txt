
คนไทยนิยมบริโภคหอยแมลงภู่นิวซีแลนด์เพียง 4 เดือนเพิ่มสูงขึ้นถึง 141 เปอร์เซ็นต์ เพิ่มขึ้นเป็นอันดับ 3 ของโลก และเป็นอันดับ 1 ของเอเชีย

ผู้สื่อข่าวรายงานว่า จากข้อมูลสถิติทางการค้า พบว่า ปัจจุบันความต้องการในการบริโภคหอยแมลงภู่นิวซีแลนด์ในประเทศไทยได้รับความนิยมสูงขึ้นอย่างต่อเนื่องโดยรายงานตัวเลขการนำเข้าหอยแมลงภู่นิวซีแลนด์ตั้งแต่ต้นปี 2556 จนถึงเดือนพฤษภาคม 2556 เพิ่มสูงขึ้นถึง 141 เปอร์เซ็นต์
ตัวเลขดังกล่าวชี้ให้เห็นถึง ความนิยมของผู้บริโภคชาวไทยได้เป็นอย่างดีประเทศไทยถือได้ว่าเป็นตลาดนำเข้าหอยแมลงภู่นิวซีแลนด์ที่ใหญ่เป็นอันดับ 3 ของโลก และเป็นอันดับ 1 ของเอเชีย
นายคาเรน แคมเบลล์  ทูตพาณิชย์ สำนักงานพาณิชย์นิวซีแลนด์ ประเทศนิวซีแลนด์ กล่าวว่า ตัวเลขการส่งออกหอยแมลงภู่นิวซีแลนด์ที่เพิ่มสูงขึ้น สะท้อนให้เห็นถึงความต้องการในการบริโภคที่เติบโตมากขึ้นอย่างรวดเร็ว
เ หตุผลที่หอยแมลงภู่นิวซีแลนด์ เป็นที่ชื่นชอบของผู้บริโภคชาวไทย ไม่ใช่เพียงเพราะขนาดที่ใหญ่ และรสชาติที่อร่อยของมันเท่านั้น แต่สาเหตุที่สำคัญ มาจากประโยชน์ทางโภชนาการ ที่อุดมไปด้วยกรดไขมันโอเมก้า 3 ซึ่งเราทราบกันดีว่าเป็นสารอาหารที่ช่วยในการบำรุงดวงตา สมอง และผิวพรรณ
MThai news
