ปตท. เล็งสร้างโรงเรียนยกมาตราฐานเด็กปั๊ม ด้วยการนำการเรียนการสอนแบบ เซนเว่น-อีเลฟเว่น เรียนไปงานทำไปมาปรับใช้

นายสุเทพ เหลี่ยมศิริเจริญ   ผู้อำนวยการสำนักงานนโยบายและแผนพลังงาน (สนพ.) ในฐานะกรรมการ บริษัท ปตท. จำกัด (มหาชน) กล่าวว่า ได้เสนอแนะ ปตท.ให้ดำเนินโครงการช่วยเหลือสังคม โดยเน้นระดับรากหญ้าและชาวบ้านมากยิ่งขึ้น เพราะที่ผ่านมาปตท.ได้ทำโครงการซีเอสอาร์ (CSR) มีการยกระดับคุณภาพมาตรฐานเทียบเท่ากับระดับโลก มีแนวคิดตั้งมหาวิทยาลัยเพื่อยกระดับความสามารถการแข่งขันถือเป็นเรื่องที่ดี แต่ในระดับทั่วไปยังไม่เห็นชัดเจน
ดังนั้นจึงเสนอแนะแนวคิด ที่จะยกระดับซีเอสอาร์ โดยการสร้างสรรค์คุณค่าเพิ่มร่วมกันให้กับสังคมด้วย อาทิ ต้องพัฒนาพนักงาน รวมไปถึงเด็กปั๊มน้ำมัน ให้ได้มาตรฐานบริการที่ดี เพราะปัจจุบันส่วนใหญ่เด็กปั๊มเป็นต่างด้าว และบ่อยครั้งสร้างปัญหาแก่ผู้ใช้บริการ บางครั้งมีการเติมน้ำมันผิดประเภท ส่งผลกระทบต่อเครื่องยนต์ จึงควรมีการสร้างโรงเรียนคล้ายๆ ของร้านเซนเว่น-อีเลฟเว่น ที่เรียนไปมีงานทำไปด้วย
MThai news
