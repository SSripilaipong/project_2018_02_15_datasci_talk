
หอการค้า เผย ปริมาณการใช้จ่ายเงินช่วงวันแม่ปีนี้มี ขยายตัวต่ำสุดรอบ 4 ปี โดยมูลค่าแค่ 1.81 หมื่นล้านบาท หรือเพิ่มขึ้น 4.6% เทียบกับปีที่ผ่านมาเหตุปัญหาการเมือง ส่งให้ประชาชนชะลอการใช้จ่าย

นายธนวรรธน์ พลวิชัย   ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย กล่าวว่า จากการสำรวจประชาชน 1,194 ตัวอย่างทั่วประเทศ ถึงทัศนคติและพฤติกรรมของประชาชนเกี่ยวกับวันแม่ คาดว่าจะมีปริมาณการใช้จ่ายเงินในช่วงเทศกาลวันแม่ (รวมวันหยุด 3 วัน) ในปี 2556 มูลค่า 1.81 หมื่นล้านบาท เพิ่มขึ้น 4.6% เทียบกับปีที่ผ่านมา ซึ่งเป็นการขยายตัวต่ำสุดรอบ 4 ปี
ทั้งนี้หากนับการใช้จ่ายเงิน เฉพาะวันแม่เพียงวันเดียว คาดว่าจะมีมูลค่า 1.16 หมื่นล้านบาท เพิ่มขึ้น 3.1% เป็นการขยายตัวต่ำ เนื่องจากประชาชนชะลอการใช้จ่ายจากปัญหาเศรษฐกิจและค่าครองชีพที่ปรับตัวเพิ่มสูงขึ้น ประกอบกับมีปัญหาการชุมนุมทางการเมือง ทำให้ประชาชนไม่เดินทางไป ท่องเที่ยวและจับจ่ายใช้สอยมากนัก
MThai news
