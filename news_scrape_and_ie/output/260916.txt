รถโดยสารขนส่งมวลชนกรุงเทพฯ ปรับเปลี่ยนเส้นทางเดินรถ 12 เส้นทาง ตามพื้นที่ประกาศ พ.ร.บ.ความมั่นคง พร้อมเปิดสายด่วนสอบถามเส้นทางตลอด 24 ชั่วโมง

นายโอภาส เพชรมุนี   ผู้อำนวยการองค์การขนส่งมวลชนกรุงเทพ หรือ ขสมก. กล่าวถึงการจัดเส้นทางเดินรถตามประกาศ พ.ร.บ.ว่า ขสมก.ได้ปรับเปลี่ยนเส้นทางการเดินรถ 12 เส้นทาง และจะปรับปรุงเส้นทางเพิ่มหากมีสถานการณ์เกิดขึ้น โดยรถเมล์สาย 503 ซึ่งใช้เส้นทางเดินรถเส้นถนนหลานหลวง อ้อมไปใช้ถนนเส้นสามเสน
ส่วนรถเมล์สาย 509  เลี่ยงไปใช้ถนนนางเลิ้ง รถเมล์สาย 515 อ้อมซ้ายไปทางสวนรื่น และรถเมล์สาย 70 ซึ่งผ่านรัฐสภาทั้งสาย เปลี่ยนไปใช้เส้นทางถนนราชสีมา อ้อมไปทางคลองผดุง เข้าถนนราชดำเนิน ซึ่งขณะนี้ได้แจ้งสื่อมวลชนช่วยประชาสัมพันธ์แล้ว เพื่อให้ประชาชนที่ต้องใช้บริการรับทราบแล้ว
นอกจากนี้ ขสมก. ยังจัดเจ้าหน้าที่สายตรวจพิเศษ ประจำจุดโดยรอบบริเวณที่มีการชุมนุม หากมีสถานการณ์เกิดขึ้น เจ้าหน้าที่สายตรวจพิเศษ จะแจ้งมายัง ขสมก.ให้เดินรถเพิ่มเติมในพื้นที่การชุมนุม เพื่อรองรับผู้โดยสารที่ต้องการเดินทางกลับบ้าน สำหรับประชาชนที่ต้องการทราบเส้นทางการเดินรถ สอบถามรายระเอียดได้ที่สายด่วน 1348 ได้ตลอด 24 ชั่วโมง
MThai news
