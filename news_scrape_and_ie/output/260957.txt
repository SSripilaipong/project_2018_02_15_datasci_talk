ราคาทองคำวันนี้ปรับลดลง 200 บาท ทองรูปพรรณขายออกบาทละ 19,500 บาท ปรับลง 200 บาท ขณะที่ดัชนี้หุ้นไทยผันผวนหนัก สวิงขึ้นลงตามสถานการณ์การเมืองที่เกิดขึ้น โดยมาปิดตลาดเช้าลดลง 1.24 จุด

ผู้สื่อข่าวรายงานว่า   วันนี้ (7 ส.ค.) สมาคมค้าทองคำ ประกาศราคาทองคำในประเทศ ประจำวันที่ 7 ส.ค. 2556 เวลา 09:33 น. (ครั้งที่ 1) ทองคำแท่งรับซื้อคืนบาทละ 19,000 บาท ขายออก 19,100 บาท ทองรูปพรรณรับซื้อคืนบาทละ 18,722.60 บาท ขายออก 19,500 บาท ปรับลดลง 200 บาท เมื่อเทียบวันที่ 6 ส.ค.ปิดตลาดเมื่อเวลา 16:57 น. ทองคำแท่งรับซื้อบาทละ 19,200  บาท ขาย 19,300 บาท  ทองรูปพรรณรับซื้อบาทละ 18,919 บาท ขาย19,700 บาท
ขณะที่ตลาดหุ้นไทย เช้าวันนี้ผันผวนหนัก เปิดทำการเมื่อเวลา 09.56 น.ดัชนีปรับตัวลดลง10.70 จุด มาแตะที่ระดับ 1,418.69 จุด มูลค่าการซื้อขาย 1,497.16 ล้านบาท จากนั้นได้สวิงขึ้นลง ล่าสุดปิดตลาดเช้าปรับตัวลดลง 1.24 จุด  แตะ 1,428.15จุด    มูลค่าการซื้อขาย 14,589.59 ล้านบาท เนื่องจากนักลงทุนชะลอการลุงทุนเพื่อรอดูสถานการณ์การเมืองที่เกิดขึ้นภายในประเทศ
MThai news
