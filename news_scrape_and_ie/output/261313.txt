
นักลงทุนคลายความกังวลต่อสถานการณ์ทางการเมืองในประเทศ ส่งให้ ค่าเงินบาท ตลาดทองคำ และหุ้นไทย ปรับตัวเพิ่มขึ้นทุกตลาด นักวิเคาะห์ ระบุ หาก พ.ร.บ.นิรโทษ ผ่านวาระ 1 ตลาดหุ้นจะกลับมาคึกคึกอีกครั้งแน่นอน

สมาคมค้าทองคำ  ประกาศราคาทองคำประจำวันที่  8 สิงหาคม 2556 เมื่อเวลา 09.18 น. ทองคำแท่งรับซื้อที่บาทละ 19,150 บาท ขายออกบาทละ 19,250 บาท ทองรูปพรรณ รับซื้อที่บาทละ 18,874.20 บาท ขายออกบาทละ 19,650 บาท ปรับขึ้น 200 บาท เมื่อเปรียบเทียบกับราคาวานนี้ (7 ส.ค.) โดยราคาทองคำแท่งรับซื้อที่บาทละ 18,950 บาท ขายออกบาทละ 19,050 บาท ทองรูปพรรณรับซื้อที่บาทละ 18,677.12 บาท ขายออกบาทละ 19,450 บาท
เช่นเดียวกับตลาดหุ้น ไทย เช้านี้ เมื่อเวลา 10.02 น.  ดัชนีปรับขึ้น 11.09 จุด แตะที่ระดับ 1,441.08 จุด มูลค่าการซื้อขาย 1,927.30 ล้านบาท ล่าสุด เมื่อเวลา 11.19 น. เพิ่มขึ้น 21 จุด มาแตะที่ 1,450.99 จุด
รวมทั้งค่าเงินบาท เปิดตลาดเช้านี้ที่ระดับ 31.34/36 บาท/ดอลลาร์ ปรับตัวแข็งค่าจากเย็นวานนี้ที่ระดับ 31.43/45 บาท/ดอลลาร์ เคลื่อนไหวตามค่าเงินในภูมิภาค และตลาดคลายความกังวลต่อสถานการณ์ทางการเมืองในประเทศ
นายอภิชาติ ผู้บรรเจิดกุล  ผู้อำนวยการสายงานวิเคราะห์เชิงกลยุทธ์ บล.ทิสโก้ กล่าวว่า ตลาดหุ้นไทยเช้าวันนี้(8 ส.ค.) ยังคงแกว่งตัวในกรอบแคบๆ เนื่องจากยังคงติดตามสถานการณ์การเมืองวันนี้ หากร่าง พ.ร.บ.นิรโทษกรรมสามารถผ่านวาระ 1 ไปได้ เชื่อว่าตลาดจะขานรับในเชิงบวก เพราะบรรยากาศการลงทุนจะเริ่มกลับมา หากคลายความกังวลตรงนี้ไปได้มองว่านักลงทุนก็จะกลับมาติดตามการประกาศงบไตรมาส 2 ของบริษัทจดทะเบียนต่อไป
MThai news
