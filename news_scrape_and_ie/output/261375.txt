BTS  และ MRT  เปิดบริการให้ลูกสามารถพาแม่โดยสารรถไฟฟ้าฟรี ตลอดสาย ทุกเส้นทางในวันที่ 12 ส.ค.นี้ ตั้งแต่เวลา 06.00- 24.00 น.

นายสุรพงษ์ เลาหะอัญญา   กรรมการและผู้อำนวยการใหญ่สายปฏิบัติการ บริษัท ระบบขนส่งมวลชนกรุงเทพ จำกัด (มหาชน) ผู้ให้บริการรถไฟฟ้าบีทีเอส แจ้งว่า ในวันที่ 12 ส.ค.นี้ ซึ่งเป็นวันแม่แห่งชาติ รถไฟฟ้าบีทีเอส เปิดบริการให้ลูกสามารถพาแม่โดยสารรถไฟฟ้าบีทีเอสฟรี ตลอดสาย ทุกเส้นทาง ตั้งแต่เวลา 06.00- 24.00 น. ซึ่งแม่และลูกจะต้องขึ้น/ลงสถานีเดียวกัน สามารถติดต่อขอรับคูปองเดินทางฟรี ได้ที่ห้องจำหน่ายบัตร
นอกจากนี้บีทีเอสยังได้ยกเว้น ค่าโดยสารสำหรับเด็กที่มีส่วนสูงไม่เกิน 90 ซม.  นอกจากนี้ ผู้สูงอายุยังสามารถเดินทางด้วยรถไฟฟ้าบีทีเอส ท่องเที่ยวในสถานที่ต่าง ๆ ในวันแม่แห่งชาติ ด้วยบัตรแรบบิทสำหรับผู้สูงอายุ 60 ปีขึ้นไป ในราคาพิเศษลดสูงสุดกว่า 50% ตลอดเวลาการให้บริการ
เช่นเดียวกับ   บริษัท รถไฟฟ้ากรุงเทพ จำกัด (มหาชน) (BMCL) ผู้ให้บริการรถไฟฟ้า MRT ได้เปิดบริการให้คุณแม่โดยสารรถไฟฟ้า MRT ฟรีตลอดสาย ตลอดระยะเวลาให้บริการเช่นกัน เพียงคุณลูกพาคุณแม่ไปติดต่อขอรับคูปองโดยสารที่ห้องออกบัตรโดยสารทั้ง 18 สถานี สำหรับคุณลูกชำระค่าโดย สารปกติ ทั้งนี้ BMCL ยังคงยกเว้นค่าโดยสารสำหรับเด็กที่มีส่วนสูงไม่เกิน 90 ซม. ไว้เช่นเดิม
MThai news
