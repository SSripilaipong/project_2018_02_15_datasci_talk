สนามบินตรังเปิดทำการแล้ววันนี้(9 ส.ค.) หลังทีมช่างการบินไทบ และนกแอร์ ใช้เวลา 8 ชั่วโมงกู้เครื่องบินตกรันเวย์เมื่อวันที่ 6 ส.ค.ที่ผ่านมา

รายงานข่าวแจ้งว่า  ทีมช่างการบริษัท บินไทย และ นกแอร์ ได้ทำการกู้เครื่องบินสายการบินนกแอร์โบอิ้ง 737-800เที่ยวบิน DD7411 ตรัง-กรุงเทพฯ ซึ่งประสบอุบัติเหตุไถลออกข้างรันเวย์ทางทิศตะวันออก ที่ท่าอากาศยานจังหวัดตรัง  เมื่อเย็นวันที่ 6 ส.ค.ที่ผ่านมา เสร็จแล้ว
ทันนี้ทีมช่างได้ใช้เวลากู้เครื่องบิน ประมาณ 8 ชั่วโมง ตั้งแต่เช้าวานนี้(8 ส.ค.) กระทั่งเวลาราว 17.30 น จึงสามารถกู้ได้สำเร็จ จากนั้นได้ใช้รถลากจูงเครื่องบินไปจอดที่หลุมจอดที่ 1 ตรงหอบังคับการบิน เพื่อให้ฝ่ายช่างนกแอร์ ทำการตรวจเช็ค ก่อนที่จะทำการบินตามปกติ
นายถาวร แสงอำไพ   ผู้อำนวยการท่าอากาศยานตรัง แจ้งว่า ท่าอากาศยานตรังได้เปิดให้บริการประชาชนตามปกติแล้วในวันนี้ (9 ส.ค.) ผู้โดยสารที่จะเดินทางไปกรุงเทพฯสามารถเดินทางมาขึ้นเครื่องที่ท่าอากาศยานตรังได้ ส่วนความเสียหายนั้นยังไม่สามารถประเมินได้
MThai news
