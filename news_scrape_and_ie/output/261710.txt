ขสมก.แจ้งปรับเส้นทางเดินรถ 8 เส้นทาง อาทิ สาย 503, 509, 23, กลับมาเดินรถตามปกติ หลังสถานการณ์บ้านเมืองสงบ


หลังจากรัฐบาลประกาศ ยกเลิกใช้ พ.ร.บ.ความมั่นคงฯ ในพื้นที่เขตพระนคร เขตป้อมปราบศัตรูพ่าย และเขตดุสิต เมื่อ 8 ส.ค.ที่ผ่านมา กองบัญชาการตำรวจนครบาล ก็ได้สั่งเปิดการจราจรบนถนน 5 เส้นทางหลัก ได้แก่
1.ถ.พิษณุโลก  ตั้งแต่แยกพาณิชย์ – สวนมิกสกวัน – วังแดง 2. ถ.ราชดำเนิน ตั้งแต่แยกสวนมิกสกวัน – แยกมัฆวาน 3.ถ.ราชวิถี ตั้งแต่แยกการเรือน – แยกราชวิถี 4.ถ.พิชัย ตั้งแต่แยกขัตติยานี – ถนนราชวิถี 5.ถนนอู่ทองใน ตั้งแต่แยกพระรูป – แยกอู่ทองใน
ล่าสุดองค์กรขนส่งมวลชนกรุงเทพ  หรือ ขสมก. แจ้งว่า จากเหตุการณ์ชุมนุมทางการเมืองตั้งแต่วันที่ 5 สิงหาคม เป็นต้นมา และขณะนี้สถานการณ์บ้านเมืองได้เข้าสู่ภาวะปกติแล้ว ดังนั้น ทาง ขสมก. จึงขอปรับเส้นทางเดินรถ จำนวน 8 เส้นทาง ที่ได้มีการแจ้งเอาไว้ก่อนหน้านี้ ได้แก่ สาย 503, 509, 23, 16, 505, 515, 70 และ18 กลับมาเดินรถตามปกติตั้งแต่บัดนี้เป็นต้นไป
MThai news
