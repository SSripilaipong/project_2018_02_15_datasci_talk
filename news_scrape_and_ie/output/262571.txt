ค่าวัสดุก่อสร้างขยับขึ้น ฉุด ราคาบ้านครึ่งปีหลังปรับราคาขึ้นอีก 10% ตามต้นทุน คาดบ้านแนวราบปรับราคาเพิ่มมากกว่าคอนโด เหตุหมดสต๊อก

จากราคาวัสดุก่อสร้าง   อิฐ หิน ปูน ทราย ที่เป็นต้นทุนค่าก่อสร้างได้ปรับตัวเพิ่มขึ้น 5-7 %ในช่วงเดือน 2 เดือนที่ผ่านมา ได้ส่งผลให้ราคาบ้านในช่วงครึ่งปีหลังปีนี้มีแนวโน้มที่จะปรับราคาตามต้นทุนทีเพิ่มขึ้น โดยเฉพาะที่อยู่อาศัยแนวราบคาดว่าจะปรับสูงขึ้นค่อนข้างมาก เนื่องจากขายดี ขณะที่คอนโดมิเนียมอาจจะปรับราคาได้ไม่เท่ากับแนวราบ เนื่องจากยังมีสต๊อกเดิมและต้นทุนเดิมอยู่
นายทองมา วิจิตรพงศ์พันธุ์  ประธานกรรมการบริหารและกรรมการผู้จัดการใหญ่ บริษัท พฤกษา เรียลเอสเตท จำกัด (มหาชน) กล่าวว่า ตลาดรวมธุรกิจอสังหาริมทรัพย์ยังสามารถขยายตัวได้ดีตามอัตราการเติบโตของเศรษฐกิจคาดว่าน่าจะขยายตัวได้ประมาณ 7-10% มูลค่ารวมประมาณ 325,771 ล้านบาท โดยคอนโดมิเนียมจะขยายตัวได้ดีเนื่องจากค่าครองชีพเพิ่มสูงขึ้น ทำให้ผู้บริโภคต้องการที่อยู่อาศัยที่ใกล้เมือง เดินทางสะดวก เพื่อประหยัดค่าใช้จ่าย
ทั้งนี้จากการปรับเพิ่ม ของราคาวัสดุก่อสร้าง ราคาที่ดินและค่าแรงที่เพิ่มขึ้นนั้น คาดว่าราคาขายในภาพรวมน่าจะปรับเพิ่มขึ้นประมาณ 7-10% โดยในส่วนของบริษัทคาดว่าในครึ่งปีหลังนี้จะปรับขึ้นราคาบ้านอีกประมาณ 4% หลังจากที่ครึ่งปีแรกปรับขึ้นไปแล้ว 2%
MThai news
