ลุยต่อ ชัชชาติ ลองนั่งรถไฟชั้น 3 ไป จังหวัดสุรินทร์ ปรากฎว่า  รถไฟมาช้ากว่ากำหมดครั่งชั่วโมง  และได้ร่วมคุยกับพนักงานขับรถไฟและตำรวจรถไฟ เพื่อแนวทางพัฒนาและแก้ไขปัญหา

ผู้สื่อข่าวรายงานว่า  หลังจากเมื่อวานนี้(15 ส.ค.) นายชัชชาติ สิทธิพันธุ์ รมว.คมนาคม ได้ไปทดลองนั่งรถเมล์สาย 8 เพื่อหาสาเหตุจากที่ได้รับการร้องเรียนเรื่องการให้บริการ ล่าสุดวันนี้(16 ส.ค.) นายชัชชาติ ได้ทดลองขึ้น รถไฟชั้น 3 ที่สถานีบางซื่อ เพื่อไปเข้าพื้นที่ตรวจงานที่จังหวัดสุรินทร์ และพบว่า รถไฟมาช้ากว่ากำหนดประมาณครึ่งชั่วโมง โดยทีมงาน รมว.คมนาคม ได้โพสต์ข้อความผ่านเฟซบุ๊กส่วนตัว ของ รมว.คมนาคม มีข้อความว่า
“กำลังรอรถไฟชั้น 3 จากสถานีบางซื่อ เพื่อไปเข้าพื้นที่ตรวจงานที่จังหวัดสุรินทร์ ท่านฝากขอโทษที่ไม่ได้แจ้งให้ทราบล่วงหน้า แต่ได้เจอประสบการณ์จริง รถไฟตอนนี้ช้ากว่ากำหนดไปแล้วครึ่งชั่วโมงครับ”
นอกจากนั้นทีมงานยังได้โพสต์ข้อความต่ออีกว่า
“วันนี้ ขึ้นรถไฟ ก็เลยได้มานั่งคุยกับพนักงานขับรถไฟและตำรวจรถไฟ เรื่องกระบวนการเดินรถ การสื่อสารภายในรถหากเกิดปัญหาขึ้น และการพัฒนาตัวรถไฟ สอบถามความเห็นของเจ้าหน้าที่เพื่อใช้ในการวางนโยบายต่อไปครับ”



MThai news

