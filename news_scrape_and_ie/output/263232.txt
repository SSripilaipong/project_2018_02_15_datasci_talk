ราคาไข่ไก่ปรับตัวสูงขึ้นฟองละ 10-20 สตางค์ ไข่ไก่เบอร์ 3 ยอดนิยมปรับขึ้นจากฟองละ 3.35-3.45 บาท เป็นฟองละ 3.55-3.65 บาท

รายงานข่าวจากกระทรวงพาณิชย์   แจ้งว่า การสำรวจราคาสินค้าในเขตพื้นที่กรุงเทพฯ พบว่าราคาไข่ไก่ได้ปรับตัวสูงขึ้นช่วงสัปดาห์นี้ถึงฟองละ 10-20 สตางค์ โดยไข่ไก่เบอร์ 3 ซึ่งเป็นไข่เบอร์ที่ร้านขายอาหารปรุงสำเร็จนิยมใช้ประกอบอาหารปรับขึ้นจากฟองละ 3.35-3.45 บาท มาอยู่ที่ฟองละ 3.55-3.65 บาท ส่วนไข่ไก่เบอร์อื่น ไข่ไก่เบอร์ 0 จากฟองละ 4.1-4.2 บาท มาอยู่ที่ฟองละ 4.3-4.4 บาท ไข่ไก่เบอร์ 1 จากฟองละ 3.8-3.9 บาท มาอยู่ที่ฟองละ 4.1-4.3 ไข่ไก่เบอร์ 2 จากฟองละ 3.5-3.6 บาท มาอยู่ที่ฟองละ 3.7-3.8 บาท
นายอรรณพ อัครนิธิยานนท์   นายกสมาคมผู้เลี้ยงไก่ไข่ กล่าวว่า สาเหตุที่ราคาไข่ไก่เพิ่มขึ้น เนื่องจากปริมาณการเลี้ยงไก่ไข่ลดลง เนื่องจากผู้เลี้ยงต้องการลดปัญหาการขาดทุน ขณะที่ปริมาณการบริโภคไข่ไก่เพิ่มขึ้น แต่เชื่อว่าช่วงปิดเทอมและเข้าสู่เทศกาลกินเจ ราคาไข่ไก่จะปรับตัวลดลง
MThai news
