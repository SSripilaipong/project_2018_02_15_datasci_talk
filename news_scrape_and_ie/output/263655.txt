ก.พาณิชย์ จัดโครงการร้านอาหารธงฟ้า ชวนชิม ขายข้าวจานด่วนราคา 10 บาท ช่วยเหลือผู้มีรายได้น้อย

ตามที่กรมการค้าภายใน ได้ขอความร่วมมือร้านอาหารในโครงการธงฟ้าจากทั่วประเทศ ลดราคาอาหารให้ต่ำลงกว่าปัจจุบัน หรือมีอาหารแนะนำราคาถูกและมีมาตรฐาน อาทิ อาหารจานละ 10 บาท ล่าสุด น.ส.วิบูลย์ลักษณ์ ร่วมรักษ์ อธิบดีกรมการค้าภายใน กล่าวว่าได้มีร้านอาหารธงฟ้าในกรุงเทพประมาณ 200 รายตอบตกลงเข้าร่วมโครงการแล้ว ส่วนต่างจังหวัดคาดว่าจะทราบจำนวนเร็วๆนี้
สำหรับร้านอาหารธงฟ้า ที่เข้าโครงการร้านอาหารธงฟ้าชวนชิมนั้น กรมจะหามาตรการช่วยเหลือเรื่องของต้นทุนเป็นพิเศษ โดยเฉพาะเรื่องของการให้ความช่วยเหลือด้านวัตถุดิบ เพื่อให้มีต้นทุนในการผลิตอาหารที่ต่ำกว่าร้านทั่วไป
ส่วนการจัดทำโปรโมชั่น ลดราคาสินค้าที่กรมฯได้ขอความร่วมมือห้างสรรพสินค้าและร้านสะดวกซื้อทั่วประเทศเพื่อช่วยเหลือค่าครองชีพแก่ประชาชนได้ตลอดทั้งปี 56 เบื้องต้นห้างร้านต่าง ๆ 13 รายพร้อมให้ความร่วมมืออย่างเต็มที่
MThai news
