คมนาคม เตรียม ปรับเงื่อนไขรถไฟฟรี โดยจะเรียกเงินเก็บบางส่วน เพื่อคัดกรองผู้โดยสาร ป้องกันมิจฉาชีพ

นายชัชชาติ สิทธิพันธุ์   รัฐมนตรีว่าการกระทรวงคมนาคม กล่าวว่า หลังจากได้นั่งรถไฟชั้น 3 เดินทางไปตรวจราชการจังหวัดสุรินทร์ พบว่า ยังมีปัญหาที่ต้องเร่งแก้ไข คือ ปัญหาการเร่ขายของบนรถซึ่งมีกลุ่มมิจฉาชีพแฝงตัวเข้ามาขโมยทรัพย์สินผู้โดยสารและมีผู้โดยสารจำนวนมากที่ดื่มสุราบนรถ ทำให้ผู้โดยสารอื่นรู้สึกไม่ปลอดภัย เนื่องจากรถไฟฟรีใครๆ ก็ขึ้นใช้บริการได้ บางคนไม่จำเป็นก็ขึ้นมาและยังเป็นสาเหตุที่ทำให้รถแน่น กระทบสิทธิผู้โดยสารที่ต้องการใช้บริการจริง ๆ
สำหรับมาตรการรถไฟฟรี จะหมดอายุในเดือนกันยายนนี้ ซึ่งต้องยอมรับว่ารถไฟฟรีมีความจำเป็น แต่จะพิจารณาว่าถ้าจะต่ออายุตามเงื่อนไขเดิมคือฟรีเลย หรืออาจจะปรับเงื่อนไขเป็นเก็บค่าโดยสารครึ่งราคาดีหรือไม่ เพื่อให้มีต้นทุนไม่ฟรีทั้งหมด ซึ่งจะช่วยคัดกรองผู้โดยสารได้ระดับหนึ่ง ทั้งหมดยังเป็นแค่แนวคิดยังไม่สรุปเพราะต้องพิจารณาแนวทางที่เกิดประโยชน์กับผู้ที่ต้องการใช้บริการ
พร้อมกันนั้น ยังได้สั่งการให้การรถไฟแห่งประเทศไทย (ร.ฟ.ท.) เร่งปรับปรุงแก้ไขปัญหาการจัดระเบียบผู้ค้าให้เสร็จภายใน 1 เดือน
MThai news
