บอร์ด กสท. อนุมัติกรอบเวลาประมูลทีวีดิจิตอล ขายซองละ 1 ล้านบาท  10-12 ก.ย.นี้ คาดประมูลช้าสุดไม่เกิน ม.ค.57

พ.อ.นที ศุกลรัตน์   ประธานคณะกรรมการกิจการกระจายเสียงกิจการกระจายเสียงและกิจการโทรทัศน์ (กสท.) กล่าวว่า ที่ประชุมคณะกรรมการ (บอร์ด) กสท. มีมติอนุมัติกรอบเวลาเกี่ยวกับประมูลทีวีดิจิตอล โดยจะออกหนังสือเชิญชวนในวันที่ 27 ส.ค.นี้เพื่อชี้แจงข้อมูลก่อนจำหน่ายเอกสารวันวันที่ 3 ก.ย. และเปิดจำหน่ายเอกสารประมูล
จากนั้นในวันที่ 10-12 ก.ย. จะจำหน่ายเอกสารประมูลราคาซองละ 1 ล้านบาท ไม่รวมภาษีมูลค่าเพิ่ม (VAT)ที่สำนักงานกสทช. และในวันที่ 15 ต.ค. 56 จะชี้แจ้งข้อมูลหลังการซื้อซองประมูลอีกครั้ง ซึ่งในวันที่ 28-29 ต.ค. 56 เข้าสู่กระบวนการยื่นซองเอกสารเข้าร่วมประมูล หลังจากนั้นภายใน 45 วันจะประกาศรายชื่อผู้มีสิทธิ์ร่วมประมูล และภายใน 15 วันจะชี้แจ้งรายละเอียดการประมูลพร้อมสาธิต ทดลอง
โดยคาดว่า จะสามารถเปิดประมูลทีวีดิจิทัลได้ช่วงปลายเดือนธ.ค. 56 – ม.ค.57 หลังจากนั้นประกาศผลผู้ชนะการประมูลและเปิดให้บริการภายใน 45 วัน โดยเบื้องต้นคาดว่าจะสามารถส่งสัญญาณทีวีดิจิทัลได้ประมาณ เดือน ก.พ.- มี.ค.57 ส่วนราคาค่าเช่าโครงข่ายทีวีดิจิทัลจะประกาศอย่างเป็นทางการได้ไม่เกินเดือน ก.ย. 56
นอกจากนั้น ที่ประชุมได้พิจารณาให้ใบอนุญาตทดลองวิทยุเพิ่มเติม 37 สถานีแบ่งเป็นบริการธุรกิจ 27 สถานี บริการสาธารณะ 7 สถานีและบริการชุมชน 3 สถานี รวมให้ใบอนุญาตทดลองไปแล้วจำนวน 2,524 สถานี
MThai news
