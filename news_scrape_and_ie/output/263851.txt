
กระทรวงคมนาคม จัดรถเมล์-บขส. รับส่งคนไทยจากอียิปต์กลับภูมิลำเนาฟรี

นายชัชชาติ สิทธิพันธุ์  รัฐมนตรีว่าการกระทรวงคมนาคม กล่าวว่า ได้รับมอบหมายจากนางสาวยิ่งลักษณ์ ชินวัตร นายกรัฐมนตรีให้เข้าไปดูแลอำนวยความสะดวดในการจัดรถรับส่งคนไทยที่เดินทางกลับจากกรุงไคโร ประเทศอียิปต์ รอบแรก 384 คน ซึ่งได้จัดเตรียมรถโดยสารขององค์การขนส่งมวลชนกรุงเทพ(ขสมก.) จำนวน 15คัน เพื่ออำนวยความสะดวกในการรับส่งจากท่าอากาศยานดอนเมืองไปยังสถานีขนส่งและสถานีรถไฟ
นอกจากนั้น  บริษัท ขนส่ง จำกัด (บขส.) ได้จัดรถเพื่อรับส่งไปยังภูมิลำเนาต่างๆด้วย ซึ่งกระทรวงพัฒนาสังคมและความมั่นคงของมนุษย์ (พม.) จะเป็นผู้แยกเพื่อจัดสรรแบ่งกลุ่มผู้ที่จะเดินทางไปยังเส้นทางต่างๆ โดยรัฐบาลจะเป็นผู้รับผิดชอบค่าใช้จ่าย
นายชัชชาติ กล่าวต่อว่า  เพื่ออำนวยความสะดวกให้กับกลุ่มคนไทยเหล่านี้ที่อาจไม่มีญาติเดินทางมารับ รัฐบาลจึงเตรียมรถโดยสารของบขส.ไว้อำนวยความสะดวก ซึ่งรถบขส.จะสะดวกมากการเดินทางด้วยรถไฟ เพราะสามารถควบคุมเวลาได้ ซึ่งตนจะไปดูแลอำนวยความสะดกที่ท่าอากาศยานดอนเมืองด้วยตัวเอง
MThai news
