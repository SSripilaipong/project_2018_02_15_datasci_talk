
หุ้นไทยเช้านี้(20 ส.ค.) ลดลงต่อเนื่องล่าสุดติดลบ 35.95 จุด หรือ – 2.57% มาอยู่ที่ระดับ 1,362.53 จุด โบรกฯระบุ ปัจจัย เศรษฐกิจภายในประเทศ และ มาตรา QE เป็นตัวกดดัน

ผู้สื่อข่าวรายงานว่า   ตลาดหุ้นไทยเช้าวันนี้ (20 ส.ค.) เมื่อเวลา 10.00 น. เปิดตลาดดัชนี้ร่วงลง 22.72 จุด ยืนที่ 1,375.76 จุด มูลค่าการซื้อขาย 3,195.13 ล้านบาท ล่าสุด เมื่อเวลา 10.28 น.ดัชนีร่วงลง 35.95 จุด หรือเปลี่ยนแปลง – 2.57% มาอยู่ที่ระดับ 1,362.53 จุด
นักวิเคราะห์บริษัทหลักทรัพย์  ไอร่า จำกัด (มหาชน) ระบุ แนวโน้มการลงทุนในตลาดหุ้นไทยวันนี้ จะเคลื่อนไหวตามต่างประเทศ หรือในแดนลบ ภายใต้ความกังวลแนวโน้มเศรษฐกิจในภูมิภาค หลังไทยประกาศตัวเลข GDPไตรมาส 2 ปี 2556 ต่ำกว่าคาด และทิศทางเศรษฐกิจในประเทศครึ่งปีหลังที่มีแนวโน้มชะลอตัว
นอกจากนี้   สำหรับปัจจัยทางด้านต่างประเทศ ยังถูกกดดันจากประเด็นเดิม โดยเฉพาะการปรับลดวงเงิน QE ซึ่งล่าสุดมีการคาดการณ์ว่าเฟดอาจจะเริ่มปรับวงเงินลง
MThai news
