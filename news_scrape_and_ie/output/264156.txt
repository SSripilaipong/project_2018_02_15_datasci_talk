รมว.คลัง ยันเศรษฐกิจไทยขยายตัวต่อเนื่อง ไม่ถดถอยตามที่สำนักข่าวบีบีซีนำเสนอ เตรียมหารือหน่วงงานหามาตราการกระตุ้นเศรษฐกิจต่อเนื่อง

ร.ท.หญิง สุณิสา เลิศภควัต   รองโฆษกประจำสำนักนายกรัฐมนตรี แถลงภายหลังการประชุมคณะรัฐมนตรี(ครม.) ว่า นายกิตติรัตน์ ณ ระนอง รองนายกรัฐมนตรีและรมว.คลังได้ชี้แจงในที่ประชุมครม.ถึงกรณีที่มีสื่อต่งประเทศนำเสนอว่า ภาวะเศรษฐกิจไทยเข้าสู่ภาวะถดถอย ซึ่งส่งผลให้ประชาชนขาดความเชื่อมั่น
จึงขอยืนยันว่า  เศรษฐกิจไทยเจริญเติบโต ไม่อยู่ในภาวะน่าเป็นห่วงหรือถดถอยตามที่หลายฝ่ายกังวลและเป็นข่าว เนื่องจากเศรษฐกิจไทยยังสามารถขยายตัวได้มากกว่าครึ่งปีแรกของปี 2555 ที่ผ่านมา และขอให้ประชาชนมั่นใจว่า ทางภาครัฐ จะเร่งดำเนินการอย่างเต็มที่
โดยในสัปดาห์หน้า  กระทรวงการคลังทางกรมบัญชีกลาง สำนักงบประมาณ ในการดูแลการเบิกจ่าย จะหารือมาตรการกระตุ้นเศรษฐกิจ พร้อมทั้ง จะเร่งรัดการเบิกจ่ายปีงบประมาณ 2557 ในไตรมาสแรกของปีงบประมาณ ให้เป็นไปตามเป้าหมายที่วางไว้ เพื่อเป็นผลักดันให้เศรษฐกิจในไตรมาสที่4 เติบโต
MThai news


