
ผู้สื่อข่าวรายงานว่า  ตลาดหุ้นไทยวันนี้(21 ส.ค.) เปิดทำการซื้อขายดัชนีปรับตัวลดลง 15.17 จุด ยืนที่ระดับ 1,355.69 จุด มูลค่าการซื้อขาย 1,660.98 ล้านบาท เนื่องจากนักลงทุนจับตาดูรายงานการประชุมของธนาคารกลางสหรัฐ (เฟด) ประกอบกับภาพรวมเศรษฐกิจไทยที่ยังชะลอตัว ทำให้เกิดแรงขายออกมา
บล. เมย์แบงก์กิมเอ็ง  ได้ประเมินภาพการลงทุนในวันนี้ คาดว่า ดัชนีอาจฟื้นตัวต่อเนื่องจากช่วงท้ายการซื้อขายวานนี้(20 ส.ค.) สู่แนวต้าน 1,380-1,390 จุด แต่เชื่อว่าแรงขายจากต่างชาติที่หนาแน่น ประกอบกับการปิดความเสี่ยงของกองทุนภายในประเทศ จะกดดันให้ดัชนีท้ายที่สุดปรับฐานลงทดสอบระดับต่ำเดิม 1,338 จุด
และยังได้ประเมิน ภาพดัชนีรอบนี้จะเกิดจุดต่ำสุดใหม่หลุดแนว 1,300 จุด ด้วยการเปลี่ยนแปลงเชิงปัจจัยพื้นฐานทางเศรษฐกิจ บวกกับความไม่แน่นอนทางการเมือง กดดันกลุ่ม Domestic Play (กลุ่มธุรกิจเน้นตลาดภายในประเทศ)ต่อเนื่อง ทั้งนี้ แนะนำขาย หากดัชนีฟื้นตัว และกลับมาถือเงินสดมากขึ้น
MThai news
