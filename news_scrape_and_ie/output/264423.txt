กระทรวงพาณิชย์ เปิดให้ ร้านอาหารรายย่อยลงทะเบียนซื้อก๊าซหุงต้มราคาเดิม แนะผู้บริโภคแจ้งสายด่วน 1569 หากพบราคาสินค้าแพงเกินจริง

น.ส.วิบูลย์ลักษณ์ ร่วมรักษ์   อธิบดีกรมการค้าภายใน เปิดเผยว่า กรมการค้าภายในได้เปิดให้ผู้ค้าอาหารปรุงสำเร็จที่มีพื้นที่ขายอาหารไม่เกิน 50 ตารางเมตร ลงทะเบียนเพื่อซื้อก๊าซหุงต้มในราคาเดิมตั้งแต่บัดนี้เป็นต้นไป ซึ่งเป็นไปตามมาตรการดูแลผลกระทบจากการปรับขึ้นราคาก๊าซหุงต้มในวันที่ 1 กันยายนนี้ พร้อมส่งสายตรวจลงพื้นที่ตรวจร้านจำหน่ายก๊าซหุงต้ม ซึ่งหากพบว่าปฏิเสธการขายหรือทำการกักตุนจะมีความผิดตามกฎหมาย มีโทษความผิด จำคุกไม่เกิน 7 ปี หรือปรับไปเกิน 140,000 บาท
ทั้งนี้การปรับขึ้นราคาก๊าซหุงต้ม กิโลกรัมละ 50 สตางค์ในเดือนกันยายนนี้ จะกระทบต่อต้นทุนอาหารปรุงสำเร็จ เพียง 2-3 สตางค์ต่อจานเท่านั้น จึงมองว่าไม่ใช่เหตุผลที่ผู้ค้าจะปรับขึ้นราคาอาหาร ซึ่งกรมการค้ายังคงมาตรการราคาแนะนำอาหารปรุงสำเร็จใน 10 เมนูจนถึงสิ้นปีนี้ โดยหากผู้บริโภคไม่ได้รับความเป็นธรรมในการซื้อสินค้าสามารถแจ้งได้ที่สายด่วนผู้บริโภค 1569
MThai news
