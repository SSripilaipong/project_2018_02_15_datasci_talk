ราคาทองคำเช้านี้ ปรับขึ้น 2 ครั้ง รวมบาทละ 200บาท ทองคำแท่ง ขายออกบาทละ  20,750 บาท ทองรูปพรรณ ขายออกบาทละ 21,150 บาท สวนทางหุ้นไทยร่วงต่อเป็นวันที่ 4 เช้านี้เปิดตลาดติดลบทันที 15.75 จุด

ผู้สื่อข่าวรายงานว่า  สมาคมค้าทองคำ ได้ประกาศราคาทองคำครั้งที่ 2 วันนี้ (22 ส.ค.) เมื่อเวลา 10.10 น. ปรับขึ้นอีก 50 บาท ทองคำแท่งรับซื้อที่บาทละ20,650 บาท ขายออกบาทละ  20,750 บาท ทองรูปพรรณรับซื้อที่บาทละ 20,344.72 บาท ขายออกบาทละ 21,150 บาท
ครั้งที่ 1   เมื่อเวลา 09.28 น. ปรับขึ้น 150 บาท ทองคำแท่งรับซื้อที่บาทละ20,600 บาท ขายออกบาทละ  20,700 บาท ทองรูปพรรณรับซื้อที่บาทละ 20,299.24 บาท ขายออกบาทละ 21,100 บาท
วานนี้(21 ส.ค.)  ปิดตลาด ราคาทองคำแท่งรับซื้อที่บาทละ 20,450 บาท ขายออกบาทละ 20,550 บาท ทองรูปพรรณรับซื้อที่บาทละ 20,147.64 บาท ขายออกบาทละ 20,950 บาท
ด้านตลาดหุ้นไทย เช้านี้ เมื่อเวลา 09.59 น. เปิดตลาดดัชนี้ร่วงลง 15.75 จุด ยืนที่ 1,339.39 จุด มูลค่าการซื้อขาย 2,310.16 ล้านบาท
MThai news
