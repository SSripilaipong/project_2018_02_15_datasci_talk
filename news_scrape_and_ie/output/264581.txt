บาทเปิดตลาดอ่อนค่าแตะ 32.02/04 บาท/ดอลลาร์ อ่อนค่าในรอบ 3 ปี เงินไหลออก กังวลเฟดลดขนาดคิวอี

นักบริหารเงิน จากธนาคารซีไอเอ็มบีไทย จำกัด (มหาชน) (CIMBT) กล่าวถึงการเคลื่อนไหวค่าเงินบาทในวันนี้ (22 ส.ค.) ว่า เปิดตลาดที่ระดับ 32.02/04 บาท/ดอลลาร์ อ่อนค่าลงจากช่วงเย็นวานนี้ที่ปิดตลาดที่ระดับ 31.81/83 บาท/ดอลลาร์
โดยวันนี้เงินบาทอ่อนค่า ไปแตะที่ระดับ 32 บาท/ดอลลาร์แล้ว เป็นเพราะดอลลาร์สหรัฐแข็งค่าขึ้นมากเมื่อเทียบกับทุกสกุล โดยเป็นผลมาจากการประชุมคณะกรรมการกำหนดนโยบายการเงิน ธนาคารกลางสหรัฐ(FOMC) ที่ยังไม่กำหนดกรอบเวลาที่ชัดเจนในการชะลอมาตรการ QE”
ส่วนแนวโน้ม การเคลื่อนไหวค่าเงินบาทวันนี้คาดอยู่ที่ 32.00-32.20 บาท/ดอลลาร์ ทั้งนี้ ถือเป็นการอ่อนค่าในรอบ 3 ปี
MThai news
