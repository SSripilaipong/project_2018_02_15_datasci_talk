หุ้นไทยปิดตลาดเช้าอ่อนตัวลงอย่างหนัก ตามตลาดต่างประเทศ หลังเงินทุนไหลออกต่อเนื่อง เหตุนักลงทุนกังวลสหรัฐ ชะลอมาตรการกระตุ้นเศรษฐกิจ ฉุดให้ดัชนีร่วง 25.39 จุด โบรกฯคาดอาจปรับตัวลดลงไปถึง 1,200 จุด

ผู้สื่อข่าวรายงานว่า   ตลาดหุ้นไทยวันนี้ (22 ส.ค.) ดัชนียังคงอ่อนตัวลงต่อเนื่องล่าสุดปิดตลาดเช้า ลดลง 25.39 จุด หรือ 1.87% มาอยู่ที่ระดับ1,329.75 จุด ด้วยมูลค่าการซื้อขาย 27,494.88 ล้านบาท
นักวิเคราะห์คาดว่า  นักลงทุนต่างชาติยังเทขายต่อเนื่อง เพราะขณะนี้ยังไม่มีปัจจัยบวกใหม่เข้ามากระต้นบรรยาการลงทุน อีกทั้งเคลื่อนไหวตามตลาดหุ้นต่างประเทศที่ลดลง หลังนักลงทุนกังวลว่าสหรัฐจะชะลอมาตรการกระตุ้นเศรษฐกิจ (QE)ก่อนกำหนด ทำให้เงินทุนต่างชาติไหลออกจากตลาดหุ้นไทยต่อเนื่อง
ด้านบริษัทหลักทรัพย์ (บล.)  ซีไอเอ็มบี (ประเทศไทย) จำกัด ระบุ ว่า ดัชนียังคงปรับลงต่อเนื่อง หลังจากไม่สามารถกลับขึ้นไปยืนเหนือระดับ 1,370 จุดได้ และ มองว่าเป็นจังหวะสำหรับการทยอยซื้อหุ้น ถึงแม้ว่าจะมีโอกาสปรับตัวลดลงไปถึงระดับ 1,300 หรือ 1,200 จุด
MThai news
