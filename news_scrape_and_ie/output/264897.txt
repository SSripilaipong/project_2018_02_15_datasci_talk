อนันดา เปิด 2 โครงการใหม่  “ไอดีโอ วุฒากาศ” และ “เอลลิโอ เดล เรย์” มูลค่ารวมกว่า 5,273 ลบ. เจาะกลุ่มลูกค้า Gen C  เปิดจอง 24-25 ส.ค. และ 31 ส.ค.-1 ก.ย. นี้

นายชานนท์ เรืองกฤตยา   ประธานเจ้าหน้าที่บริหาร และกรรมการผู้จัดการใหญ่ บริษัท อนันดา  ดีเวลลอปเม้นท์ จำกัด (มหาชน) ผู้นำตลาดคอนโดมิเนียมติดรถไฟฟ้าภายใต้แบรนด์ไอดีโอ และเอลลิโอ เปิดเผยว่า บริษัทฯ เตรียมพร้อมเปิดตัว 2 โครงการใหม่ ได้แก่ โครงการคอนโดมิเนียม ไอดีโอ วุฒากาศ ห่างจากรถไฟฟ้าบีทีเอส สถานีวุฒากาศเพียง110 เมตร และโครงการคอนโดมิเนียมโลว์ไรท์ “เอลลิโอ เดล เรย์” สุขุมวิท 64
สำหรับ“ไอดีโอ วุฒากาศ”  เป็นคอนโดมิเนียม High Rise สูง 31 ชั้น จำนวน 979 ยูนิต มีขนาดห้องให้เลือก 3 รูปแบบ ได้แก่ Studio ขนาดพื้นที่ใช้สอยเริ่มต้นที่ 21 ตร.ม. One bedroom 34 ตร.ม. และ 2 bedroom ขนาดพื้นที่ใช้สอย 45 ตร.ม. ในราคาเริ่มต้นเพียง 1.59 ล้านบาท บนพื้นที่ 4 ไร่เศษ มูลค่าโครงการกว่า 2,060 ล้านบาท
กลุ่มลูกค้าเป้าหมาย เป็น Gen C ที่มีไลฟ์สไตล์การใช้ชีวิตแบบมีสไตล์เป็นของตัวเอง  สามารถเชื่อมโยงถึงกันด้วยสังคมเครือข่ายออนไลน์ และยังแวดล้อมด้วยระบบสาธารณูปโภคพื้นฐานอย่างครบครัน อาทิ ใกล้ห้างสรรพสินค้า เดอะมอลล์ ท่าพระ ซีคอน บางแค ใกล้สถานพยาบาลชั้นนำ โรงพยาบาลสมิติเวช ธนบุรี เพียง 6 สถานี สู่โรงเรียนกรุงเทพคริสเตียน อัสสัมชัญบางรัก
โครงการ “เอลลิโอ เดล เรย์”   (ELIO del ray) สุขุมวิท 64 ใกล้สถานีรถไฟฟ้าบีทีเอส อุดมสุขเพียง 600 เมตร เป็นคอนโดมิเนียมโลว์ไรท์ สูง 8 ชั้น จำนวน 8 อาคาร บนพื้นที่กว่า 16 ไร่เศษ รวมกว่า 1,634 ยูนิต มีขนาดห้องให้เลือก 3 รูปแบบ ได้แก่ Studio ขนาดพื้นที่ใช้สอยเริ่มต้นที่ 24-26 ตร.ม. One bedroom ขนาดเริ่มต้นที่ 30-34 ตร.ม. และ 2 bedroom ขนาดพื้นที่ใช้สอย 44 ตร.ม. พร้อม Fully-Furnished ในราคาเริ่มต้นเพียง 1.59 ล้านบาท รวมมูลค่าโครงการ 3,213 ล้านบาท
ด้านนายพงศ์อนันต์ สุขเกษม  ผู้ช่วยกรรมการผู้จัดการใหญ่ฝ่ายการตลาด กล่าวว่า โครงการไอดีโอ วุฒากาศจะเริ่มก่อสร้างในเดือนพ.ย. 56 และคาดว่าจะแล้วเสร็จประมาณเดือนมี.ค. 58 ส่วนโครงการเอลลิโอ เดล เรย์ จะเริ่มก่อสร้างในเดือนต.ค. 56 และคาดว่าจะแล้วเสร็จประมาณเดือนธ.ค. 57
ทั้งนี้ บริษัทได้วางแผน จัดโปรโมชั่นในช่วงพรีเซลก่อนการเปิดโครงการอย่างเป็นอย่างทางการ โดยโครงการ “ไอดีโอ วุฒากาศ” จะเปิดพรีเซลพร้อมจัดโปรโมชั่นพิเศษจองภายในงาน รับส่วนลด 100,000 บาท  พร้อม iPod Touch มูลค่า 13,500 บาท หรือรับข้อเสนอพิเศษ ไม่ต้องผ่อนดาวน์ จ่ายเพียงเงินจองพร้อมทำสัญญาเท่านั้น โดยยังสามารถผ่อนเงินจองและทำสัญญา 0% นาน 10 เดือน กับบัตรเครดิตที่ร่วมรายการ ณ  Sales Gallery ในวันที่ 24-25 สิงหาคม 2556 นี้
และโครงการ “เอลลิโอ เดล เรย์”  จะเปิดให้จองในวันที่ 30 ส.ค.-1 ก.ย. 2556 พร้อมโปรโมชั่นพิเศษ ฟรี Samsung Galaxy S4 mini เมื่อชำระเงินจอง พร้อมทำสัญญา และวางดาวน์ 5 งวด ณ Sale Gallery ติด BTS อุดมสุข ผู้สนใจสามารถสอบถามเพิ่มเติมโทร 02 316 2222 หรือ www.ideocondo.com และ www.eliocondo.com ” นายพงศ์อนันต์กล่าว
MThai news
