
กสิกรไทย เผย ข้อมูลตรวจสอบบ้าน 8 จุด ที่ควรตรวจก่อนตัดสินใจโอนเป็นเจ้าของ อาทิ สีบ้าน มิเตอร์ไฟ-น้ำ สุขภัณฑ์

วันนี้ ( 23 ส.ค.) K-Expert Money Smart   ธนาคารกสิกรไทย ได้นำข้อมูลในการตรวจสอบบ้านก่อนรับโอนมาเผยแพร่ซึ่งมี 8 จุดในบ้านที่ควรตรวจ คือ 1.สีทาบ้าน ต้องเรียบเสมอกันไม่มีรอยด่าง 2.ระบบไฟฟ้า ควรเปิดไฟทุกดวงเพื่อตรวจดูว่าหลอดไฟติดทุกดวงหรือไม่และตรวจปลั๊กไฟด้วยอุปกรณ์วัดกระแสไฟว่ามีกระแสไฟวิ่งเข้า
3.ระบบน้ำ  ให้เปิดก๊อกน้ำทุกก๊อกในบ้าน เพื่อตรวจดูว่าก๊อกใช้งานได้ดี รวมถึงดูท่อน้ำทิ้งว่าไม่อุดตัน 4.หลังคา กระเบื้องหลังคาต้องมีสภาพใหม่ และควรฉีดน้ำขึ้นหลังคาเพื่อดูว่ามีรอยรั่วหรือไม่ 5.ประตู-หน้าต่าง ขอบประตูและหน้าต่างต้องเสมอกรอบ บานพับไม่ฝืด กลอนใช้งานได้ดี รูกลอนตรงกับกลอน ไม่หลวม หรือไม่ฝืด
6.มิเตอร์น้ำ-ไฟ   เมื่อตรวจระบบไฟและระบบน้ำเสร็จ ให้ตรวจดูว่ามิเตอร์น้ำ-ไฟหยุดวิ่งเมื่อปิดไฟและน้ำแล้ว 7.ฝ้าเพดาน-ผนัง-พื้น พื้นผิวเรียบเสมอกัน ไม่หย่อน ไม่เป็นริ้วคลื่น ไม่แตกร้าว ตรวจเพดานดูว่ามีรอยน้ำรั่วจากหลังคาหรือไม่ พื้นห้องน้ำและบริเวณซักล้างลาดเอียงให้น้ำไหลลงท่อได้ดี
8. สุขภัณฑ์ และอุปกรณ์อื่นๆ รวมทั้งท่อน้ำไม่มีรอยแตกร้าว ปุ่มหรือก๊อกน้ำต่างๆ ใช้งานได้ดี กดน้ำได้ไม่อุดตัน
MThai news
