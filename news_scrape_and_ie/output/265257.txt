บริษัท ปตท. เชื่อ ชุมนุมค้านขึ้น LPG ไม่รุนแรง ชี้ เตรียมลงทุนเพิ่ม ปรับแผนลงทุนตาม ศก. โลก

นายไพริน ชูโชติถาวร ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด มหาชน เปิดเผยว่า การที่กลุ่มผู้ชุมนุมจะมารวมตัวกันชุมนุม และยกระดับการชุมนุมขึ้นอีกครั้ง หากไม่ได้รับคำตอบจาก กระทรวงพลังงาน ตามข้อเรียกร้อง ทั้งนี้ ปตท. ได้มีการเตรียมความพร้อมไว้แล้ว เพื่อรับมือกับกลุ่มผู้ชุมนุม ซึ่งการชุมนุมครั้งนี้ คาดว่าคงจะไม่มีความรุนแรงมากนัก สำหรับสถานการณ์การค่าเงินบาทขณะนี้ ยังคงส่งผลกระทบต่อราคาน้ำมันในตลาด ทำให้ราคามีการดีดตัวขึ้นตามอัตราการแลกเปลี่ยน
อย่างไรก็ตาม ปตท. ได้มีการเตรียมปรับแผนการลงทุนในอีก 5 ปี โดยบริษัทมีเป้าหมายที่จะเน้นการเติบโตไปยังต่างประเทศ ปรับแผนการลงทุนให้มีความสอดคล้องกับเศรษฐกิจโลก สร้างความมั่นคงและมูลค่าด้านพลังงาน ด้านการเยียวยาผู้ได้รับผลกระทบจากเหตุการน้ำมันรั่วไหล ปตท. ได้เปิดลงทะเบียนรับเรื่องและทยอยจ่ายเงินให้กลุ่มผู้ได้รับความเสียหายเรียบร้อยแล้ว ซึ่งขณะนี้อยู่ระหว่างการดำเนินการ คาดว่าจะแล้วเสร็จในเร็วๆ นี้
