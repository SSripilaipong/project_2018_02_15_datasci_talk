เครือข่ายแท็กซี่ ทยอยร่วมชุมนุม ที่ลานพระรูปทรงม้า เพื่อให้รัฐบาลหามาตรการเยียวยาขึ้นแก๊สแอลพีจี แนะ ปชช. เลี่ยงเส้นทาง
เครือข่ายผู้ประกอบการรถแท็กซี่ ประมาณ 400-500 คัน ได้นัดชุมนุม ที่ลานพระบรมรูปทรงม้า เรื่อง การปรับราคาก๊าซ LPG โดยทยอยรวมตัวกันตั้งแต่เวลา 05.00 น. ของวันนี้ โดยยืนยัน ไม่คัดค้านรัฐบาลขึ้นราคาก๊าซ LPG แต่จะขอมาตรการเพื่อช่วยเหลือเยียวยา โดยเตรียมเคลื่อนไปยื่นเรื่อง ทั้งที่ทำเนียบ และกระทรวงคมนาคม พร้อมทวงถามความคืบหน้าปรับราคาค่ามิเตอร์
โดย พ.ต.อ.กัญชล อินทราราม ผู้กำกับสถานีตำรวจนครบาลดุสิต เปิดเผยกับ สำนักข่าว ไอ.เอ็น.เอ็น. ว่าในขณะนี้สถานการณ์ยังอยู่ในความสงบ โดยเตรียมส่งเจ้าหน้าที่เข้าไปดูแลความเรียบร้อยแล้ว ส่วนสภาพการจราจรล่าสุด เริ่มหนาแน่น ขอให้ประชาชนหลีกเลี่ยงเส้นทางดังกล่าว
