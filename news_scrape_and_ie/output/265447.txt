นายกสมาคมค้าทองคำ  เตือน เจ้าของร้านทองระวังกลุ่มมิจฉาชีพ นำทองปลอมยัดไส้ไปจำนำ ซึ่งขณะนี้กำลัง ระบาดหนัก ที่ผ่านมาสูญไปแล้วมากกว่าปีละ 2,000 ล้านบาท

นายจิตติ ตั้งสิทธิ์ภักดี นายกสมาคมค้าทองคำ กล่าวฝากเตือนถึงเจ้าของร้านทองทั่วประเทศ ให้ระวังกลุ่มมิจฉาชีพที่หลอกนำเอาทองปลอมไปจำนำในลักษณะที่จะนำทองจริงไปห่อหุ้มกับเงิน ทองแดง นาค หรือวัสดุที่อื่นๆ โดยจะนำทองคำจริงมีชื่อยี่ห้อติดอยู่ไปทำการตัดต่อด้านหัวกับด้านท้ายเพื่อเอาชื่อยี่ห้อไปติดกับทองคำปลอมก่อนจะนำไปจำนำ ซึ่งเจ้าของร้านทองไม่กล้าตรวจทองคำของลูกค้าอย่างละเอียด โดยในแต่ละปีร้านทองทั่วประเทศถูกกลุ่มมิจฉาชีพนำทองคำปลอมไปหลอกจำนำสร้างความสูญเสียมากกว่าปีละ 2,000 ล้านบาท
MThai news
