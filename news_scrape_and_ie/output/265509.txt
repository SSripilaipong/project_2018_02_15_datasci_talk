
เอสเอ็มอีแบงก์ เตรียมเงิน 3,000 ล้านบาท ปล่อยกู้สินเชื่อพิเศษ “Smile Factoring” ช่วยเสริมสภาพคล่องธุรกิจให้ผู้ประกอบการ

นายมนูญรัตน์ เลิศโกมลสุข  กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (เอสเอ็มอีแบงก์) เปิดเผยว่า ธนาคารเตรียมวงเงิน 3,000 ล้านบาท ปล่อยกู้สินเชื่อ “Smile Factoring” เป็นสินเชื่อประเภทหลังส่งมอบงาน หรือส่งมอบสินเค้า (Factoring Post Shipment) สำหรับลูกหนี้การค้า ราชการ รัฐวิสาหกิจ มหาวิทยาลัยของรัฐ หน่วยงานเอกชนที่แปรรูปจากระบบราชการ บริษัทจดทะเบียนในตลาดหลักทรัพย์ เพื่อใช้เป็นทุนหมุนเวียน เสริมสภาพคล่อง แก้ปัญหาหมุนเงินไม่ทัน โดยธนาคารรับซื้อเอกสารส่งมอบงาน หรือสินค้า โดยจ่ายเงินให้ก่อน ทำให้ธุรกิจเดินหน้าได้อย่างคล่องตัว และขยายกิจการได้โดยไม่สะดุด
สินเชื่อ Smile Factoring  ของเอสเอ็มอีแบงก์ให้วงเงิน รับซื้อลูกหนี้การค้าสูงสุด 90% ของมูลหนี้ที่โอนสิทธิ์หลังส่งมอบงาน หรือส่งมอบสินค้าแล้ว คิดอัตราดอกเบี้ยพิเศษ MFR เมื่อได้รับอนุมัติและมีการรับซื้อภายในสิ้นปี 2556 พร้อมให้พิเศษสำหรับลูกค้าเดิม ไม่คิดค่าธรรมเนียมบริการ และลูกค้าใหม่ลด 50% จากค่าธรรมเนียมปกติที่เรียกเก็บ
MThai news
