รมว.พลังงาน ระบุ จะอุดหนุนแอลพีจีให้แท็กซี่ซื้อราคาเดิม หากยังไม่ได้รับอนุมัติให้ปรับค่าโดยสาร  ด้านคมนาคมคาดมิเตอร์ใหม่จะสรุปผลใน 1 เดือน

นายพงษ์ศักดิ์ รักตพงศ์ไพศาล   รัฐมนตรีว่าการกระทรวงพลังงาน เปิดเผยภายหลังการหารือร่วมกับกลุ่มผู้ประกอบการแท็กซี่ นำโดยนายวิฑูรย์ แนวพานิช ประธานเครือข่ายสหกรณ์แท็กซี่ เรื่องการช่วยเหลือผู้ประกอบการ ว่า กระทรวงฯจะอุดหนุนแอลพีจีให้แท็กซี่ซื้อราคาเดิมใน 6 เดือนข้างหน้า หากยังไม่ได้รับอนุมัติให้ปรับค่าโดยสาร เพราะแอลพีจีภาคขนส่งจะปรับราคาในอีก 6 เดือนข้างหน้า เนื่องจากแท็กซี่เกี่ยวข้องกับผู้มีรายได้น้อยขณะที่ภาคครัวเรือนจะทยอยปรับราคาตั้งแต่วันที่ 1 ก.ย.นี้
ขณะที่กระทรวงคมนาคม  ระบุ ผลการศึกษาความเหมาะสมในการปรับค่าโดยสารแท็กซี่มิเตอร์ในช่วงรถติดตามข้อเสนอของผู้ประกอบการ จะมีความชัดเจนภายใน 1 เดือน
MThai news

