วานนี้(26 ส.ค.) นายจาฤก กัลย์จาฤก ประธานกรรมการบริหาร บริษัท กันตนา กรุ๊ป จำกัด (มหาชน) ได้เปิดเผยแนวคิด โรงภาพยนตร์ชุมชน One Frame, One Culture

ซึ่งทางกันตนาร่วมกับผู้ร่วมลงทุนระดับอำเภอทั่วประเทศกว่า 500 ราย สร้างโรงหนังประจำอำเภอ เพื่อใช้เป็นสื่อเชื่อมโยงวัฒนธรรมท้องถิ่น โดยคาดว่าจะเปิดตัวอย่างเป็นทางการในต้นปีหน้า พร้อมกัน 1000 โรงภาพยนตร์ทั่วประเทศ
โดยโรงภาพยนตร์ชุมชน จะมีลักษณะเป็นโรงขนาดเล็ก 50 ที่นั่ง ราคาตั๋วเข้าชมเพียง 30 บาทต่อที่นั่ง ต้นทุนต่ำแต่เน้นคุณภาพ ระบบปฏิบัติการโรงหนังเป็นไปตามขั้นตอนในรูปแบบอัตโนมัติไม่ต้องสิ้นเปลืองแรงงานในการควบคุม พร้อมทั้งติดตั้ง ระบบภาพดิจิตอลและระบบเสียง Surround 5.1 และ 7.1 ทั้งยังมีระบบ “Watermark” ช่วยตรวจสอบและป้องกันการละเมิดลิขสิทธิ์จากการลักลอบถ่ายภายในโรงได้อย่างมีประสิทธิภาพอีกด้วย
MthaiNews
