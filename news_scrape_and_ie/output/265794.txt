รฟท.แจ้งยกเลิกรถไฟสายใต้อีก 5 ขบวน จากเหตุม็อบสวนยางปิดเส้นทางรถไฟนครศรีธรรมราช ผู้โดยสารสามารถขอรับคืนเงินค่าโดยสารได้

รายงานจากการรถไฟแห่งประเทศไทย (รฟท.) เปิดเผยว่า ได้ประกาศหยุดการเดินรถขบวนรถสายใต้จากกรุงเทพ อีก 5 ขบวน เนื่องจากไม่มีขบวนรถหมุนเวียนกลับมาจากสายใต้ จากกรณีที่มีม็อบเกษตรสวนยางปิดทางเดินรถไฟ ช่วงสถานีบ้านตูล-ชะอวด จังหวัดนครศรีธรรมราช หลังจากวานนี้(26 ส.ค.) ได้มีประกาศหยุดการเดินรถไฟไปแล้ว 4 ขบวน ทั้งนี้ ผู้โดยสารสามารถติดต่อขอคืนเงินค่าโดยสารในอัตราเต็มราคาได้ หรือ สอบถามสายด่วน 1690
สำหรับขบวนรถไฟที่หยุดเดินรถทั้ง 5 ขบวน ได้แก่
– ขบวนรถเร็ว 171 กรุงเทพ-สุไหงโกลก ออกจากกรุงเทพ เวลา 13.00 น.
– ขบวนรถด่วนพิเศษ 35 กรุงเทพ-บัตเตอร์เวร์ธ ออกจากกรุงเทพ เวลา 14.45 น.
– ขบวนรถด่วนพิเศษ 37 กรุงเทพ-สุไหงโกลก ออกจากกรุงเทพ เวลา 15.10 น.
– ขบวนรถเร็ว 169 กรุงเทพ-ยะลา ออกจากกรุงเทพ เวลา 15.35 น.
– ขบวนรถด่วนพิเศษ กรุงเทพ-ยะลา ออกจากกรุงเทพ เวลา 22.50 น.
MThai news
