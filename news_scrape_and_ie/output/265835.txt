กทพ.เตรียมขึ้นค่าทางด่วน 3 สาย 5-10 บาท เริ่มตั้งแต่เวลา 00.01 น. ของวันที่ 1 ก.ย.2556 เป็นต้นไป

นายอัยยณัฐ ถินอภัย   ผู้ว่าการการทางพิเศษแห่งประเทศไทย (กทพ.) เปิดเผยว่า กระทรวงคมนาคม โดยพล.อ.พฤณท์ สุวรรณทัต รมช.คมนาคม ได้ออกประกาศกระทรวงคมนาคม เพื่อกำหนดอัตราค่าผ่านทางพิเศษใหม่ และประกาศในราชกิจจานุเบกษา เมื่อวันที่ 21 ส.ค.2556
สำหรับทางพิเศษ เฉลิมมหานคร (ระบบทางด่วนขั้นที่ 1) ,ทางพิเศษศรีรัช (ระบบทางด่วนขั้นที่ 2) และ ทางพิเศษบูรพาวิถี (ทางด่วนสายบางนา-ชลบุรี) โดยปรับขึ้นค่าผ่านทางตั้งแต่ 5-10 บาท
ส่วนทางพิเศษบูรพาวิถี กรณีเกิน 20 กิโลเมตร ปรับเพิ่ม 10-30 สตางค์ต่อกิโลเมตร มีผลบังคับใช้ตั้งแต่เวลา 00.01 น. ของวันที่ 1 ก.ย.2556 เป็นต้นไป
MThai news
