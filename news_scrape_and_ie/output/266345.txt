ชาวไร่ข้าวโพดกว่า 300 คน บุกศาลากลางสระแก้ว หลังราคาข้าวโพดตกต่ำ พร้อมยื่น 4 ข้อเสนอ

นายมนัส เสือน้อย แกนนำเกษตรกรผู้ปลูกข้าวโพดนำเกษตรกรผู้ปลูกข้าวโพด จำนวน 300 คน บุกศาลากลาง จังหวัดสระแก้ว ผู้ที่ได้รับความเดือดร้อนจากปัญหาราคาข้าวโพดตกต่ำ รวมตัวเพื่อยื่นหนังสือต่อผู้ว่าราชการจังหวัดสระแก้ว
ทั้งนี้ ได้ยื่นขอเสนอ 4 ข้อ คือ 1. ขอให้ ผู้ว่าราชการจังหวัดสระแก้ว ช่วยสั่งระงับ นำเข้าโพด จากประเทศเพื่อนบ้านโดยเด็ดขาด 2. ข้าวโพดฝัก ความชื้นไม่เกิน 30 เปอร์เซ็นต์ ขอให้รับซื้อที่ราคาไม่ต่ำกว่า ก.ก.ละ 6.50 บาท 3. ข้าวโพดที่สีเป็นเม็ด ความชื้นไม่เกิน 30 เปอร์เซ็นต์ ขอให้รับซื้อที่ราคาไม่ต่ำกว่า ก.ก.ละ 8.50 บาท 4. ขอให้ภาครัฐกำหนดราคากลางที่จะรับชื้อข้าวโพดเลี้ยงสัตว์ตามที่เกษตรกรขอร้อง เนื่องจากในตอนนี้ ข้าวโพดของเกษตรกรชาวสระแก้ว ทุกอำเภอ เริ่มเก็บเกี่ยวผลผลิตออกสู่ตลาดตั้งแต่เดือนกรกฎาคม 2556 ที่ผ่านมา ขายได้ราคา 3 บาท กว่าเท่านั้น ซึ่งทำให้เกษตรกรขาดทุนเป็นอย่างมาก
ต่อมา นายชูศักดิ์ ตรีสาร รองผู้ว่าราชการจังหวัดสระแก้ว เดินทางมารับหนังสือพร้อมพูดคุยชี้แจงรายละเอียด ให้กับผู้ชุมนุม เนื่องจาก ผู้ว่าฯ ติดราชการ หลังจากรองผู้ว่าฯ รับฟังข้อเสนอของผู้ชุมนุมพร้อมยินดีช่วยเหลือ ทำให้ผู้ชุมนุมพอใจและสลายตัวกลับ ทั้งนี้ เกษตรกร ระบุว่า หากไม่ได้ราคาที่ขอไว้ก็จะกลับมาชุมนุมที่ศาลากลางอีกครั้ง

