กิตติรัตน์ ปัดขึ้นภาษีเหล้าอุดรายได้รัฐบาล ยันจัดเก็บรายได้ในปีนี้ยังเติบโตได้ตามเป้า
หลังจากมีกระแสข่าวว่าการประชุมคณะรัฐมนตรีเมื่อวันที่ 27ส.ค.ที่ผ่านมา ได้มีมติลับให้มีการขึ้นภาษีเหล้าด้วยการขยายเพดานเพิ่มจากเดิมประมาณ 10-15% เพื่อนำมาอุดรายได้รัฐบาลนั้น

วันนี้  (29 ส.ค.)  นายกิตติรัตน์ ณ ระนอง รัฐมนตรีว่าการกระทรวงการคลัง ได้ออกมาชี้แจงถึงเรื่องดังกล่าวโดยยืนยันว่า รัฐบาลยังไม่การปรับขึ้นภาษีเหล้าแต่อย่างใด แต่ยอมรับว่าได้มีการพูดคุยหารือกันไปบ้างแล้วถึงมาตราการดังกล่าว
ส่วนที่มีคนวิจารณ์ว่า รัฐบาลเร่งปรับขึ้นอัตราภาษีดังกล่าวเพื่อสนับสนุนอุดรายได้ของรัฐบาลนั้น ไม่เป็นความจริง เพราะการจัดเก็บรายได้ในปีนี้ยังเติบโตได้ตามเป้าหมายที่วางไว้ และกรมสรรพสามิตเองมีการจัดเก็บรายได้ในส่วนอื่นๆ ที่ยังขยายตัวได้ในระดับสูง
แต่หากมองในทางกลับกัน การปรับขึ้นภาษีสุราถือเป็นเรื่องที่เป็นประโยชน์ และเหมาะสม เพราะจะช่วยให้ผู้บริโภคลดการซื้อสุราลงได้
MThai News
