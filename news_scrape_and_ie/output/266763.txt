ก.พาณิชย์ ยืนยัน สินค้าราคาเดิมถึงสิ้นปี พร้อมเข็มโครงการธงฟ้า ช่วยค่าครองชีพประชาชน

นายนิวัฒน์ธำรง บุญทรงไพศาล   รองนายกรัฐมนตรีและรัฐมนตรีว่าการกระทรวงพาณิชย์ เปิดเผยว่า ได้มอบหมายให้กรมการค้าภายในหารือกับผู้ประกอบการทุกกลุ่มสินค้าอย่างต่อเนื่องเพื่อให้ตรึงราคาสินค้าจนถึงสิ้นปี ซึ่งได้รับความร่วมมืออย่างดีจึงมั่นใจว่าจะไม่มีสินค้ารายการใดขอปรับราคา
นอกจากนี้  ได้กำหนดแผนดูแลค่าครองชีพประชาชน ผ่านการจัดงานธงฟ้า ที่จะมีขึ้นต่อเนื่องทั้งปีและทั่วประเทศ รวมถึงการจัดหาสินค้าจำเป็นราคาถูก ได้แก่ ข้าวสาร น้ำมันพืช น้ำตาลทราย จำหน่ายในร้านถูกใจ และร้านโชว์สวย ที่มีเครือข่ายทั่วประเทศ กว่า 6,000 แห่ง ให้ประชาชนได้มีช่องทางซื้อสินค้าราคาถูก
นายนิวัฒน์ธำรง ล่าวว่า  จะดูแลค่าครองชีพประชาชนไม่ให้สูงมาก ส่วนเงินเฟ้อต้องยอมรับว่ามีสินค้าหลายรายการที่อยู่นอกเหนือจากที่กระทรวงดูแลอยู่ แต่สถานการณ์เงินเฟ้อขณะนี้ ไม่น่าห่วงเพราะทิศทางประชาชนกำลังใช้จ่ายน้อยลงหันไปออมเงินมากกว่า ซึ่งก็เป็นหน้าที่อีกด้านที่ต้องหาสินค้าราคาถูกมากระตุ้นให้ประชาชนใช้จ่ายเหมือนเดิมไม่ให้ซ้ำเติมสถานการณ์เศรษฐกิจขณะนี้
MThai news
