เผยผลสำรวจ 10 หุ้นขนาดใหญ่ ที่นักลงทุนเทขายมากที่สุด  อันดับแรก อสมท. ร่วงมากสุด 28% รองลงมา การบินไทย  27% สยามโกลบอลเฮ้าส์  26.24%   แสนสิริ  23.88%

ผู้สื่อข่าวรายงานว่า   จากการสำรวจข้อมูลหุ้นที่มีมูลค่าหลักทรัพย์ตามราคาตลาด (Market Cap.) สูงสุด 100 อันดับแรก พบว่า ราคาหุ้นบริษัท อสมท. หรือ MCOT ปรับตัวลดลงมากที่สุด 28.05% รองลงมาคือบริษัท การบินไทย หรือ THAI ลดลง 27.75% และบริษัท สยามโกลบอลเฮ้าส์ หรือ GLOBAL ราคาซื้อขายปรับตัวลดลง 26.24% บริษัท แสนสิริ (SIRI) ลดลง 23.88%
บริษัท อิออน ธนสินทรัพย์ (ไทยแลนด์)  (AEONTS) ลดลง 22.69% บริษัท ศุภาลัย (SPALI) ลดลง 22.58% บริษัท สยามแม็คโคร (MAKRO) ลดลง 20.1% บริษัททรู คอร์ปอเรชั่น (TRUE) ลดลง 19.11% บริษัท เจริญโภคภัณฑ์อาหาร (CPF) ลดลง 18.21% บริษัท โทเทิ่ล แอ็คเซ็ส คอมมูนิเคชั่น (DTAC) ลดลง 15.96%
จากข้อมูลดังกล่าวจะเห็นว่า  หุ้นที่กระทรวงการคลังถือครองมีราคาปรับตัวลดลงมากสุด ได้แก่ หุ้นอสมท. ปัจจุบันมีกระทรวงการคลังถือหุ้นอันดับหนึ่ง และมีสัดส่วน 65.80% ส่วนหุ้นการบินไทย(THAI) ถือครอง 51.03%
MThai news
