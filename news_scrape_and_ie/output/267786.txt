กรมสรรพสามิต คาดเก็บรายได้เพิ่มขึ้นอีกราว 1 หมื่นล้านบาท หลังปรับโครงสร้างภาษีสุราใหม่

นายสมชาย  พูลสวัสดิ์  อธิบดีกรมสรรพสามิต กล่าวว่า การปรับโครงสร้างภาษีสุราและการกำหนดอัตราภาษีสุราใหม่ มีผลให้ในภาพรวมราคาปรับเพิ่มเฉลี่ย 10-15% และคาดว่าจะทำให้มีการจัดเก็บรายได้เพิ่มขึ้นอีกราว 1 หมื่นล้านบาท ส่วนการบริโภคสุรา ไวน์ และเบียร์ คาดว่าจะลดลงประมาณ 5%
สำหรับราคาขายปลีก สุรา ไวน์ และเบียร์ ในช่วงนี้ไม่ควรจะปรับเพิ่ม เนื่องจากยังเป็นสต็อกเดิม หากพบว่าร้านค้าใดมีการขายปลีกราคาใหม่ก็ให้แจ้งไปยังกรมการค้าภายใน อย่างไรก็ตามแม้อัตราภาษีปรับเพิ่ม แต่ผู้ประกอบการอาจจะยืนราคาเดิม โดยยอมแบกรับต้นทุนภาษีใหม่เนื่องจากถือเป็นกลยุทธ์ทางการตลาดของผู้ประกอบการ
MThai news
