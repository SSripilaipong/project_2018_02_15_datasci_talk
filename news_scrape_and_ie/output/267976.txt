กสิกรไทย ขอแจม โครงการมิราเคิลอายส์ ติดตั้งกล้อง CCTV 6 หมื่นตัวตามสาขาทั่วกรุง และอีก 3 แสนตัวทั่วประเทศ

พล.ต.ต.อดุลย์ ณรงค์ศักดิ์  รองผู้บัญชาการตำรวจนครบาล (รอง ผบช.น.) เจ้าของ”โครงการมิราเคิลอายส์” ยกระดับความปลอดภัยในชีวิตทรัพย์สินคน กทม.เปิดเผยว่า ผู้บริหารธนาคารกสิกรไทยได้แสดงความจำนงขอมีส่วนร่วมโครงการมิราเคิลอายส์ติดตั้งกล้อง “ซีซีทีวี” 1 ล้านตัวทั่วกรุง เพื่อสกัดกั้น  มิจฉาชีพ ฉกชิงวิ่งราวย่องเบาลักทรัพย์ตามบ้านพักอาศัย-ปั๊มน้ำมัน-ร้านทอง-บริษัท เอกชน-และมหาวิทยาลัย สร้างความปลอดภัยในสังคมเมืองทัดเทียม มหานครใหญ่ในต่างประเทศรองรับ ประชาคมอาเซียน 2015
ทั้งนี้ในปีแรก   ธนาคารกสิกรไทย จะติดตั้งทุกสาขาในพื้นที่ กทม.จำนวน 6 หมื่นตัว จากนั้นจะขยายการติดตั้งในพื้นที่ต่างจังหวัดทั่วประเทศอีก 3 แสนตัว และเมื่อต้นเดือนที่ผ่านมาได้ทำการติดตั้งอุปกรณ์เครื่องมือภายในศูนย์ควบคุมสั่งการชั้น 4 กองบังคับการตำรวจจราจร ถนนวิภาวดีฯ พร้อมเซ็ตระบบซอฟต์แวร์ลิงค์เครือข่ายทั้งหมด 88 สน.ทั่วกทม.เข้ากับศูนย์ใหญ่ซึ่งจะใช้ศูนย์ควบคุมสั่งการ บก.จร.และที่ทำการ สน.ทุ่งสองห้อง เป็นเซ็นเตอร์กลางในการรับข้อมูลเหตุด่วนเหตุร้ายต่างที่เกิดขึ้น
MThai news
