ชาวเน็ตโวย ขั้นตอนรับสิทธิซื้อ LPG ราคาเดิมยุ่งยาก จี้แก้ไข พร้อมเหน็บช่วยเหลือหรือบีบบังคับ
หลังจากรัฐบาลได้มีการประกาศปรับขึ้นราคาก๊าซ LPG ตามมติคณะกรรมการนโยบายพลังงานแห่งชาติ หรือ กพช. เมื่อวันที่ 1 ก.ย. ที่ผ่านมา ก่อนที่สำนักงานนโยบายและแผนพลังงาน (สนพ.) จะเปิดให้ 3 กลุ่มอาชีพเข้ามาลงทะเบียนเพื่อรับสิทธิซื้อก๊าซ LPG ในราคาเดิมนั้น
ภาพจาก Serithai.net
วันนี้ (5 ก.ย.) ชาวเน็ตต่างได้ออกมาวิพากษ์วิจารณ์ถึงมาตราการการช่วยเหลือดังกล่าว โดยเห็นว่ารัฐบาลไม่มีความจริงใจในการแก้ปัญหา เพราะขั้นตอนในการขอใช้สิทธินั้นยุ่งยากกว่าประชาชนจะเข้าถึงได้ต้องผ่านหลายขั้นตอน นอกจากนี้ยังได้มองว่ามาตราการดังกล่าวไม่ใช่การช่วยเหลือแต่เป็นการบีบบังคับให้ประชาชนยอมรับ และไปใช้ก๊าซในราคาเดิมแทน
สำหรับขั้นตอนสมัครขอใช้สิทธิ์ดังกล่าวมีดังนี้ 
 -เริ่มจากลงทะเบียน กด*755* ตามด้วยรหัสผู้ได้รับสิทธิ 8-11หลัก กด* ตามด้วยรหัสร้านค้า 6 หลัก กด# กดโทรออก จากนั้นรอรับ sms กับเบอร์ร้านที่จะสั่งซื้อ 
 -จากนั้นถ้าจะสั่งซื้อ กด*755* กดรหัสยี่ห้อ กด* ตามด้วยรหัสขนาดถัง กด* ตามด้วยจำนวนถัง กด# กดโทรออก ระบบจะส่ง sms ไปที่ร้านกับผู้สั่งซื้อ
MThai News
