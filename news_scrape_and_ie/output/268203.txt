นายกรัฐมนตรี เชิญภาคเอกชนหารือแก้ปัญหาราคายางพาราตกต่ำ อย่างเป็นระบบและยั่งยืน

ความเคลื่อนไหวของ น.ส.ยิ่งลักษณ์ ชินวัตร นายกรัฐมนตรี และรัฐมนตรีว่าการกระทรวงกลาโหม  ช่วงเช้าวันนี้ ได้เชิญภาครัฐและเอกชนร่วมประชุมหารือเพื่อแก้ไขปัญหาสินค้ายางพารา ที่ห้องสีเขียว ตึกไทยคู่ฟ้า ทำเนียบรัฐบาล พร้อมด้วย รัฐมนตรีว่าการกระทรวงคมนาคม รัฐมนตรีช่วยว่าการกระทรวงพาณิชย์ เลขาธิการคณะกรรมการส่งเสริมการลงทุน หารือกับ นายกกิตติมศักดิ์สมาคมยางพาราไทย ประธานกลุ่มอุตสาหกรรมผลิตภัณฑ์ยาง ประธานสภาอุตสาหกรรมแห่งประเทศไทย นายกสมาคมถุงมือยางแห่งประเทศไทย นายกสมาคมยางพาราไทย บริษัทเอกชนเกี่ยวกับยางรถยนต์หลายบริษัท เพื่อร่วมหาทางออกว่าในส่วนของอุตสาหกรรมยางพารา จะสามารถพัฒนาและช่วยเหลือปัญหาราคายางพาราตกต่ำ อย่างเป็นระบบและยั่งยืนได้อย่างไร ก่อนจะเป็นประธาน พิธีเปิดโครงการคัดเลือกผู้นำสตรีรุ่นใหม่ กองทุนพัฒนาบทบาทสตรี “SMART LADY Thailand ผู้หญิงสวยด้วยความคิด” ที่ ศูนย์แสดงสินค้าและการประชุม อิมแพ็ค เมืองทองธานี ต่อไป
