ผู้สื่อข่าวรายงานว่า นางสาวฐนิวรรณ กุลมงคล นายกสมาคมภัตตาคารไทย เปิดเผยถึงผลกระทบต่อธุรกิจร้านอาหารและร้านค้าแผงลอยจากสภาวะเศรษฐกิจที่ถดถอยในปัจจุบันว่า

จากการเก็บข้อมูล ของศูนย์วิจัยกสิกรในปี 2555 มีผู้ประกอบการ ร้านค้าแผงลอยราว 3.3 แสนราย ปัจจุบัน เริ่มปรับเปลี่ยนรูปแบบการค้า และเลิกกิจการไปบ้างแล้วกว่า 2 หมื่นราย จากผลกระทบดังกล่าวบวกกับการขึ้นราคาของต้นทุนการผลิตที่เพิ่มขึ้นโดยรวมประมาณ 20% ไม่ว่าจะขึ้นราคาแก๊ส หุงต้ม, ค่าขนส่ง, ค่าแรง, ค่าน้ำมัน, ค่าไฟ รวมไปถึงค่าวัตถุดิบที่มีการปรับขึ้นราคา ในบางช่วงตั้งแต่ต้นปี 2556
ทั้งนี้ ในปัจจุบันทางกระทรวงพาณิชย์ ยังมีการควบคุมราคาอาหารไม่ให้ปรับขึ้นสูงเกินกำลังการซื้อของผู้บริโภค ส่งผลให้ผู้ประกอบการแบกรับภาระขาดทุนไว้ ซึ่งหากไม่มีการควบคุมราคาดังกล่าวทางสมาคมคาดการณ์ว่า ราคาอาหารจานเดียวที่ปัจจุบันขายอยู่ 25 บาท อาจมีการปรับราคาขึ้นแตะ 45-50 บาท เนื่องจากแนวโน้มการขึ้นราคาต้นทุนด้านต่างๆ ยังมีสูงโดยคาดว่าภายในสิ้นปี 2556 อาจปรับขึ้นจาก 20% เป็น 30%
MthaiNews
