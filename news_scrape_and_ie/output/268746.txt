

ผู้สื่อข่าวรายงานว่า  ตลาดหุ้นไทยเช้านี้ (9 ก.ย.) ยังคงอยู่ในแดนบวก ล่าสุดเมื่อเวลา 11.08 น. ปรับขึ้นไปที่ระดับ 1,367.96 จุด เพิ่มขึ้น 31.71 จุด หรือเปลี่ยนแปลง +2.37% มูลค่าการซื้อขาย 18,222.06 ล้านบาท
นักวิเคราะห์ ระบุว่า  การปรับขึ้นของหุ้นในวันนี้ เป็นผลต่อเนื่องจากเมื่อปลายสัปดาห์ที่ผ่านมา โดยมีปัจจัยมาจากประเด็นมาตรการผ่อนคลายเชิงปริมาณ (QE) ที่ปรับลดลงเล็กน้อย และตัวเลขจ้างงานของสหรัฐฯ ออกมาต่ำกว่าที่คาดไว้ สำหรับปัจจัยเสี่ยงยังคงเป็นเรื่องซีเรีย แนะเทรดดิ้งไม่เกิน 50 % ของพอร์ต เน้นหุ้นที่เชื่อมโยงเศรษฐกิจจีนและหุ้นกลุ่มรับเหมาก่อสร้าง
MThai news
