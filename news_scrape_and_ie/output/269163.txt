สุรพล รับ หนี้เสียโครงการ “รถคันแรก” เพิ่มสูงขึ้น เชื่อ กยศ. เข้า เครดิตบูโร ปี 2561
MThai News  วันนี้ 10 ก.ย.56 ผู้สื่อข่าวรายงานว่า นายสุรพล โอภาสเสถียร ผู้จัดการใหญ่ บริษัท เครดิตบูโร เปิดเผยว่า ขณะนี้ยอดสินเชื่อเช่าซื้อรถยนคันแรก มีจำนวนเพิ่มมากขึ้น แต่ยังไม่พบว่า มีการค้างชำระอย่างผิดปกติ ซึ่งทางสถาบันการเงินที่มีการปล่อยสินเชื่อ ไม่ได้ผ่อนคลายความเข้มงวดในการตรวจสอบ แต่มีการขยายเวลาการชำระหนี้ให้ยาวขึ้น อาทิ จาก 72 เป็น 84 งวด เพื่อลดภาระการชำระหนี้
ภาพประกอบ ไม่เกี่ยวข้องกับข่าว
ขณะที่เรื่องของการพิจารณากองทุนให้เงินกู้ยืมเพื่อการศึกษา หรือ กยศ. เข้าเป็นสมาชิกของทางเครดิตบูโรนั้น อยู่ระหว่างการพิจารณาของทางธนาคารแห่งประเทศไทย ในคุณสมบัติของทาง กยศ. ว่ามีคุณสมบัติเป็นสถาบันการเงินหรือไม่
ซึ่ง กยศ. จะต้องทำความเข้าใจกับสมาชิก ที่จะต้องให้ข้อมูลเครดิตการกู้ เพราะเงินกู้ของ กยศ. ไม่ถือเป็นเงินให้เปล่า ผู้กู้จะต้องมีการชำระตามกฎหมาย จะต้องมีการปรับโครงสร้าง ซึ่งคาดว่า กยศ. จะเข้าเป็นสมาชิกของเครดิตบูโรได้ ในวันที่ 1 มกราคม 2561
MThai News
