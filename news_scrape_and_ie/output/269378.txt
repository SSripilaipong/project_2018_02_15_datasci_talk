ซื้อซองประมูลทีวีดิจิตอลวันที่ 2 คึกคัก โมโนกรุ๊ป ผู้นำธุรกิจหด้านเทคโนโลยีสารสนเทศ และ บันเทิง ประกาศขอร่วมลงสนามประชันกับ บริษัท สื่อชื่อดัง

ผู้สื่อข่าวรายงานว่า  บรรยากาศการจำหน่ายเอกสารประมูลทีวีดิจิตอลประเภทธุรกิจ 24 ช่อง วันที่สอง ที่สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) ตั้งแต่ช่วงเช้าวันนี้(11 ก.ย.) จนถึงเป็นไปอย่างคึกคัก
ล่าสุดมีผู้ประกอบการ มาซื้อซองประมูลแล้ว 9 ราย ซึ่งมากกว่าวันแรกที่เปิดขายทั้งวันมีผู้ซื้อ 8 รายเท่านั้น ส่วนใหญ่เป็นบริษัทสื่อ โดย วอยซ์ทีวี ที่เดินทางมาเป็นรายแรก สนใจเข้าร่วมประมูลช่องข่าว และ ช่องทั่วไปความละเอียดมาตรฐาน (เอสดี)
และ โมโนกรุ๊ป   ผู้นำธุรกิจหด้านเทคโนโลยีสารสนเทศ (IT) และ ธุรกิจบันเทิง และเจ้าของเว็บไซด์ MThai .com  ,  บริษัท ทีวีพูล ,บริษัท สปริงส์นิวส์ ,บริษัท เวิร์คพ้อยท์ ,บริษัท อสมท. ,บริษัท เนชั่น ,บริษัท บางกอกมีเดีย แอนด์ บรอดคาสติ้ง, สยามกีฬา และ บริษัท 3 เอ มาร์เก็ตติ้ง ผู้ผลิตรายการข่าว 5 หน้า 1 เข้ามาซื้อซองประมูลแล้วเช่นกัน
MThai news
