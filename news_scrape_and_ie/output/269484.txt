ผู้บริหาร ซีพีเอฟ ปฏิเสธเข้าซื้อสหฟาร์ม ยัน ยังไม่มีแผน พร้อมมองหาโอกาสการลงทุนเพื่อต่อยอดธุรกิจ

บริษัท เจริญโภคภัณฑ์อาหาร จำกัด (มหาชน) หรือ ซีพีเอฟ แจ้งข่าวผ่านสื่อมวลชนว่า ตามที่มีข่าวว่า ซีพีเอฟ จะเข้าซื้อธุรกิจของสหฟาร์ม นั้น นายอดิเรก ศรีประทักษ์ กรรมการผู้จัดการใหญ่ และประธานคณะผู้บริหารซีพีเอฟ กล่าวว่า บริษัทฯ ขอยืนยัน ยังไม่มีแผนเข้าซื้อกิจการของสหฟาร์ม แต่อย่างใด
อย่างไรก็ตาม ซีพีเอฟ ยังมองหาโอกาสการลงทุนเพื่อต่อยอดธุรกิจมาโดยตลอด แต่จะพิจารณาปัจจัยการลงทุนหลายด้าน เพื่อให้แน่ใจว่าสามารถสนับสนุนธุรกิจหลักได้เป็นอย่างดี
