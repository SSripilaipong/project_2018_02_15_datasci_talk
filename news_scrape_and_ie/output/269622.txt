ก.พาณิชย์ เตรียมนำ ไข่ไก่ธงฟ้าฟองละ 3.3 บาท จำหน่ายทั่วประเทศ เป็นเวลา 3 สัปดาห์ เริ่มตั้งแต่วันที่ 15 ก.ย. นี้ เพื่อช่วยเหลือค่าครองชีพของประชาชน

นายยรรยง พวงราช  รมช.พาณิชย์ เปิดเผยภายหลังหารือกับผู้ผลิต ผู้ค้า และผู้ส่งออกไข่ไก่ว่า ขณะนี้กระทรวงพาณิชย์และภาคเอกชนเห็นชอบในการนำไข่ไก่วันละ 2 ล้านฟองมาจำหน่ายในโครงการไข่ไก่ธงฟ้าทั่วประเทศเป็นเวลา 3 สัปดาห์ เริ่มตั้งแต่วันที่ 15 ก.ย. 56 เป็นต้นไปเพื่อช่วยเหลือความเดือดร้อนของประชาชนที่ได้รับผลกระทบจากค่าครองชีพสูง โดยจะนำไข่คละจำหน่ายในราคาเฉลี่ยฟองละ 3.3 บาท หรือ 99 บาทต่อถาด (30 ฟอง) ต่ำกว่าท้องตลาด 20 บาทต่อถาด เบื้องต้นจะจำหน่ายจังหวัดละ 5,000 ฟองต่อวัน
สาเหตุราคาไข่ไก่ปรับตัว สูงขึ้นในช่วงนี้มาจากแม่ไก่เกิดโรค ที่ไม่ใช่โรคติดต่อทำให้ออกไข่ได้น้อยลงจากภาวะปกติที่มีผล ผลิตเฉลี่ยวันละ 36-37 ล้านฟอง เหลือ 34 ล้านฟอง จนประเทศไทยอยู่ในภาวะการขาดแคลนไข่ไก่วันละ 2 ล้านฟอง
นอกจากนี้ยังพบว่า คนไทยให้ความสำคัญในการบริโภคไข่ไก่เพิ่มขึ้น โดยจากเดิมที่บริโภค 140 ฟองต่อคนต่อปี เป็น 170 ฟองต่อคนต่อปี รวมถึงกรณีที่ไข่เป็ดอยู่ในภาวะการขาดแคลนทำให้ผู้บริโภคหันมาบริโภคไข่ไก่กันมากขึ้น อย่างไรก็ตามคาดว่าราคาจะปรับลดลงในอีก 2 สัปดาห์ข้างหน้าเพราะเข้าสู่เทศกาลกินเจ
MThai news
