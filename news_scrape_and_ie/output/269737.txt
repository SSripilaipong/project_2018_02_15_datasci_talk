ขสมก.เปิดเดินรถโดยสารประจำทางเส้นทางใหม่ สาย B1 และ  B2  วงกลม มีนบุรี ถนนหทัยราษฎร์-เลียบคลองสอง-คู้บอน-รามอินทรา วันแรก

องค์การขนส่งมวลชนกรุงเทพ (ขสมก.)   แจ้งว่า วันนี้ (12 ก.ย.) ได้เปิดเดินรถโดยสารประจำทางเส้นทางใหม่ สาย B 1 และ สาย B2  วงกลม มีนบุรี ถนนหทัยราษฎร์-เลียบคลองสอง-คู้บอน-รามอินทรา  โดยทดลองวิ่งเส้นทางใหม่ด้วย รถโดยสารธรรมดา(ครีมแดง) จำนวน 15 คัน ซึ่งให้บริการคันแรกเวลา 05.30 น. คันสุดท้ายเวลา 22.00 น.
สำหรับสาย B1   จะวนซ้าย เริ่มจากอู่มีนบุรี ไปตามถนนสีหบุรานุกิจ เลี้ยวขวาถนนสุวินทวงศ์ เลี้ยวซ้ายถนนหทัยราษฎร์ เลี้ยวซ้ายถนนเลียบคลองสอง เลี้ยวขวาถนนคู้บอน เลี้ยวซ้ายถนนรามอินทรา เข้าถนนสีหบุรานุกิจ สุดเส้นทางที่มีนบุรี
ส่วน สาย B2  วนขวา เริ่มจากอู่มีนบุรี ไปตามถนนสีหบุรานุกิจ ถนนรามอินทรา เลี้ยวขวาถนนคู้บอน เลี้ยวซ้ายถนนเลียบคลองสอง เลี้ยวถนนหทัยราษฎร์ เลี้ยวขวาถนนสุวินทวงศ์ เลี้ยวซ้ายถนนสีหบุรานุกิจ สิ้นสุดเส้นทางที่มีนบุรี
MThai news
