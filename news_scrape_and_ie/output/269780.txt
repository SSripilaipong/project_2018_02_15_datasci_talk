ปตท.-บางจาก ลดราคาน้ำมันเบนซินและแก๊สโซฮอล์ลงลิตรละ 50 สต.เว้น E 85 ลงลงลิตรละ 30 สต.มีผลพรุ่งนี้(13 ก.ย.)

บริษัท ปตท. จำกัด  (มหาชน) และ บริษัท บางจากปิโตรเลียม จำกัด (มหาชน)  ประกาศปรับลดราคาขายปลีกน้ำมันเบนซิน และแก๊สโซฮอล์ลงลิตรละ 50 สต. เว้น E85 ปรับลดลงลิตรละ 30 สต. ส่วนน้ำมันดีเซลยังคงเดิม โดยจะมีผลตั้งวันพรุ่งนี้(13 ก.ย.) เวลา 05.00 น.
ทั้งนี้ จะส่งผลให้ราคา ขายปลีกน้ำมันสำเร็จรูปของปตท.และบางจากฯ ในสถานีบริการน้ำมันเขตกรุงเทพฯ และปริมณฑลวันพรุ่งนี้ เป็นดังนี้ เบนซิน 95 ลิตรละ 46.95 บาท, แก๊สโซฮอล์ 95 ลิตรละ 39.43 บาท, แก๊สโซฮอล์ 91 ลิตรละ 36.98 บาท, E20 ลิตรละ 34.48 บาท, E85 ลิตรละ 23.28 บาท ส่วนดีเซลยังคงเดิมที่ลิตรละ 29.99 บาท
