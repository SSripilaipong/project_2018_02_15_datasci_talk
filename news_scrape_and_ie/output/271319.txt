ล่าสุด  ผู้สื่อข่าวรายงาน ว่า หุ้นไทยปิดตลาดวันนี้ (19 ก.ย.) บวก 49,93 จุด หรือ 3.47% ดัชนีอยู่ที่ 1,489.06 จุด มูลค่าซื้อขาย 8.2 หมื่นล้านบาท

///////////////////////////////////////////////////////////////////////////////
ดัชนีหุ้นไทยภาคเช้าคึกคัก เปิดตลาดพุ่งขึ้นเกือบ 50 จุด ตามตลาดหุ้นต่างประเทศ รับข่าวดี เฟดเดินหน้ามาตรการกระตุ้นเศรษฐกิจต่อ  โบรกฯ เตือน ให้ระวังแรงเทขายทำกำไรเมื่อดัชนีอยู่ที่ระดับ 1,480-1,500 จุด

ผู้สื่อข่าวรายงานว่า  ตลาดหุ้นไทยเช้าวันนี้ (19 ก.ย.) เปิดตลาด เมื่อเวลา 10.00 น. ดัชนีดีดขึ้น 49.57 จุด มายืนที่ระดับ 1,488.70 จุด มูลค่าการซื้อขาย 7,881.08 ล้านบาท จากนั้นได้เคลื่อนไหวในแดนบวกตลอดการซื้อขาย และมาปิดตลาดภาคเช้าที่ 1,485.27  จุด เพิ่มขึ้น 46.14 จุด หรือ 3.21% ด้วยมูลค่าการซื้อขาย 46,616.00 ล้านบาท เป็นผลมาจากการตอบรับผลการประชุมของธนาคารกลางสหรัฐ (เฟด) ที่มีนโยบายเดินหน้ามาตรการกระตุ้นเศรษฐกิจ (คิวอี) ต่อ ซึ่งส่งผลให้ตลาดหุ้นทั่วประเทศปรับเพิ่มขึ้นเช่นเดียวกัน
นักวิเคราะห์ ระบุ  ตลาดหุ้นอาจมีแรงซื้อเก็งกำไรเข้ามาในสินทรัพย์เสี่ยง และหุ้นที่มีสภาพคล่องดีต่อเนื่อง โดยเฉพาะกลุ่มพลังงาน, ปิโตรเคมี และธนาคาร ให้ระวังแรงเทขายทำกำไรเมื่อดัชนีอยู่ที่ระดับ 1,480-1,500 จุด ในขณะที่ร่าง พ.ร.บ.กู้เงิน 2 ล้านล้านบาท ที่เข้าสู่วาระการประชุมสภาผู้แทนราษฎรวันแรกในวันนี้ ส่งผลดีต่อหุ้นกลุ่มรับเหมา และวัสดุก่อสร้าง
MThai news
