ปปง. มีมติสั่งอายัดทรัพย์คดีบีบีซี  25 ล้านบาทแและตามคืนอีก 10,000 ล้านบาท พร้อมอายัดเงินสดเสี่ยอู๊ด 23 ล้านบาท คดีฉ้อโกงประชาชน จัดสร้างพระสมเด็จเหนือหัว และอายัดข้าวโรงสีพิจิตรกว่าพันตัน

พ.ต.อ.สีหนาท ประยูรรัตน์  เลขาธิการสำนักงานป้องกันและปราบปรามการฟอกเงิน หรือ ปปง.แถลงผลการประชุมคณะกรรมการธุรกรรม ครั้งที่ 15/2556มีมติยึดทรัพย์ ส่งเรื่องอัยการและคุ้มครองสิทธิผู้เสียหาย 3คดี สำคัญ คือ คดีอดีตผู้บริการธนาคารกรุงเทพพาณิชยการ จำกัด ( มหาชน ) หรือบีบีซี ที่อนุมัติสินแชื่อให้บริษัท ซิตี้เทรดดิ้ง คอร์ปอรเรชั่นจำกัด
ทั้งนี้ ปปง.พิจารณาแล้ว  มีหลักฐานเชื่อว่าเป็นทรัพย์สินที่เกี่ยวข้องกับการกระทำความผิดยักยอกทรัพย์สินในสถาบันการเงิน เป็นความผิดมูลฐานตาม พรบ.ป้องกันและปราบปรามการฟอกเงิน พ.ศ. 2542 จึงมีคำสั่งอายัดทรัพย์ดังกล่าวไว้ชั่วคราว ส่งเรื่องให้อัยการพิจารณา ทำความเห็นเพื่อให้ศาลมีคำสั่งยึดทรัพย์ให้ตกเป็นของแผ่นดิน ซึ่งมีมูลค่า25 ล้านบาท จากที่ดิน 61 แปลงในพื้นที่จังหวัดนครราชสีมา
เลขาธิการ ปปง.ยืนยันว่า จะติดตามทรัพย์สินทั้งในและต่างประเทศ คดีบีบีซีซึ่งเป็นของนายเกริกเกียรติและผู้เกี่ยวข้งในคดี กลับคืนมา พบว่ายังมีทรัพย์สินอีก5000-10,000ล้านบาท ที่ปปง.ต้องติดตาม ซึ่งก่อนหน้านี้ทรัพย์ที่ประเทศอังกฤษ และสวิเซแลนด์ ประมาณ 2 – 3 พันล้านซึ่งเดิม ก็เคยอายัดไว้แล้ว กว่า4 ล้านเหรียญ การอายัดดังกล่าง ปปง. ไม่จำเป็นต้องรอให้ศาลมีคำพิพากษาเพราะเป็นความผิดที่เกิดขึ้นแล้ว  และหากพบการถ่ายโอน เปลี่ยนมือ ยักย้ายถ่ายเทสามารถใช้กม.ฟอกเงินติดตามมาได้
ส่วนคดีฉ้อโกงประชาชน ในการจัดสร้างและให้เช่าบูชาพระสมเด็จเหนือหัว ของนายสิทธิกร บุญฉิม หรือเสี่ยอู๊ด คณะกรรมการพิจารณาแล้วเห็นว่าพฤติกรรมดังกล่าวเป็นการฉ้อโกงประชาชน ปปง.มีมติให้อายัดเงินสด23ล้านบาท 4 บัญชีไว้ชั่วคราวเพื่อตรวจสอบและผู้เสียหายมาร้องขอเพื่อคืนเงิน หากไม่มาทรัพย์จะตกเป็นของแผ่นดิน
สำหรับ คดีทุจริตโครงการจำนำข้าว  ที่จังหวัดพิจิตร ปปง.เห็นว่ามีความผิดเกี่ยวกับการฉ้อโกงประชาชน  จากการตรวจสอบข้าวสารที่บรรจุกระสอบแล้ว จำนวน 553 กระสอบ และข้าวสารที่อยู่ระหว่างการสี และบรรจุในไซโลจำนวน 1120 ตัน มูลค่า 13 ล้านบาท ซึ่งเชื่อว่าเป็นทรัพย์สินที่เกี่ยวข้องกับการกระทำความผิด คณะกรรมการจึงมีมติให้อายัดข้าวและคุ้มครองสิทธิประชาชนรีบดำเนิน อตก.เร่งรัดตรวจสอบข้อเท็จจริงเนื่องจากอายุการจัดเก็บข้าวมีข้อจำกัด
นอกจากนั้น  เลขาปปง. ยังฝากเตือนประชาชนที่อย่าหลงเชื่อแก๊งค์คอลเซ็นเตอร์ ที่โทรมาหลอกลวงให้โอนเงินให้ธนาคารแห่งประเทศไทย หากพบแจ้ง1710
MThai news
