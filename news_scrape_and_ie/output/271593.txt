เครือเจริญโภคภัณฑ์ แจง ไม่มีการระบาดของไข้หวัดนก และ H1 N1 ใน อาคารซี.พี.ทาวเวอร์ สีลม มีเพียงพนักงาน 1 คนป่วยเป็นไข้หวัดใหญ่เท่านั้น

สำนักกิจกรรมสื่อสารองค์กร  เครือเจริญโภคภัณฑ์ เผยแพร่ข้อมูลผ่านสื่อมวลชน ระบุว่า  ตามที่มีการส่งข้อความ เมื่อค่ำของวันที่ 19 กันยายนที่ผ่านมาว่า มีการระบาดของไข้หวัดนกH1 N1 ในอาคารซี.พี.ทาวเวอร์ นั้น จากการตรวจสอบข้อมูลอย่างละเอียด ขอเรียนข้อเท็จจริงว่า อาคารซี.พี.ทาวเวอร์ สีลมไม่มีการระบาดของไข้หวัดนก และ H1 N1ในวันที่ 19 กันยายน 2556 ช่วงบ่ายมีเพียงพนักงาน 1 คนป่วยเป็นไข้หวัดใหญ่ตามฤดูกาล และได้พบแพทย์ที่โรงพยาบาล
ซึ่งขณะนี้อาการดีขึ้น และพักรักษาตัวอยู่ที่บ้าน ในเวลาเดียวกันนั้นเจ้าหน้าที่พยาบาล  และฝ่ายอาคารซี.พี.ทาวเวอร์ สีลมได้ปิดพื้นที่บริเวณที่พนักงานคนนั้นทำงานอยู่ เพื่อทำการฉีดสเปรย์ฆ่าเชื้อทันที ซึ่งเป็นไปตามมาตรการป้องกันการแพร่ระบาดไข้หวัดใหญ่ของเครือเจริญโภคภัณฑ์
MThai news
