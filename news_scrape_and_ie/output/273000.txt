อสมท.เตรียมยื่นอุทธรณ์คำพิพากษาศาลปกครองกลางต่อศาลปกครองสูงสุด กรณีสั่งจ่ายเงินจำนวน 55.52 ล้านบาท ให้บริษัทไร่ส้ม
บริษัท อสมท จำกัด (มหาชน)  (MCOT) รายงานว่า ตามที่ บริษัท ไร่ส้ม จำกัด ฟ้องคดีปกครอง บริษัท อสมท จำกัด (มหาชน) คดีพิพาทเกี่ยวกับสัญญาทางปกครอง เมื่อวันที่ 25 กรกฎาคม 2551 เรียกให้ชำระเงิน 253,026,691.12 บาท (สองร้อยห้าสิบสามล้านสองหมื่นหกพันหกร้อยเก้าสิบเอ็ดบาทสิบสองสตางค์) พร้อมดอกเบี้ยในอัตราร้อยละ 7.5 ต่อปี ของต้นเงินจานวน 215,199,633.76 บาท (สองร้อยสิบห้าล้านหนึ่งแสนเก้าหมื่นเก้าพันหกร้อยสามสิบสามบาทเจ็ดสิบหกสตางค์) นับถัดจากวันฟ้องเป็นต้นไปจนกว่าจะชำระเสร็จ โดยมีรายละเอียดดังนี้
1. คืนค่าส่วนลด ทางการค้าในอัตรา 30% ของค่าโฆษณาส่วนที่เกินเวลา ที่ อสมท ได้รับจาก บจก. ไร่ส้ม ตั้งแต่ปี พ.ศ. 2549 จำนวน 49,035,267.12 บาท (สี่สิบเก้าล้านสามหมื่นห้าพันสองร้อยหกสิบเจ็ดบาทสิบสองสตางค์) 2. ชำระค่าโฆษณาส่วนที่ อสมท ใช้เวลาเกินส่วนแบ่งตามข้อตกลง จำนวน 166,164,366.64 บาท (หนึ่งร้อยหกสิบหกล้านหนึ่งแสนหกหมื่นสี่พันสามร้อยหกสิบหกบาทหกสิบสี่สตางค์) 3. ดอกเบี้ย จำนวน 37,827,057.36 บาท (สามสิบเจ็ดล้านแปดแสนสองหมื่นเจ็ดพันห้าสิบเจ็ดบาทสามสิบหกสตางค์)
ต่อมา วันที่ 25 กันยายน 2556  ศาลปกครองกลาง ได้มีคำพิพากษาในคดีดังกล่าว ให้ อสมท ชำระเงินให้แก่ บจก. ไร่ส้ม โดยสรุป ดังนี้ 1. จ่ายเงินคืนค่าส่วนลดทางการค้าในอัตรา 30% ของค่าโฆษณาส่วนที่เกินเวลา ที่ อสมท ได้รับจาก บจก. ไร่ส้ม ตั้งแต่ปี พ.ศ. 2549 จานวน 49,035,267.12 บาท (สี่สิบเก้าล้านสามหมื่น ห้าพันสองร้อยหกสิบเจ็ดบาทสิบสองสตางค์) พร้อมดอกเบี้ยจำนวน 6,488,496.26 บาท (หกล้านสี่แสนแปดหมื่นแปดพันสี่ร้อยเก้าสิบหกบาทยี่สิบหกสตางค์) รวมเป็นเงิน 55,523,763.38 บาท (ห้าสิบห้าล้าน ห้าแสนสองหมื่นสามพันเจ็ดร้อยหกสิบสามบาทสามสิบแปดสตางค์)
2. ชำระค่าโฆษณา ส่วนที่ บมจ. อสมท ใช้เวลาเกินส่วนแบ่งตามข้อตกลง เป็นเงิน 245,000 บาท (สองแสนสี่หมื่นห้าพันบาทถ้วน) พร้อมดอกเบี้ยจานวน 8,255.76 บาท รวมเป็นเงิน 253,255.76 บาท (สองแสนห้าหมื่นสามพันสองร้อยห้าสิบห้าบาทเจ็ดสิบหกสตางค์) รวมเป็นเงินจำนวน 55,777,019.14 บาท (ห้าสิบห้าล้านเจ็ดแสนเจ็ดหมื่นเจ็ดพันสิบเก้าบาทสิบสี่สตางค์) พร้อมดอกเบี้ยในอัตรา 7.5% ต่อปี ของต้นเงินดังกล่าว นับจากวันถัดจากวันฟ้องเป็นต้นไป จนกว่าจะชำระเสร็จสิ้นแก่ บจก.ไร่ส้ม โดยให้ชำระให้แล้วเสร็จภายใน 90 วันนับแต่วันที่คดีถึงที่สุด ทั้งนี้ บมจ. อสมท จะได้พิจารณายื่นอุทธรณ์คำพิพากษาศาลปกครองกลางต่อศาลปกครองสูงสุดต่อไป
ทั้งนี้ อสมท . ได้เปิดเผยข้อมูลข้อพิพาททางกฎหมายดังกล่าวในแบบแสดงรายการข้อมูลประจำปี (แบบ 56-1) และในหมายเหตุประกอบงบการเงิน หัวข้อ “ภาระผูกพันและหนี้สินที่อาจจะเกิดขึ้น” โดย อสมท. จะได้ประมาณการค่าความเสียหายจากการถูกฟ้องร้องคดีต่อไป
MThai News
