ธอส.- ออมสิน ออกมาตรการยืดระยะเวลาการชำระหนี้ และลดดอกเบี้ยให้ลูกหนี้น้ำท่วม

นางอังคณา ปิลันธน์โอวาท ไชยมนัส  กรรมการผู้จัดการ ธนาคารอาคารสงเคราะห์ (ธอส.) กล่าวว่า ธอส.ได้ออกมาตรการช่วยลูกค้า น้ำท่วม เช่น กรณีหลักประกัน และรายได้จากการประกอบอาชีพได้รับผลกระทบลูกค้าสามารถขอผ่อนปรนการผ่อนชำระ หนี้ได้เป็นระยะเวลาไม่เกิน 6 เดือน
ส่วนกรณีเสียชีวิต  หรือทุพพลภาพถาวรสิ้นเชิง ลดอัตราดอกเบี้ยลงเหลือ 0.01% ต่อปี นอกจากนี้ กรณีอาคารเสียหายทั้งหลัง จะปลดภาระหนี้ตามยอดหนี้คงเหลือในส่วนของอาคาร สำหรับกรณี กู้เพิ่มหรือกู้ใหม่ เพื่อปลูกสร้างอาคารทดแทนอาคารเดิม (มีการจดจำนองหลักประกัน) และกู้ซ่อมแซมที่อยู่อาศัย
ทั้งนี้ในช่วงน้ำท่วม เชื่อว่าสินเชื่อปรับปรุงซ่อมแซมที่อยู่อาศัยจะมีลูกค้าเข้ามา ใช้บริการกับธนาคารมากขึ้น โดยได้จัดสรรวงเงินไว้ 10,000 ล้านบาท ดอกเบี้ยคงที่ในปีแรก-ปี 2 อยู่ที่ 3.5% ปีที่ 3 คงที่ 4% และปีที่ 4 ถึงปีที่ 10 ดอกเบี้ยคงที่ คิดลูกหนี้รายย่อยชั้นดีหรือเอ็มแอลอาร์ลบ 1.5% เฉลี่ย 3 ปี ดอกเบี้ยอยู่ที่ 3.66% กำหนดวงเงินกู้ต่อรายไม่เกิน 300,000 บาท ซึ่งเงินงวดผ่านชำระเพียงแสนละพัน นาน 10 ปี สำหรับลูกค้าใหม่และลูกค้าเก่าที่ต้องการกู้เพิ่ม
ขณะที่ธนาคารออมสิน  เตรียมมาตรการช่วยเหลือลูกค้าที่ได้รับผลกระทบจากน้ำท่วม ด้วยการยืดระยะเวลาการชำระหนี้ และลดดอกเบี้ยให้เป็นรายกรณี ซึ่งขึ้นอยู่กับความเสียหายและผลกระทบของลูกค้า โดยสามารถติดต่อขอรับความช่วย เหลือได้ที่สาขาของธนาคารทั่วประเทศ
MThai News
