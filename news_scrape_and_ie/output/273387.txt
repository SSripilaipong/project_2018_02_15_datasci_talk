กระทรวงพาณิชย์ ดึง 3 ห้างใหญ่ จำหน่ายสินค้าราคาถูกกว่า 2,000 รายการ เพื่อช่วยลดค่าครองชีพให้กับประชาชน

นายยรรยง พวงราช   รัฐมนตรีช่วยว่าการกระทรวงพาณิชย์เปิดเผยภายหลังการหารือร่วมกับผู้ประกอบการห้างค้าส่งค้าปลีกรายใหญ่ 3 ราย ประกอบด้วย บิ๊กซี เทสโก้โลตัส และแม็คโคร ว่า เพื่อเป็นการช่วยลดภาระค่าครองชีพให้กับประชาชน จึงได้ร่วมกันจัดกิจกรรมลดราคาสินค้าเป็นพิเศษ ทั้งในส่วนของสินค้าอุปโภคบริโภคและของใช้ที่มีความจำเป็นต่อการครองชีพ กว่า  2,000 รายการ เป็นประจำทุกเดือน อาทิ ข้าวสาร ไข่ไก่ น้ำมันพืชน้ำตาลทราย เนื้อสัตว์ และเครื่องปรุงรสต่างๆ จนถึงในช่วงสิ้นปี 2556โดยจะมีการจัดกิจกรรมในสาขาต่างๆทั่วประเทศ กว่า 2,100 สาขา
นอกจากนี้   ทางกรมการค้าภายใน จะมีการบรรเทาความเดือดร้อน ด้วยการผลักดันเครือข่ายร้านอาหารธงฟ้าจำหน่ายอาหารปรุงสำเร็จในราคาประหยัด ที่จานละ 25-30 บาท เพื่อเป็นทางเลือกให้กับประชาชน ในร้านอาหารธงฟ้าทั่วประเทศ จำนวนกว่า 5,900 แห่งทั่วประเทศ
MThai news
