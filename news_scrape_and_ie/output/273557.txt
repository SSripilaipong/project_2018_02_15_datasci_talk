กระทรวง พาณิชย์ โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุด วันนี้ พบว่า ราคาสินค้าส่วนใหญ่ ยังทรงตัว หลังจากมีการปรับราคาเพิ่มขึ้นหลายรายการไปแล้วก่อนหน้านี้ โดยเฉพาะผักสดและในวันนี้ราคาผักชี มีการปรับราคาเพิ่มขึ้นอีก กิโลกรัมละ 20 บาท มาอยู่ที่กิโลกรัมละ 140 – 150 บาท หลังจากผลผลิตได้รับผลกระทบจากปัญหาน้ำท่วม
โดยสินค้าที่ยังมีราคาทรง ตัว อาทิ เนื้อหมู ราคากิโลกรัมละ 120 – 125 บาท ขณะที่ราคาแนะนำของกรมการค้าภายใน อยู่ที่ กิโลกรัมละ 124 บาท ไก่สดทั้งตัว ราคากิโลกรัมละ 68 – 70 บาท ไข่ไก่เบอร์ 2 ราคาฟองละ 4 – 4.10 บาท ไข่ไก่เบอร์ 3 ราคาฟองละ 3.90 – 4 บาท ผักคะน้า กิโลกรัมละ 30 – 32 บาท ผักบุ้งจีน กิโลกรัมละ 25 – 28 บาท แตงกวากิโลกรัมละ 18 – 20 บาท และต้นหอมกิโลกรัมละ 70 – 80 บาท
