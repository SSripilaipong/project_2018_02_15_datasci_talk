ครม.มีมติเห็นชอบให้นายอารีพงศ์ ภู่ชอุ่ม ปลัดกระทรวงการคลัง ไปดำรงตำแหน่งเลขาธิการสำนักงานคณะกรรมการพัฒนาระบบราชการ (ก.พ.ร.)

นายธีรัตน์ รัตนเสวี   โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) วันนี้(1 ต.ค.) มีมติเห็นชอบให้นายอารีพงศ์ ภู่ชอุ่ม ปลัดกระทรวงการคลัง ไปดำรงตำแหน่งเลขาธิการสำนักงานคณะกรรมการพัฒนาระบบราชการ (ก.พ.ร.) โดยให้นายรังสรรค์ ศรีวรศาสตร์ รองปลัดกระทรวงการคลัง รักษาการแทนตำแหน่งปลัดกระทรวงการคลัง
และแต่งตั้งนายสุรชัย ศรีสารคาม  ผู้ว่าราชการจังหวัดนครนายก ไปดำรงตำแหน่งปลัดกระทรวงเทคโนโลยีสารสนเทศและการสื่อสาร (ไอซีที)  นายอำพล วงศ์ศิริ ผู้ตรวจราชการกระทรวงยุติธรรม เป็นเลขาธิการคณะกรรมการคุ้มครองผู้บริโภค (สคบ.) นายจีรศักดิ์ สุคนธชาติ เลขาธิการสำนักงานประกันสังคม (สปส.) เป็นปลัดกระทรวงแรงงาน, แต่งตั้งนายปรีชา กันธิยะ อธิบดีกรมศาสนา ให้ดำรงตำแหน่งปลัดกระทรวงวัฒนธรรม
MThai news
