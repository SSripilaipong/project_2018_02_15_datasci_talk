ไทยออยล์ รายงานสถานการณ์น้ำมัน ชี้ วิกฤติงบประมาณสหรัฐ กดดันราคาน้ำมันลงต่อ

บริษัท ไทยออยล์ จำกัด (มหาชน) รายงานสถานการณ์ราคาน้ำมันดิบ พบว่า ราคาน้ำมันดิบเบรนท์ ส่งมอบเดือนพฤศจิกายน ปรับลดลง 0.26 เหรียญสหรัฐ ปิดที่ 108.37 เหรียญสหรัฐ ขณะที่เวสต์เท็กซัส ส่งมอบเดือนพฤศจิกายน ปรับลดลง 0.54 เหรียญสหรัฐ ปิดที่ 102.33 เหรียญสหรัฐ
จากแรงกดดันของวิกฤติงบประมาณสหรัฐฯที่ส่งผลให้หน่วยงานราชการต้องหยุดดำเนินการชั่วคราว หากพรรคเดโมแครตและริพับลิกัน ไม่สามารถตกลงผ่านร่างกฎหมายงบประมาณฉุกเฉินได้ภายในเที่ยงคืน ของวันที่ 30 ก.ย. (ตามเวลาสหรัฐ) ซึ่งจะกระทบต่อภาพรวมเศรษฐกิจสหรัฐ
รวมถึงความต้องการใช้น้ำมัน รวมถึงการเจรจาโครงการนิวเคลียร์อิหร่าน ที่มีความคืบหน้ามากขึ้น และดัชนีราคาผู้บริโภคสหภาพยุโรป ปรับเพิ่มขึ้นร้อยละ 1.1 ในเดือนกันยายน ลดลงจากการปรับเพิ่มขึ้นร้อยละ 1.3 ในเดือนสิงหาคม ซึ่งถือว่าต่ำกว่าที่คาดการณ์ของตลาด
อย่างไรก็ตาม บริษัท ไทยออยล์ คาดว่า ราคาน้ำมันดิบเวสต์เท็กซัส ในสัปดาห์นี้จะเคลื่อนไหวอยู่ที่กรอบ 102-108 เหรียญสหรัฐต่อบาร์เรล ขณะที่เบรนท์ เคลื่อนไหวในกรอบ 106-112 เหรียญสหรัฐต่อบาร์เรล ซึ่งต้องจับตาแนวทางการแก้ปัญหาเพดานหนี้สหรัฐ ที่จะกรอบกำหนดภายในวันที่ 17 ต.ค.นี้ และติดตามดัชนีภาคการผลิต และการใช้จ่ายภาคการก่อสร้างสหรัฐ รวมถึงดัชนีภาคการผลิตสหภาพยุโรป อีกทั้ง อัตราว่างงานสหภาพยุโรป
