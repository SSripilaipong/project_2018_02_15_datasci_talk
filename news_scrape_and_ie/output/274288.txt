ครม. อนุมัติให้ ธอส. กู้เงิน 11,000 ล้าน เพื่อเสริมสภาพคล่อง พร้อมอนุมัติขยายค่ารักษาพยาบาลพนักงานธนาคารออมสิน

นายธีรัตถ์ รัตนเสวี  โฆษกประจำสำนักนายกรัฐมนตรี แถลงผลการประชุมคณะรัฐมนตรี ในวันนี้ว่า ที่ประชุมคณะรัฐมนตรี มีมติอนุมัติให้ทาง กระทรวงการคลัง จัดสรรวงเงินกู้ให้กับ ทางธนาคารอาคารสงเคราะห์ หรือ ธอส. วงเงิน 11,000 ล้านบาท เพื่อใช้ในการดำเนินกิจการและเสริมสภาพคล่อง เนื่องจาก ในปี 2557 ทางธนาคารอาคารสงเคราะห์ จะมีการตั้งเป้าปล่อยสินเชื่ออยู่ที่ 135,000 ล้านบาท ซึ่งการเสริมวงเงินสภาพคล่องดังกล่าวนั้น จะช่วยให้การดำเนินการไม่ติดขัด
นอกจากนี้  ที่ประชุมคณะรัฐมนตรี ยังมีมติอนุมัติปรับหลักเกณฑ์ค่ารักษาพยาบาล ให้กับพนักงานของทางธนาคารออมสิน เป็นไม่เกิน 60,000 บาท จากเดิมที่อยู่ที่ปีละ 30,000 บาท
MThai news
