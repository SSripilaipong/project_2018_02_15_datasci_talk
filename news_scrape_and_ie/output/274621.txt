กระทรวง พาณิชย์ โดยกรมการค้าภายใน รายงานภาวะราคาสินค้าจำหน่ายปลีก ในพื้นที่กรุงเทพมหานคร ล่าสุดวันนี้ พบว่า ราคาสินค้าผักสด มีการปรับราคาทั้งเพิ่มขึ้นและลดลง
โดยผักที่มีการปรับราคาเพิ่มขึ้น อาทิ แตงกวา ปรับราคาเพิ่มขึ้นมาอยู่ที่ กิโลกรัมละ 20-22 บาท  มะเขือเทศ ราคาเพิ่มขึ้น มาอยู่ที่กิโลกรัมละ 28-30 บาท โดยผักที่มีการปรับราคาลดลง อาทิ ผักคะน้า ลดลงเหลือ กิโลกรัมละ 30-32 บาท กวางตุ้งลดลงเหลือ กิโลกรัม ละ 25-28 บาท อย่างไรก็ตาม ยังคงมีสินค้าที่ราคาทรงตัว อาทิ  ผักบุ้งจีน กิโลกรัมละ 30-38 บาท กะหล่ำปลี  กิโลกรัมละ 15-18 บาท  ถั่วฝักยาว กิโลกรัมละ 25-28 บาท ต้นหอม กิโลกรัมละ 80-90 บาท และผักชี กิโลกรัมละ 150-160 บาท ขณะที่ เนื้อหมู ราคากิโลกรัมละ 120-125 บาท ไข่ไก่เบอร์ 2 ราคาฟอง 4.00-4.10 บาท และ ไข่ไก่เบอร์ 3 ราคาฟองละ 3.90-4.00 บาท
