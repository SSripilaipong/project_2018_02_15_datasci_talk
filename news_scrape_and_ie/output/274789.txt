หอการค้า เผยผลสำรวจการใช้จ่ายช่วงเทศกาลกินเจ ปีนี้ ขยายตัวลดลงต่อเนื่องเป็นปีที่ 4 เหตุ ของแพง คนไม่กินเจ

นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย กล่าวถึงผลสำรวจพฤติกรรมการใช้จ่ายช่วงเทศกาลกินเจ (5-13 ตุลาคม 2556) จากประชาชน 1,153 ราย ระหว่างวันที่ 23-27 กันยายน 2556 ว่าบรรยากาศกินเจในปีนี้ไม่น่าจะคึกคัก 70.3% ของกลุ่มสำรวจระบุไม่กินเจ เพราะเห็นว่าเศรษฐกิจไม่ดีและของแพงขึ้น
โดยเฉลี่ยค่าใช้จ่ายต่อคน 8,799 บาท เพิ่มขึ้น 66.7% ในจำนวนนี้แยกเป็นการใช้จ่ายจากค่าอาหารต่อวัน 650 บาท เพิ่มขึ้น 64% จากปีก่อน ทำบุญ 2,077 บาท เพิ่มขึ้น 49.3% เดินทางไปทำบุญต่างจังหวัด 2,979 บาท เพิ่มขึ้น 51.5% ค่าที่พัก 3,996 บาท เพิ่ม 57.2%
นายธนวรรธน์ เงินใช้จ่ายรวมเทศกาลกินเจในปีนี้ ขยายตัวเพียง 6.3% มูลค่า 40,155 ล้านบาท ต่ำกว่าคาดการณ์ว่าน่าจะเกิน 8-10% ซึ่งเป็นการขยายตัวลดลงต่อเนื่องเป็นปีที่ 4 และใกล้เคียงปี 2552
MThai news
