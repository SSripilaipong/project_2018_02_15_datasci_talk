ปลัดกระทรวงอุตสาหกรรม  มั่นใจ สวนอุตสาหกรรม บางกะดี –นวนคร น้ำไม่ท่วมแน่นอน เนื่องจากได้ก่อสร้างแนวป้องกันน้ำถาวรเสร็จเรียบร้อยแล้ว

นายวิฑูรย์ สิมะโชคดี ปลัดกระทรวงอุตสาหกรรม เปิดเผยระหว่างลงพื้นที่ตรวจความพร้อมการป้องกันน้ำท่วมของ 2 พื้นที่อุตสาหกรรม ใน จ.ปทุมธานี คือสวนอุตสาหกรรมบางกะดี และสวนอุตสาหกรรมนวนคร วันที่ 4 ตุลาคม ว่าทั้ง 2 พื้นที่อุตสาหกรรมมีการเตรียมพร้อมเต็มที่ โดยจัดทีมสำรวจและเฝ้าระวังสถานการณ์น้ำในพื้นที่โดยรอบประจำทุกวัน มีแผนรับมือเมื่อเผชิญเหตุสภาวะฉุกเฉิน เพิ่มประสิทธิภาพระบายน้ำและสถานีสูบน้ำภายในพื้นที่อุตสาหกรรม รวมทั้งการก่อสร้างแนวป้องกันน้ำถาวรเสร็จเรียบร้อยแล้ว จึงมั่นใจว่าจะไม่ปัญหาน้ำท่วมแน่นอน
ส่วนสถานการณ์น้ำในพื้นที่ จ.ปทุมธานีระดับปกติ ปริมาณน้ำปีนี้เฉลี่ยยังน้อยกว่าปี 2554 และปี 2555 โดยพื้นที่จุดเสี่ยงคือระดับใกล้แม่น้ำเจ้าพระยา แต่พื้นที่อุตฯ 2 แห่งอยู่ห่างจากแม่น้ำเจ้าพระยา
สำหรับศูนย์ติดตามสถานการณ์น้ำท่วมและช่วยเหลือผู้ประกอบการที่ถูกน้ำท่วมได้สรุปสถานการณ์ พบว่ามีโรงงานถูกท่วม 41 โรง และวิสาหกิจชุมชน 7 ราย ใน จ.อุบลราชธานี สุรินทร์ นครนายก จันทบุรี เสียหาย 13 ล้านบาท
MThai news
