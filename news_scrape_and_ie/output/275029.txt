ธ.ก.ส.เตรียมงบ 1,000 ล้านบาท ช่วยเหลือเกษตรกรที่ได้รับผลกระทบจากน้ำท่วม ระบุหากพื้นที่เพาะปลูกเสียหายกว่า 50% จะได้รับการยกเว้นดอกเบี้ย 1 ปี

นายสมศักดิ์ กังธีระวัฒน์ รองผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เปิดเผยว่า จากสถานการณ์น้ำท่วมที่เกิดขึ้นใน 27 จังหวัดขณะนี้ ส่งผลกระทบให้พื้นที่เพาะปลูกของเกษตรกรได้รับความเสียหาย ดังนั้น ธ.ก.ส. จึงเตรียมมาตรการช่วยเหลือเกษตรกรที่ได้รับความเดือดร้อน หากพื้นที่เพาะปลูกของเกษตรกรได้รับความเสียหายมากกว่า 50% จะได้รับการยกเว้นดอกเบี้ยไม่เกิน 1 ปี
และหากต้องการกู้เพิ่มเติมเพื่อฟื้นฟูอาชีพ ธ.ก.ส.จะคิดดอกเบี้ย MRR นอกจากนี้ยังเตรียมเสนอที่ประชุมคณะรัฐมนตรี (ครม.) พิจารณาเพิ่มเติมในการเยียวยาให้กับเกษตรกรที่ประสบปัญหาน้ำท่วมและเป็นลูกหนี้ของ ธ.ก.ส. ในกรณีได้รับความเสียหายร้ายแรงจากเหตุน้ำท่วม โดยเบื้องต้นเตรียมวงเงินไว้ประมาณ 1,000 ล้านบาท
MThai news
