ก.อุตสาหกรรม งัดกฎหมายเอาผิดผู้ลักลอบนำเข้ารถยนต์เถื่อน คุก 2 ปี ปรับ 1 ล้านบาท เตือนผู้ซื้อตรวจสอบให้มั่นใจนก่อนมิฉะนั้นอาจโดนด้วย

ดร.วิฑูรย์  สิมะโชคดี ปลัดกระทรวงอุตสาหกรรม เปิดเผยว่า ตามพระราชบัญญัติมาตรฐานผลิตภัณฑ์อุตสาหกรรม พ.ศ. 2511 รถยนต์ซึ่งเป็นผลิตภัณฑ์ที่มีกฎหมายบังคับให้ผู้ทำ และผู้นำเข้าต้องได้รับใบอนุญาตก่อนทำหรือนำเข้า รวมทั้งผู้จำหน่ายจะต้องจำหน่ายรถยนต์ที่ได้รับใบอนุญาตดังกล่าวข้างต้น มิฉะนั้น จะมีโทษตามกฎหมาย ดังนี้
การทำหรือนำเข้าโดยไม่ได้รับใบอนุญาต มีโทษจำคุกไม่เกิน  2  ปี หรือปรับไม่เกิน  1 ล้านบาท หรือทั้งจำทั้งปรับการจำหน่ายรถยนต์ที่ไม่ได้รับใบอนุญาต มีโทษจำคุกไม่เกิน 1 เดือน หรือปรับตั้งแต่ 5 พัน- 5 หมื่นบาท หรือทั้งจำทั้งปรับรถยนต์ที่ไม่ได้รับใบอนุญาต และไม่เป็นไปตามมาตรฐาน อาจถูกสั่งทำให้สิ้นสภาพ หรือส่งกลับคืนต่างประเทศ
อย่างไรก็ตาม จึงขอเตือนผู้นำเข้าให้ปฏิบัติตามกฎหมาย และในส่วนของผู้ซื้อนั้นก็ขอให้ตรวจสอบให้มั่นใจว่าเป็นรถยนต์ ที่นำเข้าถูกต้องตามกฎหมาย เพื่อหลีกเลี่ยงผลกระทบที่อาจเกิดขึ้น
MThai news
