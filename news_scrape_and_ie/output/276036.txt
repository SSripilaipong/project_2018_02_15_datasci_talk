ซีพีแรม ตั้งเป้ายอดขายอาหารกล่องพร้อมรับประทานปี 2557 เติบโต 15% เน้นสินค้ามาตรฐานคุณภาพ มุ่งเพิ่มช่องทางจำหน่ายในประเทศและต่างประเทศ รองรับตลาด AEC

นายวิเศษ วิศิษฎ์วิญญู รองกรรมการผู้จัดการอาวุโส บริษัท ซีพี แรม จำกัด เผยว่า เทศกาลกินเจ ในปีนี้ ซีพีแรม ได้มีพัฒนาสินค้ามากกว่า 20 เมนู โดยพัฒนาจำหน่ายในเซเว่นรวม 10 เมนูได้แก่ ซาลองเปาผักเห็ดหอม, ซาลาเปาไส้เผือก, ซาลาเปาไส้ถั่วแดงงาดำ, บิ๊กเปาเป็ดเจ, บิ๊กเปาเห็ดเต้าหู้, เกี๊ยวซ่าผักไส้เจ, ข้าวผัดพริกขิงเจ, ข้าวแกงเขียวหวานเจ, ข้าวเหนียวลาบเจ และผัดหมี่ฮ่องกง
รวมทั้งมีวางจำหน่ายในร้านสะดวกซื้อและซูเปอร์มาร์เก็ต ในกลุ่มติ่มซำเจด ดราก้อน เช่น ซาลาเปาไส้ถั่วดำ, ซาลาเปาไส้ผักรวม, ซาลาเปาไส้เผือกแปะก๊วย และอาหารกล่องเดลี่ไทย เช่น ข้าวกระเพรา, ข้าวคั่วกลิ้ง, ข้าวแกงเผ็ดเป็ดย่าง และข้าวกล้องแกงเขียวหวาน เป็นต้น  เพื่อเพิ่มความสะดวกให้กลุ่มลูกค้าที่รับประทานอาหารเจในช่วงเทศกาล และกลุ่มลูกค้ารักสุขภาพด้วย
นายวิเศษ วิศิษฎ์วิญญู กล่าวตอ ถึงภาพรวมของตลาดอาหารกล่องพร้อมรับประทานปี 2556 มีมูลค่าตลาดรวม 7,500 ล้านบาท  มีอัตราการเติบโตจากปีก่อน  15% ซึ่งเป็นผลจากวิถีการดำรงชีวิตที่เปลี่ยนแปลงไปของผู้บริโภคยุคใหม่ที่ใช้ ชีวิตเร่งรีบ อีกทั้งขนาดของครอบครัวที่เล็กลงจึงนิยมหันมาบริโภคอาหารพร้อมรับประทาน (Ready to eat) ซึ่งสะดวกและรวดเร็ว รวมถึงการขยายตัวของร้านสะดวกซื้อ ทำให้ผู้บริโภคได้รับความสะดวกในการซื้อสินค้ามากขึ้น

