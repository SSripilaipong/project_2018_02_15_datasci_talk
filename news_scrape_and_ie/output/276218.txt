กรอ. ลงพื้นที่ตรวจการป้องกันอุทกภัยสวนอุตสาหกรรม ห่วง ระดับน้ำเพิ่มขึ้นรวดเร็ว และปริมาณน้ำที่ไหลจากสระแก้ว เข้าสมทบ

นายณัฐพล ณัฏฐสมบูรณ์ อธิบดีกรมโรงงานอุตสาหกรรม เปิดเผยว่า ในวันนี้จะลงพื้นที่พร้อมคณะผู้บริหาร เพื่อตรวจเยี่ยมการป้องกันและบรรเทาอุทกภัยของผู้ประกอบกิจการสวนอุตสาหกรรม 304 อินดัสเตรียล ปาร์ค อ.ศรีมหาโพธิ และสวนอุตสาหกรรมเครือสหพัฒน์ อ.กบินทร์บุรี จ.ปราจีนบุรี เพราะมีความเป็นห่วงถึงสถานการณ์ระดับน้ำที่เพิ่มสูงขึ้นอย่างรวดเร็ว โดยเฉพาะบริเวณถนนทางเข้า – ออก หน้าสวนอุตสาหกรรม 304 เพื่อเฝ้าติดตามสถานการณ์ระดับน้ำ และการเตรียมความพร้อมรับมือ เนื่องจากขณะนี้ มีปริมาณของมวลน้ำที่ไหลจาก จ.สระแก้ว เข้ามาสมทบกับปริมาณมวลน้ำเดิมที่มีอยู่
