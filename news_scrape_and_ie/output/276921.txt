FVC เคาะขายไอพีโอหุ้นละ 1.20 บาท กำหนดเปิดให้จองซื้อระหว่างวันที่ 17-18 และ 21 ต.ค. 2556 เข้าซื้อขายในตลาดหลักทรัพย์ เอ็ม เอ ไอ 29 ต.ค. นี้

นายชูพงศ์ ธนเศรษฐกร กรรมการผู้จัดการ สายงานวาณิชธนกิจ บริษัทหลักทรัพย์ คันทรี่ กรุ๊ป จำกัด (มหาชน) ในฐานะที่ปรึกษาทางการเงิน และผู้จัดการการจัดจำหน่ายและรับประกันการจำหน่ายหุ้นสามัญเพิ่มทุนของ บมจ.ฟิลเตอร์ วิชั่น (FVC) เปิดเผยว่าได้กำหนดราคาเสนอขายหุ้นสามัญเพิ่มทุนให้กับประชาชนเป็นครั้งแรก (IPO) จำนวน 59.20 ล้านหุ้น มูลค่าที่ตราไว้ (พาร์) หุ้นละ 0.50 บาท ในราคาหุ้นละ 1.20 บาท
ทั้งนี้ถือว่าเป็นราคาที่เหมาะสมกับปัจจัยพื้นฐาน โดยมีค่า P/E ratio อยู่ที่ 11 เท่า กำหนดเปิดให้จองหุ้นเพิ่มทุนระหว่างวันที่ 17-18 และ 21 ตุลาคมนี้ และคาดว่าสามารถเข้าจดทะเบียนในตลาดหลักทรัพย์เอ็ม เอ ไอ(mai) ในวันที่ 29 ตุลาคม 2556 โดยใช้ชื่อย่อในการซื้อขายว่า “FVC” พร้อมกันนี้ยังมี บริษัทหลักทรัพย์ ฟิลลิป (ประเทศไทย) จำกัด (มหาชน) เป็นผู้ร่วมจัดจำหน่ายหุ้นสามัญเพิ่มทุนในครั้งนี้ด้วย
MThai news
