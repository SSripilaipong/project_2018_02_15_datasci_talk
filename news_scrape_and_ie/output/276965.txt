กรมการค้าภายใน แจก คู่มือชวนชิมร้านอาหารธงฟ้าราคาประหยัด  50,000 เล่ม พร้อมแผนที่ตั้งร้าน และเบอร์โทรศัพท์ติดต่อ เพื่อลดค่าครองชีพให้ประชาชน

นายสมชาติ สร้อยทอง อธิบดีกรมการค้าภายใน เปิดเผยว่า ขณะนี้กรมได้ออกคู่มือชวนชิมร้านอาหารธงฟ้า ราคาประหยัด  50,000 เล่มแจกจ่ายให้รถเท็กซี่  ปั้มน้ำมัน  สถานที่ท่องเที่ยว และสำนักงานพาณิชย์จังหวัดทั่วประเทศ นำไปเผยแพร่ร้านอาหารธงฟ้าที่ได้มาตรฐาน และราคาประหยัดแก่ประชาชน โดยคู่มือจะแนะนำแผนที่ตั้งร้าน และเบอร์โทรศัพท์ติดต่อร้านต่างๆ เพื่อช่วยเหลือประชาชนในการลดค่าครองชีพ
เบื้องต้นจะแนะนำร้านอาหารธงฟ้าในพื้นที่กทม. ทั้ง 50 เขตก่อนจากนั้นก็จะค่อยๆ ทยอยแนะนำร้านอาหารธงฟ้าในต่างจังหวัดทั่วประเทศ โดยปัจจุบันมีประมาณ 5,000 แห่งซึ่งกรมก็จะทยอยคัดเลือกและเจรจาให้เข้าร่วมโครงการในการจำหน่ายอาหารราคาไม่แพง โดยคู่มือจะบอกรายละเอียดร้าน  เส้นทางการเดินทางและเบอร์โทรศัพท์ เพื่อให้ประชาชนเดินทางได้สะดวก
ส่วนสถานการณ์ราคาสินค้าทั่วไปนั้นล่าสุดพบว่าราคาสินค้าเริ่มอยู่ในระดับทรงตัว บางประเภทเริ่มปรับลงตัวลง เช่น เนื้อหมู ไข่ไก่ รวมถึงวัตถุดิบในการประกอบอาหารส่วนใหญ่ก็ปรับตัวลดลงเช่นกัน อย่างไรก็ตามกรมการค้าภายในจะเข้าไปติดตามราคาอาหารอย่างใกลชิดรวมถึงดูแลไม่ให้สินค้าต่างๆขาดแคลนในภาวะที่ประเทศไทยเกิดปัญหาน้ำท่วม
MThai news
