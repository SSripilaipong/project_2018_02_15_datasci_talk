วุฒิสภามีมติเห็นชอบ ขยายเวลาการพิจารณาร่าง พ.ร.บ.เงินกู้ 2 ล้านล้านบาทออกไปอีก 30 วันตามที่คณะกรรมาธิการ (กมธ.) วิสามัญเสนอ

นายนิคม ไวยรัชพานิช ประธานวุฒิสภา ทำหน้าที่ประธานการประชุม กล่าวว่า วันนี้( 14 ต.ค.)ที่ประชุมวุฒิสภามีมติเห็นชอบให้ขยายเวลาการพิจารณาร่าง พ.ร.บ.ให้อำนาจกระทรวงการคลังกู้เงินเพื่อการพัฒนาโครงสร้างพื้นฐานด้านคมนาคมขนส่งของประเทศ หรือ พ.ร.บ.กู้เงิน 2 ล้านล้านบาทออกไปอีก 30 วันตามที่คณะกรรมาธิการ (กมธ.) วิสามัญ พิจารณาร่างพระราชบัญญัติให้อำนาจกระทรวงการคลังกู้เงินเพื่อการพัฒนาโครงสร้างพื้นฐานด้านคมนาคมขนส่งของประเทศเสนอจากเดิมที่จะครบกำหนดในวันที่ 22 ต.ค.นี้ เพื่อให้การพิจารณาเกิดความรอบคอบ โดยการพิจารณาจะครบกำหนดอีกครั้งในวันที่ 23 พ.ย.56
MThai news
