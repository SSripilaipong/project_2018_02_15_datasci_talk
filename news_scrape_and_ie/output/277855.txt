ตลาดหุ้นไทยแนวโน้มไปได้สวย หลังต่างชาติเริ่มทะยอยซื้อ พร้อมรอดูตัวเลขเศรษฐกิจจีน คาดจีดีพีโดเกือบ 8%

บล.ซีไอเอ็มบี(ประเทศไทย) วิเคราะห์ตลาดหุ้นไทยวันนี้แกว่งตัวแคบๆ โดยนักลงทุนรอดูตัวเลข GDP ของจีนในเช้าวันนี้ หากตัวเลขออกมาดีกว่า 8% ตลาดหุ้นเอเชีย และไทยคึกคักแน่นอน แต่หากต่ำกว่า 7.8% จะเกิดแรงเทขายในตลาดหุ้น แต่ยังมั่นใจว่าเศรษฐกิจจีนได้ผ่านจุดต่ำสุดไปแล้ว ดูจากภาคส่งออก และอุตสาหกรรมจีนขยายตัวต่อเนื่อง โดยตลาดหุ้นไทยนักลงทุนต่างชาติซื้อสุทธิ 200.38 ล้านบาท (วันที่ 17 ต.ค. 2556)
ขณะที่บล.เมย์แบงก์ กิมเอ็ง(ประเทศไทย) แนะซื้อหุ้นบมจ.ทิปโก้แอสฟัลท์(TASCO) คาดว่าผลกำไรเติบโตต่อเนื่องไตรมาส 3 ถึง 4 จากผลน้ำท่วมแถบภาคตะวันออก เพิ่มความต้องการใช้ยางมะตอยมากขึ้น ราคาเหมาะสม 90 บาท
บมจ.หลักทรัพย์ เอเซีย พลัส แนะนำซื้อหุ้น 2 ตัว คือ KBANK ประกาศกำไรสุทธิ ไตรมาส 3 เท่ากับ 1.07 หมื่นล้านบาท ดีกว่าคาด 4% จากรายได้ค่าธรรมเนียมที่เกี่ยวกับสินเชื่อ และจากธุรกิจบัตรเพิ่ม แม้ปีนี้จะตั้งสำรองหนี้ฯเพิ่มขึ้นป้องกันความเสี่ยงเศรษฐกิจชะลอตัว แต่อนาคตยังดีสินเชื่อรายใหญ่ และสินเชื่อหมุนเวียน ราคาเป้าหมาย 207 บาท อีกตัวที่น่าสน บมจ.ท่าอากาศยานไทย (AOT) ได้อานิสงส์การท่องเที่ยวคึกคักเพราะไทยยกเลิกออกวีซ่ากับจีน และยุโรปเริ่มฟื้นตัว บวกกับการขยายฝูงบินต้นทุนต่ำกว่า 20% ราคาเหมาะสม 240 บาท
Mthai
