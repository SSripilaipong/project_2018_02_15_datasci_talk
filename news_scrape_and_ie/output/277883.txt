ราคาทองคำเช้านี้พุ่งรวดเดียว 150 บาท ทองแท่งขายออก 19,400 บาท ทองรูปพรรณขายออก 19,800 บาท รับอานิสงส์ตลาดโลก และข่าวดีเพิ่มเพดานหนี้สหรัฐ

สมาคมค้าทองคำแจ้งราคาทอง 96.5% ประจำวันที่ 18 ต.ค. 2556  (ปรับราคาครั้งที่ 1) เวลา 9.25น. ทองคำแท่งรับซื้อคืนบาทละ 19,300 บาท ขายออก 19,400 บาท ทองรูปพรรณรับซื้อคืนบาทละ 19,025.80 บาท ขายออก 19,800 บาท ปรับขึ้นจากวันที่ 17 ต.ค.ถึง 150 บาท ทั้งนี้ราคาทองซื้อขายล่วงหน้าตลาดนิวยอร์คเพิ่มขึ้น 4% จากผลพวงสหรัฐฯ บรรลุข้อตกลงขยายเพดานหนี้เพิ่ม และยืดเวลาการชำระหนี้ไปถึงต้นปีหน้า อีกทั้งมีคำสั่งซื้อทองล็อตใหญ่ ส่งผลราคาทองตลาดโลกเพิ่ม 40 ดอลลาร์สหรัฐเช้านี้
Mthai news

