บลจ. กสิกรไทย ส่ง 2 กองทุนตราสารหนี้ เพิ่มทางเลือกการลงทุน ชูผลตอบแทน 2.75- 3.00% ต่อปี เสนอขาย 22-28 ต.ค. นี้

นางสาวยุพาวดี ตู้จินดา ผู้ช่วยกรรมการผู้จัดการ บริษัทหลักทรัพย์จัดการกองทุน กสิกรไทย จำกัด (บลจ. กสิกรไทย) เปิดเผยว่า บลจ.กสิกรไทย ยังคงเสนอขายกองทุนตราสารหนี้ประเภทกำหนดอายุโครงการอย่างต่อเนื่องอีก 2 กอง ได้แก่กองทุนเปิดเค ตราสารหนี้ 3 เดือน ดีไอ (KFI3MDI) ประมาณการอัตราผลตอบแทน 2.75% ต่อปี และกองทุนเปิดเค ตราสารหนี้ต่างประเทศ 6 เดือน เอเอ็น(KFF6MAN) ประมาณการอัตราผลตอบแทน 3.00% ต่อปี ในวันที่ 22-28 สิงหาคม 2556 เพื่อเป็นทางเลือกแก่ผู้ลงทุนที่ต้องการที่รับความเสี่ยงได้ต่ำ แต่ต้องการโอกาสรับผลตอบแทนที่น่าสนใจกว่าการลงทุนกับตราสารหนี้ในประเทศที่มีอายุใกล้เคียงกัน
สำหรับตราสารหนี้ที่กองทุนเปิดเค ตราสารหนี้ 3 เดือน ดีไอ (KFI3MDI)จะเข้าลงทุนในเบื้องต้นประกอบด้วย เงินฝาก Bank of China, สาขามาเก๊า เงินฝาก Union National Bank, ประเทศสหรัฐอาหรับเอมิเรตส์ และตราสารหนี้ Itau Unibanco S.A., ประเทศบราซิล ซึ่งได้รับการจัดอันดับความน่าเชื่อถือระดับสากลจาก Fitch Ratings ที่ A, A+ และ BBB+ ตามลำดับ
รวมถึงตราสารหนี้ ธนาคารซีไอเอ็มบี ไทย จำกัด (มหาชน), ประเทศไทย ตราสารหนี้ ธนาคารธนชาต จำกัด (มหาชน), ประเทศไทย ซึ่งได้รับการจัดอันดับความน่าเชื่อถือจาก Fitch ประเทศไทย ที่ระดับ AA- และ A+ ตามลำดับ และยังลงทุนเพิ่มเติมในเงินฝาก Standard Chartered Bank, สาขาฮ่องกง (AA-/S&P) อีกด้วย
ด้านตราสารหนี้ที่กองทุนเปิดเค ตราสารหนี้ต่างประเทศ 6 เดือน เอเอ็น (KFF6MAN) จะเข้าลงทุนในเบื้องต้นประกอบด้วย เงินฝาก Standard Chartered Bank, สาขาฮ่องกง (AA-/S&P) ตราสารหนี้ Bank of East Asia Ltd., สาขาฮ่องกง (A/S&P) ร่วมด้วยเงินฝาก Bank of China, สาขามาเก๊า เงินฝาก Union National Bank, ประเทศสหรัฐอาหรับเอมิเรตส์ ตราสารหนี้ Banco BTG Pactual S.A., ประเทศบราซิล
และตราสารหนี้ ICBC (Asia) Ltd., ประเทศฮ่องกง ซึ่งได้รับการจัดอันดับความน่าเชื่อถือระดับสากลจาก Fitch ที่ระดับ A, A+, BBB- และ A ตามลำดับ
นอกจากนี้ยังลงทุนเพิ่มเติมในตราสารหนี้ ธนาคารธนชาต จำกัด (มหาชน), ประเทศไทย (A+(tha)/Fitch) โดยทั้ง 2 กองทุนดังกล่าวมีนโยบายป้องกันความเสี่ยงจากอัตราแลกเปลี่ยนทั้งจำนวน
และ เพื่อตอบรับความต้องการสำหรับผู้ลงทุนที่รับความเสี่ยงได้ต่ำมากและต้องการ ลงทุนระยะสั้นกับตราสารหนี้ในประเทศเป็นหลัก ในช่วงเวลาเดียวกัน บลจ.กสิกรไทยจะเปิดขายกองทุนเปิดเค คุ้มครองเงินต้น ตราสารหนี้ไทย 3 เดือน ดีดี (KPPTF3MDD) โดยกองทุนดังกล่าวจะเน้นลงทุนในพันธบัตร รัฐบาลไทย หรือ พันธบัตรธนาคารแห่งประเทศไทย และบางส่วนที่เหลือจะลงทุนในเงินฝากประจำ 3 เดือนของธนาคารพาณิชย์ ซึ่งจะให้โอกาสรับผลตอบแทนปลอดภาษีสำหรับลูกค้าบุคคลธรรมดาที่ 2.50% ต่อปี
MThai news
