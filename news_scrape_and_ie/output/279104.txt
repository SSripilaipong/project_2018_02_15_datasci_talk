ธนชาติมั่นใจหุ้นไทยสัปดาห์นี้ ขึ้นตามทิศทางหุ้นสหรัฐ แนะซื้อหุ้นหลัก PTTGC,KBANK, SUSCO
บมจ.หลักทรัพย์ธนชาติยังมั่นใจหุ้นทั้งสัปดาห์มีโอกาสขึ้นตามทิศทางตลาดหุ้นสหรัฐ หลังจากที่คาดการณ์ว่าธนาคารกลางสหรัฐ จะเลื่อนระยะเวลาการลดใช้ QE ออกไป (มาตรการทางการเงิน) ด้วยเป้าหมายตลาดหุ้นไทยดัชนีที่ 1,520 จุด (แนวต้าน) จังหวะอ่อนตัวที่ผ่านมาเป็นโอกาสซื้อหุ้น คาดว่าดัชนีไม่ต่ำกว่า 1445 จุด(แนวรับ)
วันนี้(24 ต.ค.) หุ้นที่แนะนำซื้อ PTTGC คาดว่าราคาจะขึ้นทะลุ 78.00 บาท ขึ้นไปทดสอบ 80.00 บาท PTTGC โชว์งบไตรมาส3 คาดกำไร 9.17 พันล้านบาท อานิสงส์กำไรจากสต๊อกน้ำมัน และเงินเคลมประกันน้ำมันรั่ว ส่วนธุรกิจปิโตรเคมีสายผลิตโพลีเมอร์ เช่น HDPE และ LLDPE ในไตรมาส 3 มีกำลังการผลิตสูงถึง 108% ราคาล่าสุด77.75 บาท (เวลา 10.14  น.)
ซื้อ KBANK  ราคาอ่อนตัวเป็นจังหวะซื้อคาดว่าจะฟื้นตัวได้ราคาระหว่าง 183-194 บาท กำไรสุทธิของ KBANK ในไตรมาสที่ 3 อยู่ที่ 1.07 หมื่นล้านบาท สินเชื่อโตต่อเนื่อง สินเชื่อเพื่อการพาณิชย์ สินเชื่อเพื่อเป็นเงินทุนหมุนเวียน สินเชื่อการค้า และสินเชื่อบ้าน ราคาล่าสุด 184 บาท (เวลา 10.14น.)
ซื้อ บมจ.ซัสโก้ SUSCO  คาดว่าจะมีโอกาสขึ้นต่อเนื่อง เป้าหมายราคาระหว่าง 4.20-4.30 บาท คาดผลประกอบการปีนี้ โตต่อเนื่อง ส่วนปีหน้าคาดกำไรสุทธิเพิ่มขึ้นจากการขยายปั๊มน้ำมันและดอกเบี้ยจ่ายลดลงจากการจ่ายคืนเงินกู้ที่นำมาซื้อปั๊ม ขณะที่ หุ้นปิโตรนาส ราคาล่าสุด 3.96 บาท (เวลา 10.14 น.)
Mthai news
