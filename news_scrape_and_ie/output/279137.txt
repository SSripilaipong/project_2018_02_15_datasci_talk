ราคาน้ำมันดิบลดลงหลังสต๊อกน้ำมันสหรัฐฯเพิ่ม ส่งผลเวสต์เท็กซัสรารคาต่ำกว่า 100 เหรียญ

บมจ.ไทยออยล์ รายงานราคาน้ำมันดิบเวสต์เท็กซัสส่งมอบเดือนธันวาคมลดลง 1.44 เหรียญฯ ปิดที่ 96.86 เหรียญฯ ต่ำกว่าระดับ 100 เหรียญฯ ส่วนเบรนท์ส่งมอบเดือนธันวาคม ลดลง 2.17เหรียญฯ ปิดที่ 107.80 เหรียญฯ หลังได้รับแรงกดดันจากปริมาณสำรองน้ำมันดิบที่ปรับตัวเพิ่มขึ้นกว่า 5.2 ล้านบาร์เรล มาอยู่ที่ระดับ380 ล้านบาร์เรล สูงกว่าที่คาดไว้ เพราะการปิดซ่อมบำรุงโรงกลั่น ทำให้กำลังการผลิตหายไปร้อยละ 6 หรือ 1.3 ล้านบาร์เรลต่อวัน 
อย่างไรก็ตาม ไทยออยล์ คาดราคาน้ำมันดิบเวสต์เท็กซัสในสัปดาห์นี้ จะเคลื่อนไหวอยู่ที่กรอบ 95-101เหรียญฯ ต่อบาร์เรล ส่วนน้ำมันดิบเบรนท์เคลื่อนไหวในกรอบ 106-112 เหรียญฯ ซึ่งต้องจับตาท่าทีตลาด หลังสหรัฐฯ ผ่านวิกฤติ ส่วนราคาน้ำมันตลาดบ้านเราในไตรมาสที่ 4 คาดว่า จะปรับตัวดีขึ้นทั้งดีเซล และน้ำมันเครื่องบิน 
 Mthai news
