ผลิตไฟฟ้าราชบุรีฯรุกเพิ่มโซล่าร์ฟาร์ม 6.9 พันลบ. ในออสเตรเลีย สนองนโยบายขยายพลังงานลมและแสงอาทิตย์ 20%

นายพงษ์ดิษฐ พจนา กรรมการผู้จัดการใหญ่ บมจ.ผลิตไฟฟ้าราชบุรีโฮลดิ้ง(RATCH)เผยบริษัทลงทุนเพิ่มโครงการพลังงานแสงอาทิตย์ 2 โครงการกำลังผลิตรวม 53 เมกะวัตต์ โดยมีบริษัท ราช-ออสเตรเลีย คอร์ปอเรชั่น จำกัด (RAC) ซึ่งบริษัทฯ ถือหุ้น 80% เป็นผู้ดำเนินการ ใช้เงินลงทุนประมาณ 6,900 ล้านบาท เพื่อ สนองนโยบายรับบาลออสเตรเลียขยายพลังงานลมและแสงอาทิตย์ 20% 
โครงการใหม่นี้จะส่งผลให้กำลังผลิตของ RAC เพิ่มขึ้นเป็น 870 เมกะวัตต์ และกำลังผลิตจากพลังงานทดแทนของบริษัทฯ เติบโตขึ้นเป็น 209 เมกะวัตต์ คิดเป็นร้อยละ 3.3 จากกำลังผลิตทั้งหมด 6,303 เมกะวัตต์ 
โดยทั้งสองโครงการมีกำลังผลิตรวม 53 เมกะวัตต์ และมีความคืบหน้าอย่างมาก โดย Collinsville Solar PV ขนาดกำลังผลิต 23 เมกะวัตต์ ได้รับใบอนุญาตพัฒนาโครงการแล้ว ขณะนี้อยู่ระหว่างการคัดเลือกบริษัทมารับงานด้านวิศวกรรมจัดหาอุปกรณ์และก่อสร้าง และกำหนดเดินเครื่องเชิงพาณิชย์ในปี 2558
mthai news
