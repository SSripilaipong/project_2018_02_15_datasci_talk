FSMART ยื่นไฟลิ่งขายหุ้นไอพีโอ 200 ล้านหุ้น ขยายตู้เติมเงิน 4 หมื่นตู้ทั่วประเทศในปีหน้า
นายพงษ์ชัย อมตานนท์ กรรมการและประธานกรรมการบริหาร บริษัท ฟอร์ท สมาร์ท เซอร์วิส จำกัด (มหาชน) หรือ FSMART ทำธุรกิจให้บริการเติมเงินโทรศัพท์มือถือแบบเติมเงินล่วงหน้า(Pre-paid) และบริการชำระเงินออนไลน์ผ่านเครื่องรับชำระเงินอัตโนมัติ(ตู้เติมเงินอัตโนมัติ)ภายใต้เครื่องหมายการค้า“บุญเติม” 
บริษัทได้ยื่นแบบแสดงรายการข้อมูลและร่างหนังสือชี้ชวน(ไฟลิ่ง)ต่อสำนักงาน ก.ล.ต.เพื่อขอเข้าจดทะเบียนในตลาดหลักทรัพย์ เอ็ม เอ ไอ ซึ่งเสนอขายหุ้นให้แก่ประชาชนเป็นครั้งแรก(IPO) จำนวน 200 ล้านหุ้น มูลค่าที่ตราไว้หุ้นละ 0.50 บาท โดยแบ่งเป็นการเสนอขายให้แก่ประชาชนเป็นครั้งแรก(IPO)จำนวน 104.00 ล้านหุ้น และการเสนอขายให้แก่ผู้ถือหุ้นสามัญของบริษัท ฟอร์ท คอร์ปอเรชั่น จำกัด (มหาชน) (FORTH) จำนวนไม่เกิน 96.00 ล้านหุ้น
Mthai news
