“กสทช.” สุดอู้ฟู่ หลังแจกไลเซนส์ 3Gรายได้ทะลุ 3,900 ล้านเตรียมประมูลเบอร์สวยหาเงินสร้างตึก

นายฐากร ตัณฑสิทธิ์ เลขาธิการสำนักงาน กสทช. กล่าวว่า ประมาณการรายรับของสำนักงานกสทช.ในปีนี้และปีหน้ามีแนวโน้มเพิ่มขึ้นต่อเนื่อง จากมีการออกใบอนุญาตให้บริการ 3G คลื่น 2.1 GHzที่มีผู้ได้รับใบอนุญาต 3 รายและมีการจัดสรรเลขหมายสำหรับให้บริการ ไปแล้ว 45.86ล้านเลขหมาย แบ่งเป็นเลขหมายที่จัดสรรพร้อมใบอนุญาต ซึ่งคิดค่าธรรมเนียมเลขหมายละ 1 บาท/เดือน จำนวน 24 ล้านเลขหมาย ส่วนที่เหลือคิดเลขหมายละ 2 บาท/เดือน
โดยในปีนี้ สำนักงาน กสทช.คาดว่าจะมีรายได้ไม่น้อยกว่า 3,900 ล้านบาท ส่วนปีหน้ารายได้จะเพิ่มขึ้นอยู่ในระดับ 5,200-5,300 ล้านบาท โดยจะมาจากค่าไลเซนส์ 3G ไม่น้อยกว่า 1,500ล้านบาท เพราะยอดลูกค้า 3G เพิ่มขึ้นอย่างต่อเนื่อง
นอกจากนี้กสทช.เตรียมโครงการจัดประมูลเลขหมายโทรศัพท์มือถือประเภท “เบอร์สวย”เสนอให้ที่ประชุมคณะกรรมการกิจการโทรคมนาคม (กทค.) พิจารณา หลังจากฝ่ายกฎหมายของสำนักงานกสทช.ได้ศึกษาแล้วว่าสามารถดำเนินการได้โดย กสทช.ได้ดึงเบอร์สวยเก็บไว้รวม ๆ แล้วเกือบ 2 ล้านเบอร์และเงินที่ได้จะนำไปสร้างอาคารที่ทำการใหม่ของกสทช.

Mthai news
