พาณิชย์ แจ้งตัวเลขส่งออกไทย ลดลง 7.09% นำเข้าลดลง 5.23% แต่ยังเกินดุลการค้า 473.2 ล้านดอลลาร์

นางศรีรัตน์ รัษฐปานะ ปลัดกระทรวงพาณิชย์ แถลงตัวเลขการส่งออกของไทยในเดือน ก.ย.2556 ลดลง 7.09% ด้วยมูลค่า 19,303 ล้านดอลลาร์ ส่วนการนำเข้าลดลง 5.23% ที่มูลค่า 18,830.5 ล้านดอลลาร์ แต่ทั้งนี้ไทยเกินดุลการค้า 473.2 ล้านดอลลาร์ในเดือน ก.ย. 
ขณะที่การส่งออกในช่วง 9 เดือนแรกของปีนี้(ม.ค.-ก.ย.56) ขยายตัวได้ 0.05% ที่มูลค่า 172,139.8 ล้านดอลลาร์ ส่วนการนำเข้าขยายตัว 2.21% ที่มูลค่า 189,813.9 ล้านดอลลาร์ ส่งผลให้ในช่วง 9 เดือนแรกของปีนี้ไทยยังขาดดุลการค้าอยู่ 17,674.1 ล้านดอลลาร์ 
โดยตลาดส่งออกที่ส่งผลดีกับไทยคือ อาเซียน จีน โดยเฉพาะลาตินอเมริกา และตะวันออกกลาง เศรษฐกิจขยายตัว ยังต้องการสินค้าพื้นฐานจากไทยอย่างมาก แต่ตลาดญี่ปุ่น อเมริกา และยูโรป ยังคงชะลอตัว

Mthai news
