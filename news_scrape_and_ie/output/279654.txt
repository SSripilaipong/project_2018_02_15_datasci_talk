ธปท.ประกาศให้วันที่ 30 ธ.ค. เป็นวันหยุดพิเศษ 1 วันของสถาบันการเงิน ตามมติคณะรัฐมนตรี มั่นใจไม่กระทบระบบการเงิน

ตามที่คณะรัฐมนตรีได้มีมติเมื่อวันที่ 15 ตุลาคม 2556 กาหนดให้วันจันทร์ที่ 30 ธันวาคม 2556 เป็นวันหยุดราชการเพิ่มเติมเป็นกรณีพิเศษ นั้น ธนาคารแห่งประเทศไทย (ธปท.) พิจารณาแล้วเห็นว่า การกำหนดให้วันดังกล่าวเป็นวันหยุดทำการของสถาบันการเงินเพิ่มเติมเป็นกรณีพิเศษอีก 1 วัน เป็นการสนับสนุนนโยบายกระตุ้นภาคธุรกิจท่องเที่ยวของรัฐบาลอันจะช่วยส่งเสริมการเจริญเติบโตทางเศรษฐกิจของประเทศในภาพรวม
นอกจากนี้ การประกาศวันหยุดให้ทราบล่วงหน้าเป็นเวลาพอสมควร ทำให้ภาคธุรกิจสามารถเตรียมการปรับตัวได้ จึงไม่น่าจะส่งผลกระทบต่อระบบการเงินและระบบเศรษฐกิจของประเทศอย่างมีนัยสาคัญ ธปท. จึงกำหนดให้วันจันทร์ที่ 30 ธันวาคม 2556 เป็นวันหยุดทำการของสถาบันการเงินเพิ่มเติม เป็นกรณีพิเศษอีก 1 วัน
อย่างไรก็ดี แม้ในวันดังกล่าวจะเป็นวันหยุดทำการ แต่สถาบันการเงินสามารถใช้ดุลยพินิจในการเลือกเปิดสาขาบางแห่ง เช่น สาขาในห้างสรรพสินค้า เพื่อให้บริการแก่ประชาชนได้ เช่นเดียวกับกรณีเป็นวันหยุดตามปกติทั่วไป แต่ทั้งนี้ก็ควรคานึงถึงการดูแลพนักงานของสถาบันการเงินตามสมควรด้วย
MThai news
