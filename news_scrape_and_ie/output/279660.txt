กสทช.ห้ามผู้ยื่นซองฯ พูดคุย-ให้ข้อมูลประมูลทีวีดิจิตอลใน 60วัน หวังป้องกันการฮั้วราคาขึ้น
วันนี้ (25 ต.ค.) นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และ กิจการโทรคมนาคมแห่งชาติ (กสทช.) ได้ออกมาเปิดเผยว่า หลังจากวันที่ 28-29 ต.ค. เป็นต้นไป อีก 60 วัน ห้ามให้ผู้ประกอบการยื่นซองประมูลทีวีดิจิตอลจำนวน 24 ช่อง มีการพูดคุยหรือให้สัมภาษณ์กับสื่อ หรือเปิดเผยเม็ดเงินลงทุนที่เตรียมไว้สำหรับการประมูล เพื่อเป็นการป้องกันการฮั้วราคาที่อาจเกิดขึ้น
ทั้งนี้หากผู้ประกอบการรายใดขัดประกาศดังกล่าวของ กสทช. ก็จะตัดสิทธิ์ผู้เข้าร่วมประมูลที่กระทำการดังกล่าวทันที เพื่อให้มั่นใจว่าการประมูลครั้งนี้จะเป็นไปอย่างโปร่งใสมากที่สุดนั่นเอง
MThai News
