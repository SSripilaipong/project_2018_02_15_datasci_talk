ร.ฟ.ท. เล็ง ยกเลิกต่อสัญญาเช่าริมทางรถไฟทั่วประเทศ ในรัศมี 40 เมตร หวังเคลียร์ทางรอ โครงการไฮสปีดเทรน
MThai News  ผู้สื่อข่าวรายงานว่า นายประภัสร์ จงสงวน ผู้ว่าการการรถไฟแห่งประเทศไทย หรือ ร.ฟ.ท. เปิดเผยว่า ได้สั่งยุติสัญญาเช่าที่ดินทั่วประเทศที่อยู่ในแนวเขตทาง 40 เมตรทั้งหมด เพื่อเป็นการรองรับโครงการก่อสร้างรถไฟรางคู่ และรถไฟความเร็วสูง หรือ ไฮสปีดเทรน
ภาพประกอบไม่เกี่ยวข้องกับข่าว
ตามแผนลงทุนโครงการ 2ล้านล้านบาท ที่รัฐบาลมีนโยบายจะลงทุนก่อสร้างให้เสร็จใน 7 ปี ซึ่งจะใช้เขตทางเดินรถไฟเป็นหลักในการก่อสร้าง จึงต้องเตรียมความพร้อมเพื่อให้โครงการเดินหน้าได้รวดเร็วยิ่งขึ้น
ซึ่ง ร.ฟ.ท. จะยกเว้นให้แต่เฉพาะการให้เช่าเพื่อการเกษตรกรรมริมทางรถไฟที่มีสัญญาเช่า ไม่เกิน 1 ปี เนื่องจากไม่มีสิ่งปลูกสร้างถาวร สามารถให้ดำเนินการได้
อย่างไรก็ตาม ฝ่ายบริหารทรัพย์สินและฝ่ายเดินรถอยู่ระหว่างสำรวจพื้นที่และสัญญาเช่าที่ในเขตทาง 40 เมตร เบื้องต้นคาดว่าอยู่ที่ 2,000 – 3,000 ราย จากทั้งหมดทั่วประเทศที่ ร.ฟ.ท. มีสัญญาเช่ามากกว่า 1 หมื่นราย
Mthai News
