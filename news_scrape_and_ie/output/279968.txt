แกนนำม็อบยางฯ จ่อแถลงข่าวกรณีปิดถนนต่อเนื่องยันไม่รับผลเจรจา

สถานการณ์การชุมนุมของม็อบสวนยาง บริเวณตลาดศรีนคร อ.บางสะพานน้อย จ.ประจวบคีรีขันธ์ เริ่มส่งผลกระทบต่อการเดินทางของประชาชน โดยเฉพาะรถโดยสารขนาดใหญ่ ซึ่งใช้ทางเลี่ยงเมืองเสียเวลาเที่ยวละกว่า 4-6 ชั่วโมง รถเทรลเลอร์ขนาดใหญ่กว่า 100 คัน ที่ไม่สามารถใช้ทางเลี่ยงเมืองได้ เนื่องจากมีวงเลี้ยวที่กว้างหยุดการเดินทางโดยสิ้นเชิง ขณะที่คอสะพานทางเลี่ยงเมืองหน้า อบต.บางสะพานน้อย ทรุดจากการรองรับน้ำหนักรถไม่ไหว จากการจราจรที่คับคั่งทำให้เกิดอุบัติเหตุบ่อยครั้ง รถชนท้ายกันหลายครั้ง ขณะที่พบตะปูเรือใบอยู่เป็นระยะ และจะมีการแถลงข่าวถึงกรณีการปิดถนนอย่างต่อเนื่อง หลังจากไม่ยอมรับการเจรจาวานนี้
Mthai news
