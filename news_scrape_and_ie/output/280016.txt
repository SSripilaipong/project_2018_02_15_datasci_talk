ตลาดหุ้นไทยสัปดาห์นี้ยังคงผันผวน เหตุเผชิญทั้งข่าวดีข่าวร้ายรอบด้าน จับตาหุ้นดีจากผลประกอบการ


ตลาดหุ้นไทยวันศุกร์ที่ผ่านมา (25 ต.ค.)ปรับตัวลง -0.78 % จากความกังวลเรื่องสภาพคล่องทางการเงินของจีน ที่อาจส่งผลกระทบมายังเศรษฐกิจไทย และตัวเลขการส่งออกของไทย(ก.ย.) ลดลง7.09% แย่กว่าที่คาดดีดตัวได้ในกรอบ
ทั้งนี้บล.ฟิลลิป คาดว่าตลาดหุ้นไทยจะดีดตัวกลับขึ้นมาได้ หลังจากนักลงทุนคาดว่าการประชุม FOMC หรือ คณะกรรมการกำหนดนโยบายการเงิน ธนาคารกลางสหรัฐ(เฟด) ในวันที่ 29 – 30 ต.ค. คาดว่าเฟดน่าจะคงปริมาณเงิน QE ในการกระตุ้นเศรษฐกิจต่อไป ด้วยความเชื่อมั่นของผู้บริโภคสหรัฐฯออกมาต่ำสุดในรอบ 10 เดือน หลังการปิดหน่วยงานรัฐ 16 วันที่ผ่านมา จะทำให้ศก.สหรัฐฯ สูญเงินกว่า 24 พันล้าน แต่ความกดดันการเมืองในประเทศเรื่องการคัดค้านพรบ.นิรโทษกรรมยังมีอยู่ ส่งผลให้หุ้นยังคงผันผวน แนะนำซื้อหุ้นที่มีปลประกอบการดี ในช่วงดัชนีหุ้น 1440 – 1475 จุด
โดยบล.ฟิลลิป แนะนำหุ้น 3 ตัว แนะนำทยอยซื้อ SVI (บมจ.เอสวีไอ) คาดว่าผลการดำเนินงานไตรมาส 3 ทรงตัว แต่กำไรสุทธิลดลง 69% มาอยู่ที่ 177 ล้านบาท โดยยอดขายเพิ่มขึ้น 5% จากคำสั่งซื้อ  รับเงินประกันน้ำท่วมเข้ามา 50 ล้านบาท และขาดทุนจากอัตราแลกเปลี่ยนทำให้กำไรสุทธิลดลง 69% ราคาเป้าหมาย 3.94 บาท ราคาล่าสุด 3.78 บาท (เวลา 11.18 น.)
หุ้น MAJOR (บมจ.เมเจอร์ ซีนีเพล็กซ์ กรุ้ป)    แนะนำซื้อ คาดกำไรสุทธิไตรมาส 3 อยู่ที่ 205 ล้านบาท เพิ่มขึ้นเล็กน้อย 5.2% รายได้รวมลดลงเล็กน้อย 1.3% จากไตรมาส 3 ปีก่อน ที่ 1,704 ล้านบาท การลดลงหลักจะมาจากการขายวีซีดี/ดีวีดีของ MPIC ที่ไม่ทำธุรกิจนี้แล้ว ในขณะที่ไม่มีภาพยนตร์ของบริษัทในเครือเข้าฉาย รายได้จึงลดลงกว่าครึ่ง รายได้จากโบว์ลิ่งก็คาดจะปรับตัวลง และรายได้ค่าเช่าทรงตัว ส่วนรายได้ตั๋วภาพยนตร์คาดเพิ่มขึ้นเล็กน้อย ด้วยภาพยนตร์ทำเงินได้เกิน 100 ล้านบาทมีเพียงเรื่องเดียว ราคาเป้าหมาย 28 บาท ราคาล่าสุด19.60 บาท (เวลา11.18  น.)
หุ้น BIGC แนะนำทยอยซื้อ คาดกำไรสุทธิปี 2556 ที่ 6.10 พันล้านบาท จากสาขาขนาดใหญ่ (Hypermarket) จำนวน 118 แห่งเติบโต 4.7% ส่วนของสาขาขนาดเล็ก (Big C Market, Mini Big C, Pure)ขยายตัวที่ 69.7% ส่งผลต่อรายได้รวมเพิ่มขึ้นมาที่ 6.9% รายได้ค่าเช่าเติบโต 11.0% จากปีก่อน โดยมีพื้นที่เช่าเพิ่มขึ้น 5.3% ยู่ที่ 737,000 ตรม. ราคาเป้าหมาย 228 บาท ราคาล่าสุด 203 บาท (เวลา 11.18 น.)
Mthai news
