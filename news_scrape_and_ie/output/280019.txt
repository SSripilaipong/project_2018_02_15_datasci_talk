กงสุลไทยเชื่อการท่องเที่ยวไทยจะคึกคักขึ้น หลังเพิ่มเส้นทางบินในจีน

เรือโท โกเมศ กมลนาวิน กงสุลไทยประจำนครเฉิงตู สาธารณรัฐประชาชนจีน เปิดเผยในงานเปิดตัวสายการบินไทยสไมล์เส้นทางใหม่ กรุงเทพฯ-ฉงชิ่ง ที่เมืองฉงชิ่ง สาธารณรัฐประชาชนจีน ว่า การที่ไทยได้เปิดเส้นทางการบินระหว่างไทย-ฉงชิ่ง ส่งผลดีในแง่เศรษฐกิจหลายด้าน โดยเฉพาะการสร้างรายได้ด้านการท่องเที่ยวของไทย เนื่องจากชาวไทยนิยมท่องเที่ยวในไทย เห็นได้ชัดจากจำนวนนักท่องเที่ยวจีนที่เพิ่มขึ้น
เฉพาะที่มณฑลเสฉวน และฉงชิ่ง ที่ในช่วงครึ่งปีแรกของปีนี้ มีนักท่องเที่ยวจีนไปท่องเที่ยวในไทยมากถึง 170,000 คน หรือเท่ากับจำนวนนักท่องเที่ยวจีน เสฉวน และฉงชิ่ง ในปีที่ผ่านมา ซึ่งจากการเปิดสายการบินที่ฉงชิ่งครั้งนี้ จะยิ่งช่วยส่งเสริมการท่องเที่ยวไทยให้มากขึ้น รวมทั้งยังเป็นการเพิ่มเส้นทางการคมนาคมให้กับประชาชน นักธุรกิจ ของทั้งสองประเทศ ให้มีเส้นทางไปมาหาสู่ โดยจะเพิ่มโอกาสในการทำการค้า การทำธุรกิจระหว่างกันมากขึ้น
Mthai news
