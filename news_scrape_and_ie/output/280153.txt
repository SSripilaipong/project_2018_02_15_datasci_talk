คลังชงขึ้น VAT อีก 1% รีดรายได้เพิ่ม50,000 ล้าน ชาเขียว-ล็อตเตอรี่โดนด้วย

นายรังสรรค์ ศรีวรศาสตร์ รักษาการปลัดกระทรวงการคลัง เปิดเผยว่าจะพิจารณาปรับโครงสร้างภาษี ภาษีมูลค่าเพิ่มหรือแวท จากที่จัดเก็บในปัจจุบัน 7% ปรับเพิ่มขึ้น 1% ซึ่งจะทำให้มีรายได้เพิ่มขึ้น 50,000 ล้านบาท รวมทั้งเตรียมพิจารณาจัดเก็บภาษีสรรพสามิตในสินค้าเครื่องดื่มชาเขียวสำเร็จรูป และภาษีลสรรพสามิตสลากกินแบ่ง ซึ่งคาดว่าจะเริ่มได้ภายในปีงบประมาณ 57 ซึ่งในขั้นตอนการดำเนินการสามารถออกเป็นประกาศจากอธิบดีกรมสรรพสามิตก็จะมีผลบังคับใช้ได้แล้ว
“ที่เราศึกษาไว้ ตามหลักจะมีเกณฑ์ว่า ชาเขียวที่เรายกเว้นภาษีให้เพราะช่วยเหลือเกษตรกร แต่พอเรามาดูส่วนผสมของชาเขียวที่นำมาใช้ผลิต พบว่ามีเปอร์เซ็นต์น้อยมาก เราส่งให้ อย.ดูแล้วพิสูจน์แล้วว่ามันมีส่วนผสมของชาน้อยมาก ดังนั้นความจำเป็นที่ผู้ประกอบการอ้างว่าจะช่วยเหลือเกษตรกรอาจฟังไม่ขึ้น ตอบสังคมไม่ได้” นายรังสรรค์ กล่าวว่า
ส่วนการปรับขึ้นสรรพสามิตน้ำมันดีเซลนั้น ขณะนี้ยังไม่มีแนวคิดจะปรับเพิ่ม เนื่องจากเป็นนโยบายของรัฐบาลที่ต้องการช่วยแบ่งเบาภาระค่าครองชีพของประชาชน
Mthai news
