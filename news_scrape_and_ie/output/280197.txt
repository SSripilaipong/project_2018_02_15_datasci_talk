“ยุคล”ยันไม่แทรกแซงราคายางพาราที่ 100บาท ไม่สนม็อบยางใต้อ้างเกษตรกรส่วนใหญ่พอใจ

นายยุคล ลิ้มแหลมทอง รองนายกรัฐมนตรีและรัฐมนตรีว่าการกระทรวงเกษตรและสหกรณ์ ในฐาะนะผู้ได้รับการแต่งตั้งดูแลปัญหายางพารา หรือมิสเตอร์ยาง ยืนยันว่าไม่เข้าแทรกแซงราคายางพาราที่ 100 บาท/กก. และปาล์มน้ำมัน 6 บาท/กก. ตามข้อเรียกร้องของภาคีเครือข่ายชาวสวนยางพาราและปาล์มน้ำมัน 16 จังหวัดภาคใต้ที่ยังคงปักหลักชุมนุมริมถนนเพชรเกษม ต.ช้างแรก อ.บางสะพานน้อย จ. ประจวบคีรีขันธ์ เพราะอาจสร้างปัญหาต่อระบบตลาดยางพาราในระยะยาว
อีกทั้งไม่ได้เป็นการรับประกันว่าราคาจะไม่ตกต่ำลงอีก เพราะในช่วงปีหน้าและกลางปีหน้าจะมีผลผลิตยางพาราราจากประเทศเพื่อนบ้านออกสู่ตลาดโลกจำนวนมาก นอกจากนี้มาตรการให้เงินอุดหนุนปัจจัยการผลิตในอัตรา 2,520 บาท/ไร่ ที่ดำเนินการไปแล้ว สร้างความพอใจให้กับชาวสวนยางพาราส่วนใหญ่ของประะเทศ
อย่างไรก็ตาม กำลังเร่งดำเนินมาตรการช่วยเหลืออุตสาหกรรมยางพาราทั้งระบบ ทั้งเกษตรกร สถาบันเกษตรกร และอุตสาหกรรมยางพารา เพื่อให้มีการใช้น้ำยางดิบในประเทศมาสร้างผลิตภัณฑ์แทนการส่งอออกที่ลดลง ด้วยการสนับสนุนเงินสินเชื่อให้แก่สหกรณ์เพื่อสร้างโรงงานแปรรูปยางพารา ผ่านธนาคารเพื่อการเกษตรและสหกรณ์การเกษตรวงเงินรวม 4,000 ล้านบาท

Mthai news
