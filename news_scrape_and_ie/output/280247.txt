หุ้นไทยปิดตลาดลบ 5.26 จุด ชี้การเมืองในประเทศกดดันทั้งมติรับร่าง พ.ร.บ.นิรโทษกรรม และใกล้วันตัดสินของศาลโลก

นักวิเคราะห์หุ้นต่างชี้ว่า ตลาดหุ้นไทยปรับตัวขึ้นในรอบเช้าตามตลาดภูมิภาคที่เคลื่อนไหวในแดนบวก รับข่าวแนวโน้มธนาคารกลางสหรัฐฯ(เฟด) คงมาตรการ QE ในการประชุมที่จะเกิดขึ้นปลายเดือนนี้ อีกทั้งแรงซื้อเก็งกำไรหุ้นสื่อสาร รับการเปิดยื่นซองประมูลทีวีดิจิตอลวันแรก
แต่ช่วงบ่ายตลาดมีแรงกดดันจากข่าวกรรมาธิการมีมติรับร่าง พ.ร.บ.นิรโทษกรรม รวมทั้งใกล้ถึงวันตัดสินของศาลโลก กรณีปราสาทเขาพระวิหาร ทำให้แรงซื้อกลับมาไม่มากนัก หุ้นไทยจึงอยู่ในแดนลบ แต่รอดูผลประกอบการไตรมาส 3 หุ้นยังมีโอกาสปรับขึ้นจากการซื้อเก็งกำไร
หลักทรัพย์ที่มีมูลค่าซื้อขายสูงสุด 5 อันดับแรก คือ KBANK ปิดที่ 186.00 บาท มูลค่าการซื้อขาย 996,066 ล้านบาท ADVANC ปิดที่ 256.00 บาท มูลค่าการซื้อขาย 835,188 ล้านบาท TRUE ปิดที่ 9.00 บาท มูลค่าการซื้อขาย 810,653 ล้านบาท  INTUCH ปิดที่ 84.75 บาท มูลค่าการซื้อขาย 659,074 ล้านบาท  PTT ปิดที่ 317.00 บาท มูลค่าการซื้อขาย 640,732 ล้านบาท
Mthai news
