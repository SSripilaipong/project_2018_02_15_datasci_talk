โตโยต้าเฉือนจีเอ็มขึ้นแท่นเบอร์ 1 ยอดขายรถทั่วโลก แต่ตลาดจีนยังเจาะยาก

รายงานข่าวเปิดเผpว่าในช่วง 9 เดือนแรกของปีนี้ บริษัทรถยนต์ที่ทำยอดขายได้มากสุด เป็นอันดับ 1 ในโลก ได้แก่บริษัทโตโยต้ามอเตอร์ ซึ่งมียอดขายรถรวมทั้งสิ้น 7.41 ล้านคัน มากเท่าๆ กับยอดขายรวมช่วงเวลาเดียวกัน เมื่อปีที่แล้ว และมากกว่ายอดขายรถรวมของบริษัทเจนเนอรัลมอเตอร์ส หรือจีเอ็ม ที่แม้จะมียอดขายรวมเพิ่มขึ้น 4.6 เปอร์เซ็นต์ แต่ก็มาเป็นอันดับ 2 ที่ 7.25 ล้านคัน ส่วนอันดับ 3 นั้นได้แก่บริษัทโฟล์คสวาเกน ที่ขายได้เพิ่มขึ้นเกือบ 5 เปอร์เซ็นต์ เป็น 7 ล้านกว่าคันเล็กน้อย
ทั้งนี้โตโยต้าได้ขึ้นแท่นอันดับ 1 ยอดขายรถรวมทั่วโลก แซงหน้าจีเอ็มตั้งแต่ปี 2551 ก่อนเสียตำแหน่งคืนให้ไปในปี 2554 เนื่องจากประสบภัยพิบัติสึนามิ แต่ก็ตีกลับคืนได้ในปีต่อมา หรือเมื่อปีที่แล้ว ท่ามกลางความยากลำบากในตลาดรถที่ประเทศจีน เนื่องจากกระแสชาตินิยม แอนตี้ญี่ปุ่นด้วยกรณีพิพาทเหนือหมู่เกาะเตี้ยวหวีหรือเซนกากุ เปิดโอกาสให้รถยนต์ของจีเอ็มและโฟล์คชิงความเป็นเจ้าตลาด อย่าง ไรก็ดี บริษัทโตโยต้าก็สามารถทำยอดขายเพิ่มขึ้นมากในตลาดรถยนต์ที่สหรัฐ โดยมีรถรุ่นคัมรี่ รุ่นโคโรลล่าและทุนดรา เป็นธงนำ ในขณะที่รถบรรทุกฮีโน่ ของบริษัทในเครือ ก็ทำยอดขายเพิ่มขึ้นได้เกือบ 3 เปอร์เซ็นต์ เป็น 11
Mthai news
