“นิวัฒน์ธำรง”ยันเดือนพ.ย.นี้ เซ็นสัญญาจีนขายข้าว 1.2 ล้านตันราคาตลาด

นายนิวัฒน์ธำรง บุญทรงไพศาล รองนายกรัฐมนตรีและรัฐมนตรีว่าการกระทรวงพาณิชย์ เปิดเผยว่า บริษัท เป่ยต้าฮวง แห่งเมืองฮาบิน มณฑลเห่อ หลง เจียง ซึ่งเป็นรัฐวิสาหกิจของจีนอยู่ระหว่างเตรียมเอกชนรับรองการเป็นรัฐวิสาหกิจให้สมบูรณ์ก่อนเดินทางมาลงนามสัญญาซื้อข้าว 1.2 ล้านตันจากไทย คาดว่าจะดำเนินการแล้วเสร็จภายในเดือนพ.ย.นี้ จากเดิมที่กำหนดจะลงนามสัญญาในเดือนต.ค.2556 แต่บริษัทจัดทำเอกสารไม่ครบถ้วน รัฐบาลไทยจึงขอให้ดำเนินการให้สมบูรณ์ก่อน
ขณะที่กระทรวงพาณิชย์รายงานว่าการส่งออกข้าวเดือนม.ค. – ก.ย. 2556 มีปริมาณรวม 4,638,816 ตัน ลดลง 1.8% จากช่วงเดียวกันของปีก่อน คิดเป็นมูลค่า 3,218 ล้านดอลลาร์ ลดลง 0.5% ส่วนปี 2555 มีปริมาณรวม 6,734,426 ตัน มูลค่า 4,632 ล้านดอลลาร์ ลดลงจากปี 2554 ที่มีปริมาณ 10,711,550 ตัน มูลค่า 6,432 ล้านดอลลาร์

Mthai news
