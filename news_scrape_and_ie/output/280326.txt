ครม.ชงวาระด่วนหารือแก้ปัญหาม็อบยางประจวบฯ หลังอีกฝ่ายขีดเส้นตาย18.00น.วันนี้

การประชุมคณะรัฐมนตรีวันนี้น.ส.ยิ่งลักษณ์ ชินวัตร นายกรัฐมนตรีและรมว.กลาโหมเป็นประธานการประชุม จะมีการหารือถึงการเจรจากับกลุ่มม็อบเกษตรกรชาวสวนยาง 16 จังหวัด ที่ปักหลักชุมนุมปิดถนนเพชรเกษม อยู่ที่อ.บางสะพาน จ.ประจวบคีรีขันธ์ และขีดเส้นรัฐบาลต้องให้คำตอบการชดเชยราคายางพาราให้ได้ก.ก.ละ 100 บาท หรือจะใช้วิธีรับจำนำ รวมทั้งการช่วยเหลือเกษตรกรที่ไม่มีเอกสารสิทธิ ภายใน 18.00 น.วันนี้
นอกจากนี้ จะมีการหารือเพื่อเร่งรัดการช่วยเหลือเยียวยาช่วยผู้ประสบอุทกภัย ที่ยังมีพื้นที่น้ำท่วมอยู่ 15จังหวัด  ส่วนวาระปกติ สำนักงานคณะกรรมการกฤษฎีกา ขอความเห็นชอบร่างพระราชบัญญัติแก้ไขเพิ่มเติมพระราชกำหนดนิติบุคคลเฉพาะกิจเพื่อการแปลงสินทรัพย์เป็นหลักทรัพย์ พ.ศ. 2540 พ.ศ. …. ที่สคก. ตรวจพิจารณาแล้ว และให้ส่งคณะกรรมการประสานงานสภาผู้แทนราษฎรพิจารณา ก่อนเสนอสภาผู้แทนราษฎรพิจารณาต่อไป

Mthai news
