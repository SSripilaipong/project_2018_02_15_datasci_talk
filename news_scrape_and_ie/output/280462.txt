บมจ.ปตท.เสนอขายหุ้นกู้อายุ 7 ปี ให้ดอกเบี้ย 4.75% เปิดขายวันที่ 18-19 พ.ย.นี้

บมจ.ปตท.(PTT) ออกหุ้นกู้เสนอขายเบื้องต้นไม่เกิน 2.2 หมื่นล้านบาท กำหนดอัตราดอกเบี้ยหุ้นกู้ อายุประมาณ 7 ปี ที่ 4.75% โดยจะเสนอขายให้แก่ผู้ถือหุ้นกู้เดิม และผู้ลงทุนทั่วไป ในเดือนพ.ย.2556 
ปตท.เสนอขายเป็นชุด PTTC13OA และ/ หรือ PTTC13OB และ/หรือ PTTC13N ในวันที่ 18-19 พ.ย. และจะเสนอขายให้ผู้ลงทุนทั่วไป ที่ถือหุ้นกู้ชุดอื่นๆของ ปตท. และ/หรือ ผู้มีอุปการคุณ ในวันที่ 21 พ.ย. และเสนอขายให้แก่ผู้ลงทุนทั่วไป ระหว่างวันที่ 22-26 พ.ย. ซึ่งบริษัทจะนำเงินที่ได้จากการเสนอขายหุ้นกู้ ไปใช้รีไฟแนนซ์เงินกู้เดิม และ รองรับการลงทุน 
โดยผู้จัดการการจัดจำหน่ายหุ้นกู้ครั้งนี้ ประกอบด้วย ธนาคารกรุงเทพ (BBL) ธนาคารกรุงไทย (KTB) ธนาคารกสิกรไทย (KBANK) ธนาคารไทยพาณิชย์(SCB) และ ธนาคารธนชาต ส่วนความน่าเชื่อถือนั้น ฟิทช์ เรทติ้งส์(ประเทศไทย) จัดอันดับความน่าเชื่อถือของหุ้นกู้ชุดนี้ ไว้ที่ระดับ AAA
Mthai news
