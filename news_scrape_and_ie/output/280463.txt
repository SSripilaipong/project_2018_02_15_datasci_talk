ครม.ไฟเขียวขยายเวลาเปิดจุดผ่านแดน ไทย-กัมพูชา 5 แห่งอีก 3 ชั่วโมงต่อวัน

นายธีรัตถ์ รัตนเสวี โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรีมีมติเห็นชอบการดำเนินการขยายเวลาเปิดจุดผ่านแดนถาวรไทย-กัมพูชา จากเวลา 07.00-20.00 น. เป็น 06.00-22.00 น. จำนวน 5 แห่ง ตามที่กระทรวงมหาดไทย (มท.) เสนอ
ประกอบด้วย จุดผ่านแดนถาวรบ้านแหลม อำเภอโป่งน้ำร้อน จังหวัดจันทบุรี จุดผ่านแดนถาวรบ้านผักกาด อำเภอโป่งน้ำร้อน จังหวัดจันทบุรี จุดผ่านแดนถาวรบ้านหาดเล็ก อำเภอคลองใหญ่ จังหวัดตราด จุดผ่านแดนถาวรบ้านคลองลึก อำเภออรัญประเทศ จังหวัดสระแก้ว และจุดผ่านแดนถาวรช่องจอม อำเภอกาบเชิง จังหวัดสุรินทร์
Mthai news
