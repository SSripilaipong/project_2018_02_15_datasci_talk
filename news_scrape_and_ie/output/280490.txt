ธนาคารกรุงไทย ดึงกลุ่มลูกค้า SME ถึงธุรกิจใหญ่ ร่วมโครงการ KTB NPA Plus หวังลดเพิ่มยอดบ้านหลุดจำนอง

นายสุชาติ เดชอิทธิรัตน์ ผู้ช่วยกรรมการผู้จัดการใหญ่ ผู้บริหารกลุ่มทรัพย์สินพร้อมขาย ธนาคารกรุงไทย จำกัด (มหาชน) เปิดเผยโครงการ KTB NPA Plus ว่า เป็นโครงการหนึ่งที่จะช่วยสนับสนุนให้เกิดความร่วมมือระหว่างกลุ่มลูกค้าและธนาคารให้เกิดประโยชน์ร่วมกันโดยการเชิญกลุ่มลูกค้าจากธุรกิจขนาดย่อม ขนาดกลาง และขนาดใหญ่ เข้ามาเป็นสมาชิกและพันธมิตรทางการค้าที่เกี่ยวกับการขายอสังหาริมทรัพย์
โดยในการส่งเสริมการขายทรัพย์สินที่ไม่ก่อให้เกิดรายได้ (NPA) ของธนาคาร เช่น บ้านที่หลุดจำนองและรอการขายออกของธนาคาร และช่วยทำให้ลูกค้าและธนาคารได้รับประโยชน์ร่วมกัน ลูกค้าพิ่มโอกาสขายสินค้าได้เพิ่มขึ้น ในขณะที่ธนาคารมีโอกาสขายทรัพย์ (NPA) ได้เพิ่มขึ้น ถือว่าเป็นการขยายช่องทางและโอกาสทางธุรกิจร่วมกัน ทั้งนี้โครงการดังกล่าวจะเริ่มดำเนินการทันที และจะเปิดตัวอย่างเป็นทางการในต้นปี 2557 ต่อไป 
 Mthai news
