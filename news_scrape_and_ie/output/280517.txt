บลจ.กสิกรไทย ออกกองทุนตราสารหนี้ หวังลูกค้าชอบความเสี่ยงแต่ผลตอบแทนสุง

นายนาวิน อินทรสมบัติ ผู้ช่วยกรรมการผู้จัดการ บลจ.กสิกรไทย  เปิดเผยว่าบริษัทเสนอขายกองทุนเปิดเค ตราสารหนี้ 3 เดือน ดีเจ(KFI3MDJ) อัตราผลตอบแทนประมาณ 2.75% ต่อปี กองทุนเปิดเค ตราสารหนี้ต่างประเทศ  6 เดือน เอโอ (KFF6MAO) ให้โอกาสรับผลตอบแทนหลังหักค่าใช้จ่ายกองทุนที่ 3.00% และกองทุนเปิดเค ตราสารหนี้ต่างประเทศ 1 ปี ซีอี (KFF1YCE) ให้โอกาสรับผลตอบแทนหลังหักค่าใช้จ่ายกองทุนที่ 3.20%  เสนอขายในวันที่ 29 ตุลาคม – 4 พฤศจิกายน 2556
กองทุนเปิดเค ตราสารหนี้ 3 เดือน ดีเจ (KFI3MDJ) จะเข้าลงทุนในเงินฝาก Bank of China, สาขามาเก๊า เงินฝาก China Construction Bank Corporation, สาขาฮ่องกง เงินฝาก Union National Bank, ประเทศสหรัฐอาหรับเอมิเรตส์ และตราสารหนี้ Itau Unibanco S.A., ประเทศบราซิล ซึ่งได้รับการจัดอันดับความน่าเชื่อถือระดับสากลจาก Fitch Ratings ที่ A, A, A+ และ BBB+ ตามลำดับ รวมถึงตราสารหนี้ ธนาคารซีไอเอ็มบี ไทย จำกัด (มหาชน), ประเทศไทย ตราสารหนี้ ธนาคารธนชาต จำกัด (มหาชน), ประเทศไทย ซึ่งได้รับการจัดอันดับความน่าเชื่อถือจาก Fitch ประเทศไทย ที่ระดับ AA- และ A+ ตามลำดับ
ส่วนกองทุนเปิดเค ตราสารหนี้ต่างประเทศ 6 เอโอ (KFF6MAO)จะเข้าลงทุนในเงินฝาก Bank of China, สาขามาเก๊า เงินฝาก China Construction Bank Corporation, สาขาฮ่องกง เงินฝาก Union National Bank, ประเทศสหรัฐอาหรับเอมิเรตส์ ตราสารหนี้ Itau Unibanco S.A., ประเทศบราซิล และตราสารหนี้ ธนาคารธนชาต จำกัด (มหาชน), ประเทศไทย ด้วยเช่นเดียวกัน อีกทั้งยังลงทุนเพิ่มเติมในตราสารหนี้ Banco BTG Pactual S.A., และตราสารหนี้ Banco ABC Brasil S.A., ประเทศบราซิล ซึ่งทั้งคู่ได้รับการจัดอันดับความน่าเชื่อถือระดับสากลจาก Fitch Ratings ที่ BBB-
สำหรับกองทุนเปิดเค ตราสารหนี้ต่างประเทศ 1 ปี ซีอี (KFF1YCE) จะเข้าลงทุนในเงินฝาก Bank of China, สาขามาเก๊า เงินฝาก Union National Bank, ประเทศสหรัฐอาหรับเอมิเรตส์ ตราสารหนี้ Itau Unibanco S.A., ประเทศบราซิล ด้วยเช่นเดียวกัน อีกทั้งยังลงทุนเพิ่มเติมในตราสารหนี้ Banco Santander (Brasil) S.A., และตราสารหนี้ Banco do Brasil S.A., ประเทศบราซิล ซึ่งทั้งคู่ได้รับการจัดอันดับความน่าเชื่อถือระดับสากลจาก Fitch Ratings ที่ BBB โดยทั้ง 3 กองทุนดังกล่าวมีนโยบายป้องกันความเสี่ยงจากอัตราแลกเปลี่ยนทั้งจำนวน ทั้งนี้กองทุนทั้ง 3 ที่ออกใหม่เพื่อให้ผู้ลงทุนที่ต้องการความเสี่ยงต่ำแต่ได้รับผลตอยแทนที่สูงขึ้น
Mthai news
