อย. เผย สองเดือนที่ผ่านมา สั่งจับและปรับโฆษณาผิดกฎหมาย ที่อวดอ้างเกินจริง อาทิ รักษามะเร็ง ทำให้ขาว ผอม ใสในสูตรเดียว
เภสัชกรประพนธ์ อางตระกูล รองเลขาธิการคณะกรรมการอาหารและยา (อย.) เผยช่วงเดือนสิงหาคม-กันยายน 2556 อย. ได้ดำเนินคดีเกี่ยวกับการโฆษณาโดยไม่ได้รับอนุญาต ผลิตภัณฑ์อาหารจำนวน 109 ราย  จำนวน 15 ราย และผลิตภัณฑ์เครื่องมือแพทย์ จำนวน 8 ราย และเครื่องสำอาง 4 รายรวมจำนวนทั้งสิ้น 136 ราย 
ส่วนมากพบว่า การโฆษณาทางนิตยสาร โทรทัศน์ดาวเทียม และเว็บไซต์ ในลักษณะโอ้อวดสรรพคุณเกินจริง และไม่ได้ขออนุญาตโฆษณา ในผลิตภัณฑ์เสริมอาหาร เช่น โฆษณาอ้างทำให้ผอมและขาวในสูตรเดียวพิสูจน์แล้วลดได้จริงไม่โยโย่ เผาผลาญไขมันหน้าท้อง สะโพก ต้นขา ลดน้ำหนักแบบผ่อนคลาย 8 วัน 4 กิโล ไม่เพลีย ไม่โทรม 
“อ้างช่วยบำรุงผิวให้เนียนนุ่ม ดูเปล่งปลั่ง ช่วยลดโคเลสเตอรอลในเส้นเลือด บรรเทาอาการเส้นเลือดขอด ลดฝ้า กระจุดด่างดำ” “ อ้างช่วยเกี่ยวกับการทำงานของระบบเลือด ทำให้อายุยืน” “อ้างช่วยรักษาโรค ทำให้ผู้ป่วยโรค SLE ภูมิคุ้มกันบกพร่อง ไม่เหนื่อยงาน แข็งแรงขึ้น ทำให้ผู้ป่วยโรคไมเกรน โรคเนื้องอกในมดลูก เนื้องอกหลุดออกมา ไขมันในเลือดลดลง” 
“อ้างช่วยโรคเบาหวาน หัวใจ ความดันในเลือด” นอกจากนี้ ยังพบผลิตภัณฑ์แอบอ้างเป็น สมุนไพรกระชับ เพิ่มหน้าอกจุดซ่อนเร้น รอบเดือน ตกขาว คัน กลิ่น คืนความสาวอีกครั้ง ซึ่งข้อความโฆษณาเหล่านี้ล้วนเป็นการโฆษณาที่ไม่ได้รับอนุญาตและเข้าข่ายหลอกลวงโอ้อวดเกินจริงทั้งสิ้น เพราะผลิตภัณฑ์อาหารไม่ใช่ยา ไม่สามารถอวดอ้างรักษาโรคได้ 
ผู้พบเห็นการโฆษณาเกินจริงสามารถแจ้งร้องเรียนได้ที่สายด่วน อย. 1556 หรือ สายด่วน กสทช. 1200 หรือสายด่วน บก.ปคบ. 1135

