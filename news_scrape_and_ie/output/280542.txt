ครม.มีมติ ให้เงินเยียวยาเกษตรกร เข้าร่วมจำนำข้าว 55/56 รอบ 2 ไม่ทัน บอกเป็นเพราะรัฐบาลให้เกษตรกรเลื่อนการเพาะปลูกหลังปล่อยน้ำชลประทานไม่ทัน
MThai News  วันนี้ 29 ต.ค. 56 ผู้สื่อข่าวรายงานว่า นายภักดีหาญส์ หิมะทองคำ รองโฆษกประจำสำนักนายกรัฐมนตรี เปิดเผยว่า คณะรัฐมนตรีมีมติเห็นชอบอนุมัติการช่วยเหลือเยียวยาเกษตรกรที่ไม่สามารถใช้สิทธิ์ ครั้งที่ 2 เข้าร่วมโครงการรับจำนำข้าวเปลือก ปี 2555/56 ได้ทัน วันที่ 15 กันยายน 2556 เป็นกรณีพิเศษ ตามที่กระทรวงเกษตรและสหกรณ์เสนอ

เนื่องจากเป็นผลจากการดำเนินการของกระทรวงเกษตรและสหกรณ์ที่ขอให้เกษตรกรเลื่อนการเพาะปลูกและปล่อยน้ำชลประทานล่าช้า ทั้งนี้ มอบหมายคณะอนุกรรมการติดตามกำกับดูแลการรับจำนำระดับจังหวัดกำกับดูแลการช่วยเหลือให้เป็นไปตามหลักเกณฑ์ วิธีการ และขั้นตอน
รวมทั้งเอกสารหลักฐานที่ใช้ในการขอรับเงินเยียวยา เพื่อให้ประโยชน์ตกแก่เกษตรกรอย่างแท้จริงตามปริมาณผลผลิตจริงที่เกษตรกรนำไปจำหน่าย และไม่เกินปริมาณตามหนังสือรับรองเกษตรกรโดยกำหนดหลักเกณฑ์ เอกสารหลักฐาน วิธีการขอรับเงินเยียวยาและการจ่ายเงินเยียวยา
MThai News
