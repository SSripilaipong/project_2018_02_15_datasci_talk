MONO เผย 2 บริษัทย่อย คือ บริษัท โมโน บรอดคาซท์ จำกัด  และ บริษัท โมโน เจนเนอเรชั่น จำกัด ร่วมประมูลทีวีดิจิทัล

นายซัง โด ลี ประธานเจ้าหน้าที่บริหาร   บริษัท โมโน เทคโนโลยี จำกัด (มหาชน) (MONO) เปิดเผยว่า บริษัทย่อยของ บริษัทฯ ได้ยื่นคำขอรับใบอนุญาตให้ใช้คลื่นความถี่เพื่อให้บริการโทรทัศน์ในระบบดิจิตอล ต่อคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เรียบร้อยแล้วในวันที่ 29 ตุลาคม 2556 โดยมีรายละเอียดดังนี้
1.บริษัท โมโน บรอดคาซท์ จำกัด ซึ่งเป็นบริษัทย่อยที่ถือหุ้นร้อยละ 99.99 โดยบริษัท โมโน โปรดักชั่น จำกัด (บริษัทฯ ถือหุ้นร้อยละ 99.99 ในโมโน โปรดักชั่น) ได้ยื่นคำขอรับใบอนุญาตให้ใช้คลื่นความถี่เพื่อให้บริการโทรทัศน์ในระบบดิจิตอล ประเภทบริการทางธุรกิจระดับชาติ ในหมวดหมู่ทั่วไปแบบความคมชัดปกติ
2.บริษัท โมโน เจนเนอเรชั่น จำกัด (บริษัทฯ ถือหุ้นอยู่ร้อยละ 99.99) ได้ยื่นคำขอรับใบอนุญาตให้ใช้คลื่นความถี่เพื่อให้บริการโทรทัศน์ในระบบดิจิตอล ประเภทบริการทางธุรกิจระดับชาติในหมวดหมู่ข่าวและสาระ ทั้งนี้ ที่ประชุมคณะกรรมการบริษัท ครั้งที่ 5/2556 เมื่อวันที่ 9 ตุลาคม 2556 ได้เห็นชอบ การเข้าร่วมประมูลขอรับใบอนุญาตดังกล่าวแล้ว
MThai news
