ธนาคารออมสิน เปิดตัวกรมธรรม์”ออมสินเพิ่มพูน 10/1″ดอกเบี้ย 4%ครบ 10 ปี ได้รับเงินสงเคราะห์ 100%
นายวรวิทย์ ชัยลิมปมนตรี ผู้อำนวยการธนาคารออมสิน เผยธนาคารออกกรมธรรม์”ออมสินเพิ่มพูน 10/1″ เปิดรับฝากสำหรับผู้มีอายุตั้งแต่ 7-70 ปี อัตราส่งเงินฝาก (เบี้ยประกัน) 99,000 บาท ต่อวงเงินสงเคราะห์ (ทุนประกัน) 100,000 บาท วงเงินสงเคราะห์ ขั้นต่ำ 50,000 บาท เพิ่มขึ้นหน่วยละ 10,000 บาท โดยไม่จำกัดวงเงินสงเคราะห์สูงสุด ไม่ต้องตรวจและแจ้งเรื่องสุขภาพ
ทั้งนี้ ผู้ฝากจะได้รับเงินผลประโยชน์ในอัตราปีละ 4% ของวงเงินสงเคราะห์ เมื่อครบระยะเวลาฝากตั้งแต่ 1 ปี จนถึง 9 ปี และเมื่อครบ 10 ปี ผู้ฝากจะได้รับเงินสงเคราะห์ 100% ของวงเงินสงเคราะห์ ทั้งนี้ เงินที่ส่งฝากสามารถนำไปหักลดหย่อนภาษีเงินได้ประจำปีได้ เปิดรับฝากตั้งแต่วันที่ 1 พ.ย.56 นี้เป็นต้นไป1-3 พ.ย.56 ณ ศูนย์การค้าเมกาบางนา
ภายในงานจะมีกิจกรรมยิ่งใหญ่ที่นำมาร่วมกระตุ้นการออมเพื่อคุ้มครองชีวิต พร้อมนำผลิตภัณฑ์ GSB Life สำหรับผู้ที่ต้องการนำไปใช้หักลดหย่อนภาษีอีกถึง 11 รูปแบบ อาทิ แบบออมสินคู่ใจ 10/10, แบบออมสินสุขใจ 12/6, แบบออมสินสบายใจ
ส่วนผู้ที่ต้องการนำไปหักลดหย่อนภาษีเพิ่มเติมจาก 100,000 บาท จนถึงสูงสุด 300,000 บาท ธนาคารออมสินขอแนะนำ แบบออมสินบำนาญ 90/60 ส่งเงินฝากจนถึงอายุ 59 ปี เหมาะสำหรับผู้ฝากที่มีอายุ 30-59 ปี ที่ต้องการมีเงินบำนาญไว้ใช้ยามเกษียณอายุปีละ 12.5% ของวงเงินสงเคราะห์ ตั้งแต่อายุ 60-90 ปี รวม 31 ครั้ง ผลประโยชน์รวมสูงสุด 385.5%
M<thai news
