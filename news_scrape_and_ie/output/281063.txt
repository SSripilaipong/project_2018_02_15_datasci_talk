ซีอีโอ เอสพีซีจีผงาดรับรางวัลผู้ประกอบการหญิงแห่งปี พร้อมเดินหน้าธุรกิจโซลาร์ฟาร์ม

สถาบัน Entreprise Asia มอบรางวัลผู้ประกอบการหญิงแห่งปี 2556 หรือ “Woman Entrepreneur of the Year Award 2013” ให้แก่ น.ส.วันดี กุญชรยาคง ประธานกรรมการและกรรมการผู้จัดการใหญ่ บริษัท เอสพีซีจี จำกัด (มหาชน)ผู้ประกอบการธุรกิจโซลาร์ ฟาร์ม
น.ส.วันดี กล่าว่าตอนเริ่มทำโครงการโซลาร์ฟาร์มในปี 2553 เมื่อพูดเรื่องนี้ แทบจะไม่มีคนรู้จักเลย แต่วันนี้ปี 2556 ไม่ใช่ประเทศไทยเท่านั้นที่รู้จักโซลาร์ฟาร์ม แต่ประเทศในประชาคมอาเซียน ก็รู้จักโซลาร์ฟาร์มเป็นวงกว้าง ความสำเร็จนี้เป็นสิ่งที่ภาคภูมิใจ และในวันนี้ก็มีคนอื่นร่วมภาคภูมิใจกับเราด้วย ทำให้เป็นกำลังใจ มีแรงจะพัฒนาบุกเบิกการพัฒนาพลังงานแสงอาทิตย์ให้เป็นประโยชน์ ในการผลิตไฟฟ้าในทุกภาคส่วนในวงกว้างจากชุมชนไปสู่ครัวเรือน
ทั้งนี้จากผลสำเร็จในประเทศไทย เอสพีซีจี จะมีการขยายฐานการผลิตโซลาร์ฟาร์มไปสู่ประเทศในประชาคมอาเซียน โดยจะเริ่มจากประเทศเพื่อนบ้านเช่น อินโดนีเซีย ฟิลิปปินส์ และพม่า ซึ่งปัจจุบันมีโครงการทั้งหมด 36 โครงการ กำลังการผลิตรวมกว่า 260 เมกะวัตต์ มูลค่าการลงทุนกว่า 24,000 ล้านบาท จำหน่ายไฟฟ้าให้กับการไฟฟ้าส่วนภูมิภาค (กฟภ.) แล้วรวม 24 โครงการ อยู่ระหว่างการเชื่อมต่อเชิงพาณิชย์ 6 โครงการ และกำลังพัฒนาในระยะสุดท้าย 6 โครงการ ซึ่งทั้ง 36 โครงการจะแล้วเสร็จภายในสิ้นปี 2556 นี้

Mthai news
