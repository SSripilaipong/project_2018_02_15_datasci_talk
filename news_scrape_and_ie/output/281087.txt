ทองลดลง 100 บาท เหลือบาทละ 19,750 บาท รอฟังข่าวเศรษฐกิจสหรัฐฯต่อ


ราคาทองคำวันนี้ (31 ต.ค. 2556) ทองคำแท่งรับซื้อบาทละ 19,650 บาท ขายออกบาทละ 19,750 บาท ทองรูปพรรณรับซื้อบาทละ 19,359.32 บาท ขายออกบาทละ 20,150 บาท ทั้งนี้ ราคาทองคำปรับลง 100 บาท เมื่อเปรียบเทียบกับราคาเมื่อวานนี้(30 ต.ค.) เมื่อเวลา 13.39 น
ฮั่วเซ่งเฮง โกลด์ ฟิวเจอร์ส เผยค่ำวันนี้จะมีการรายงานตัวเลขการจ้างงานทั่วประเทศเดือนตุลาคมของสหรัฐ ซึ่งผลสำรวจประเมินว่าจะมีการจ้างงานเพิ่มขึ้นราว 1.51 แสนตำแหน่ง หากรายงานออกมาดีกว่าคาดก็จะกดดันให้ราคาทองอ่อนตัวลง แต่ก็ยังเป็นโอกาสในการกลับเข้าซื้อเก็งกำไรจากเรื่องผลการประชุมของธนาคารกลางสหรัฐ ส่วนรายงานการจ้างงานนอกภาคเกษตรได้มีการเลื่อนไปรายงานในวันที่ 8 พฤศจิกายน
Mthai news
