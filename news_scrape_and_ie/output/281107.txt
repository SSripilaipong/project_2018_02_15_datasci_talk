LINE ส่งโฆษณาสร้างจากผู้ใช้ชาวไทยในนโครงการ ‘Line Story Contest”

LINE คัดเลือก 3 เรื่องราวดีๆจาก 8,000 เรื่อง ที่เข้าประกวดในโครงการ ‘Line Story Contest’ เพื่อผลิตเป็นภาพยนตร์โฆษณาทางโทรทัศน์ชุดแรกในประเทศไทย พร้อมอออกอากาศชุดแรกวันนี้ (31 ตุลาคม) ก่อนทยอยฉายอีก 2 ชุด ภายในสิ้นปีนี้ พร้อมแจกสติ้กเกอร์เอาใจคนไทยโดยเฉพาะ 
โดยภายในภาพยนตร์โฆษณาแต่ละเรื่องที่ได้รับการคัดเลือกเพื่อถ่ายทอดเป็นภาพยนตร์โฆษณาทางโทรทัศน์นั้น บอกเล่าประสบการณ์ “ยิ่ง LINEยิ่งใกล้” ซึ่งแบ่งปันเสียงหัวเราะ ความสนุกสนาน การสื่อสารที่ชัดเจนและเข้าใจกันยิ่งขึ้นผ่านแอพพลิเคชั่น LINE
มร. ลี จิน วู ผู้จัดการทั่วไปฝ่ายธุรกิจ LINE และ LINE PLUS กล่าวว่า เรารู้สึกยินดีที่ได้นำเสนอเรื่องราวอันน่าประทับใจของเหล่าผู้ใช้งานคนไทย ผ่านภาพยนตร์โฆษณาทางโทรทัศน์ตัวแรกของ LINE ที่ออกอากาศในประเทศไทย ต้องยอมรับว่าทีมงานของเราค่อนข้างใช้เวลาในการตัดสินและคัดเลือก 3 ผู้ชนะด้วยความยากลำบาก เนื่องจากแต่ละเรื่องราวของผู้ใช้งานที่ส่งเข้ามาประกวดนั้น ล้วนแต่มีความน่าสนใจและสามารถบอกเล่าเรื่องราวการสื่อสารของพวกเขากับแอปพลิเคชัน LINE ได้อย่างน่าประทับใจ
“สำหรับ LINE แล้ว ประเทศไทยเป็นประเทศที่มีความสำคัญมากประเทศหนึ่ง โดย LINE ได้มุ่งมั่นพัฒนาฟีเจอร์และบริการต่างๆ อย่างต่อเนื่อง เพื่อมอบประสบการณ์การใช้งานบนมือถือที่เหนือความคาดหมายแก่ผู้ใช้งานคนไทย”มร.ลีกล่าว
Mthai news
