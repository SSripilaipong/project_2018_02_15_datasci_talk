
บลจ. แอสเซท พลัส เปิดตัวกองทุนเปิดแอสเซทพลัส ลงทุนหุ้นต่างประเทศพื้นฐานดีทั่วโลก จ่ายผลตอบแทนเมื่อมูลค่าหน่วยลงทุนเพิ่มทุก 0.50 บาท

นายสุพงศ์วร เมี้ยนโภคา ผู้จัดการกองทุนอาวุโส บริษัทหลักทรัพย์จัดการกองทุน แอสเซท พลัส จำกัด เผยบริษัท ออกกองทุนเปิดแอสเซทพลัส  Strategic (ASP-STRATEGIC)  เน้นลงทุนในตลาดหุ้นต่างประเทศทั่วโลก ทยอยจ่ายผลตอบแทนเมื่อ  NAV  เพิ่มขึ้น ทุก 0.50 บาท ไม่มีอายุโครงการ ซื้อขายทุกวันทำการ เสนอขายครั้งแรกวันนี้ถึงวันที่ 13 พ.ย.2556
กองทุนเปิดแอสเซทพลัส  Strategic (ASP-STRATEGIC)  ซึ่งเป็นกองทุนผสมที่เน้นลงทุนโดยตรงในหุ้นต่างประเทศที่มีปัจจัยพื้นฐานดี และมีศักยภาพของธุรกิจสูง โดยผู้จัดการกองทุนสามารถปรับสัดส่วนการลงทุนได้ตั้งแต่ 0-100% เพื่อให้เหมาะกับสภาวะตลาด โดยกองทุนจะไม่มีกำหนดอายุโครงการ และสามารถซื้อขายได้ทุกวันทำการ
โดยกองทุนรับซื้อคืนหน่วยลงทุนอัตโนมัติเมื่อมูลค่าหน่วยลงทุน ( NAV)  ปรับขึ้นทุกๆ 0.50 บาท จากราคาเริ่มต้น 10 บาท (ผ่านจุด 10.50 ,  11.00 ,  11.50 ,  12.00 … บาท)* และใช้เงินลงทุนไม่มากขั้นต่ำเพียง 5 , 000 บาท
ทั้งนี้ภายหลัง แอสเซท พลัส ได้เสนอขายกองทุนกลุ่ม  STARS  มาแล้ว 7 กองทุน ซึ่งเป็น  Series  กองทุนที่เน้นลงทุนในหุ้นต่างประเทศโดยตรงโดยทีมผู้จัดการกองทุนของบริษัทฯ ซึ่งได้รับการตอบรับจากลูกค้าอย่างดี เพราะสามารถสร้างผลตอบแทนในระดับที่น่าพอใจ
แต่เนื่องจาก กองทุนกลุ่ม  STARS  เป็นกลุ่มกองทุนในลักษณะ  Target fund  ที่จะมีเป้าหมายการจ่ายผลตอบแทน และ/หรือ กำหนดอายุโครงการ จึงทำให้ลูกค้าสามารถลงทุนได้ครั้งเดียวในช่วงเสนอขายครั้งแรก
Mthai news
