มาร์ค ซักเคอร์เบิร์ก ปลื้มเฟซบุ๊กFกยกำไรในไตรมาส3กว่า 60% ลั่นพร้อมลุยขั้นถัดไป

เฟซบุ๊ก เผยว่าผลประกอบการในไตรมาสที่สามของปีนี้ ปรับตัวเพิ่มขึ้นร้อยละ 60 โดยทำรายได้ทั้งหมด 2,002 ล้านดอลลาร์สหรัฐ หรือประมาณ 60,000 ล้านบาท มาร์ค ซักเกอร์เบิร์ก ชี้ผลประกอบการแสดงให้เห็นว่าเฟซบุ๊กพร้อมแล้วที่จะเดินหน้าในขั้นถัดไป
เฟซบุ๊ก เครือข่ายสังคมออนไลน์ยักษ์ใหญ่ของโลก เปิดเผยว่าผลประกอบการในไตรมาสที่สามของปีนี้ ปรับตัวเพิ่มขึ้นร้อยละ 60 โดยทำรายได้ทั้งหมด 2,002 ล้านดอลลาร์สหรัฐ หรือประมาณ 60,000 ล้านบาท ส่วนตัวเลขกำไรสุทธิอยู่ที่ 425 ล้านดอลลาร์ หรือราว 12,750 ล้านบาท นอกจากนี้ หุ้นของเฟซบุ๊กยังทวีมูลค่าขึ้นเกือบสองเท่าตัวนับตั้งแต่เดือนกรกฎาคมที่ผ่านมาอีกด้วย
มาร์ค ซักเคอร์เบิร์ก ออกแถลงการณ์ชี้ว่า ผลประกอบการเหล่านั้นได้แสดงให้เห็นแล้วว่า เฟซบุ๊กพร้อมแล้วที่จะเดินหน้าในขั้นถัดไป
ปัจจุบัน เฟซบุ๊กมีผู้ใช้งานมากกว่า 1,000 ล้านคนทั่วโลก แต่จำนวนผู้ใช้ในสหรัฐฯ และแคนาดา กลับชะลอตัว ซึ่งกรณีดังกล่าว สร้างความวิตกกังวลให้แก่บริษัท เนื่องจากสถิติระบุว่า ผู้ใช้งานในสหรัฐและแคนาดามีส่วนสำคัญในการสร้างรายได้ เพราะผู้ใช้งานหนึ่งคนจะทำเงิน 4.19 ดอลลาร์ ขณะที่ในเอเชีย แม้จำนวนผู้ใช้งานจะเพิ่มขึ้นอย่างต่อเนื่อง แต่สามารถทำเงินได้แค่เพียงคนละ 0.74 ดอลลาร์เท่านั้น

Mthai news
