กระทรวงมหาดไทยหนุนสินค้าโอท็อป ดันภูมิปัญญาชาวบ้านขึ้นห้างทำเลทองขายต่างชาติต้อนรับ AEC
นายจารุพงศ์ เรืองสุวรรณ รัฐมนตรีว่าการกระทรวงมหาดไทย  เผยรัฐบาลได้จัด“โครงการศูนย์แสดง จำหน่ายและกระจายสินค้า OTOP” ณ บริเวณใต้ทางด่วนในกรุงเทพมหานคร เพลินจิต-สีลม-รามอินทรา ”  ซึ่งถือเป็นโครงการต่อเนื่องของรัฐบาลในการเพิ่มช่องทางการจำหน่ายและขยายตลาดสินค้า OTOP ให้กว้างขวางมากขึ้น มีระยะเวลาในการดำเนินงาน 6 เดือน

ศูนย์แสดงสินค้า OTOP เป็นการสนับสนุนให้ชาวบ้านผลิตสินค้าที่มีคุณภาพ พร้อมเอาเสน่ห์ใส่ลงไป มีความแตกต่างจากสินค้าที่ผลิตจากโรงงาน และสินค้าของเราก็ต้องสร้างเรื่องราวที่มีรากลึกของสังคมใส่ลงไป จะทำให้ชาวต่างชาติที่ซื้อสินค้า OTOP ของเราไป เกิดความจดจำและอยากกลับมาซื้อสินค้าที่ผสมผสาน วัฒนธรรมของไทย.

ทั้งนี้เจ้าของแนวคิด OTOP IN THE CITY คือ นายผดุง ลิ้มเจริญรัตน์  เลขานุการรัฐมนตรีว่าการกระทรวงมหาดไทย เผยนางสาวยิ่งลักษณ์  ชินวัตร นายกรัฐมนตรี ให้ความสำคัญของสินค้า OTOP สั่งการให้กระทรวงมหาดไทย จัดหาพื้นที่แสดงสินค้าในเขตพื้นที่จังหวัดกรุงเทพมหานคร

โดยเราได้ทำเลดี 3 จุดหลัก คือ สีลม เป็นจุดตัดสุรวงศ์กับสีลม และยังเป็นชุมทางตอนปลายของถนนสีลมกับบางรัก และเป็นที่ตั้งของโรงแรมใหญ่ๆ และมีชาวต่างชาติอาศัยอยู่เยอะมาก มีพื้นที่ประมาณ 3 ไร่ จึ’จัดตั้งให้เป็น ไนท์บาซาร์ มีสินค้า OTOP ระดับ 3-5 ดาว

จุดเพลินจิต 200 ตารางวา จะนำเอาสินค้าเกรดพรีเมี่ยม มาตั้งโชว์จะจัดเป็นโชว์รูมสินค้า จุดที่ 3 บริเวณใต้ทางด่วนรามอินทรา พื้นที่ 8 ไร่ มีที่จอดรถ ตามนโยบายของกระทรวงมหาดไทย เรามีการสนับสนุน เทคนิค และช่องทางการตลาดเพิ่มมากขึ้น และเป็นการต้อนรับเข้าสู่ความเป็น  AEC
Mthai news
