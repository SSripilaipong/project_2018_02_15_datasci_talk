“แอปเปิล” ยอมรับไอโฟน 5เอส แบตสูบกระฉูด เกจิชี้อัพเดตเพื่อ “บีบซื้อเครื่องใหม่”

แอปเปิล อิงค์ได้ออกมายอมรับว่า ไอโฟน 5 เอสมีปัญหาขัดข้อง ทำให้โทรศัพท์สูญเสียพลังงานแบตเตอรี่อย่างรวดเร็ว ปัญหาดังกล่าวได้กระทบต่อผู้ใช้ไอโฟนจำนวนหนึ่ง และไอโฟนจะยอมให้มีการเปลี่ยนเครื่องจากปัญหาดังกล่าวแต่แอปเปิลยังอ้างว่า ถึงขณะนี้ ปัญหาดังกล่าวได้รับการร้องเรียนมาไม่มากนัก ขณะที่รายงานระบุว่า ที่ผ่านมา มีผู้ใช้ไอโฟน 5 เอส เตรียมจะคืนไอโฟนดังกล่าวเพราะปัญหาเครื่องแบตเตอรี่มีปัญหา
โดยก่อนหน้านี้ แอปเปิลคุยว่า ไอโฟน 5 เอส จะสามารถใช้คุยโทรศัพท์ได้ 10 ชม.แต่การยอมรับนี้ คาดว่าจะสร้างความเสียหน้าให้แก่แอปเปิล ซึ่งถูกโจมตีมาตลอดเรื่องข้อเสียของแบตเตอรี่
ขณะเดียวกันนักวิจารณ์ไอที ต่างออกมาโจมตีการอัพเดตซอฟท์แวร์ใหม่ของไอโฟน ระบุว่า มีจุดประสงค์เพื่อทำให้มือถือรุ่นเก่าล้าหลัง และบีบให้ผู้บริโภคต้องซื้อไอโฟนรุ่นปัจจุบันโดยเมื่อไอโฟน 4 ได้อัพเดตซอฟต์แวร์ IOS 7 ก็ทำให้เครื่องช้าลงและทางแก้เดียวก็คือต้องซื้อเครื่องใหม่หรือไอโฟน 5 โดย แอปเปิลได้พยายาม “ล้างสมอง”ผู้ใช้ให้ซื้อไอโฟน 5 เอส และไอโฟน 5 ซี เพราะดูสวยงามและดูดี

Mthai news
