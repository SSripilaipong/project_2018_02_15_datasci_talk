

บมจ.เจริญโภคภัณฑ์อาหาร เพิ่มช่องทางจัดจำหน่ายเข้าแม็คโคร เน้นอาหาร  4  กลุ่ม ซีพีคุโรบูตะ ปลาแพนกาเซียส ดอร์รี่ นักเก็ตปรุงสำเร็จ และไส้กรอกบุชเชอร์

นายสุพัตน์ ศรีธนาธร รองกรรมการผู้จัดการอาวุโส บมจ.เจริญโภคภัณฑ์อาหาร( CPF) กล่าวว่า ซีพีเอฟได้เปิดตัวกลุ่มสินค้าเข้าสู่ตลาดค้าส่ง  4  กลุ่ม ผ่านงานแมคโคร โฮเรก้า เป็นงานแสดงสินค้าอุปโภคบริโภคจากผู้ผลิตชั้นนำทั่วประเทศ โดยแม็คโคร ( MAKRO)  เป็นช่องทางสำคัญที่กลุ่มผู้ประกอบธุรกิจร้านอาหารขนาดกลางถึงขนาดเล็ก เลือกจับจ่ายสินค้าอาหารสดและอาหารพร้อมทาน
สำหรับผลิตภัณฑ์  4  กลุ่ม ได้แก่ กลุ่มแรก สินค้ายอดฮิตของซีพี คือ ซีพีคุโรบูตะ เนื้อหมูคัดพิเศษระดับพรีเมี่ยมที่ซีพีเอฟเป็นผู้พัฒนาสายพันธุ์ ซึ่งเป็นเนื้อหมูที่มีความนุ่ม ชุ่มฉ่ำ เทียบเท่า  Kobe Beef ( โกเบบีฟ) เนื่องจากมีเส้นใยไขมันละเอียดทั่วทั้งชิ้น และปีนี้มีรสชาติใหม่คือ หมูซอสเกาหลีบูลโกกิ และหมูอบน้ำผึ้ง สูตรฮ่องกง เพิ่มความหลากหลายให้เลือกสรร

กลุ่มที่สอง สินค้าจากเนื้อปลาแพนกาเซียส ดอร์รี่ มีเอกลักษณ์พิเศษคือ เนื้อแน่น ไม่เละลุ่ย ไม่มีกลิ่นคาว เพราะมีการเลี้ยงตามคุณภาพระดับสากล ซีพีเอฟได้นำเสนออีกหนึ่งทางเลือกความสะดวกของร้านอาหาร คือ  Meal Kit  ปลาแพนกาเซียส ดอร์รี่ เนื้อปลาแพนกาเซียส ดอร์รี่ จำหน่ายพร้อมซอสผัดสำเร็จรูป ได้แก่ ซอสผัดฉ่า ซอสผัดพริกสด และฉู่ฉี่
กลุ่มที่สาม นักเก็ตปรุงสำเร็จ ทอดไม่เกิน  3-5  นาทีก็อร่อยถูกใจ มีให้เลือกหลายรสชาติ ทั้ง นักเก็ตไก่คลาสสิค ,  นักเก็ตสติ๊กไก่ผสมข้าวโพด ,  นักเก็ตบอลไก่ ,  นักเก็ตไก่รสเกี๊ยวซ่า ,  และนักเก็ตปลา เนื้อคุณภาพดีคลุกเคล้าเครื่องปรุงรส พร้อมปรุงไม่ต้องเตรียมให้ยุ่งยาก ร้านสไตล์ไหนก็สามารถทำเองได้
กลุ่มที่สี่ สินค้าน้องใหม่ ไส้กรอกบุชเชอร์ อีกระดับความอร่อยกับไส้กรอกสไตล์เยอรมันต้นตำรับ อร่อยเนื้อๆ กับคุณภาพเน้นๆ ซึ่งในงานแมคโครโฮเรก้านี้ถือเป็นการเปิดตัวครั้งแรกอย่างเป็นทางการของไส้กรอกบุชเชอร์ โดยนำเสนอหลากหลายแบบได้แก่ บราทเวิร์สท ,  ชิงเคนเวิร์ส ,  ชิงเคนเวิร์สชิลลี่ ,  และ รอยเชอร์เวิร์ส
นอกจากนี้ ซีพีเอฟยังได้ร่วมกับแมคโครจัด  workshop  สอนวิธีปรุงสินค้าจากปลาดอร์รี่หลากหลายเมนูให้แก่ผู้ประกอบการที่สนใจอีกด้วย
Mthai news
