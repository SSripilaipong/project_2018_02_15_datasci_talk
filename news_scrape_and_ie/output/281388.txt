ญี่ปุ่นหนุนงบฯให้เปล่ากว่า 1,000 ล้าน สร้างประตูระบายน้ำป้องกันพื้นที่นิคมอุตสาหกรรม

นายยุคล ลิ้มแหลมทอง รมว.การกระทรวงเกษตรฯ เปิดเผยว่ารัฐบาลญี่ปุ่นได้ให้ความช่วยเหลือแบบให้เปล่า แก่รัฐบาลไทยผ่านองค์การความร่วมมือระหว่างประเทศของญี่ปุ่น หรือไจก้า เพื่อก่อสร้างประตูระบายน้ำ 2 แห่งในจังหวัดพระนครศรีอยุธยา คือ ประตูระบายน้ำคลองกระมังและคลองหันตราซึ่งตั้งอยู่ที่ปลายน้ำของประตูระบายน้ำข้าวเม่า ในวงเงิน 2,550 ล้านเยน หรือประมาณ 1,000 ล้านบาท เพื่อทำการปกป้องพื้นที่ที่สำคัญทางด้านซ้ายของแม่น้ำป่าสักและแม่น้ำเจ้า พระยา ภายใต้โครงการป้องกันอุทกภัยในฝั่งตะวันออกของแม่น้ำป่าสัก จังหวัดพระนครศรีอยุธยา
สำหรับ เงื่อนไขในข้อตกลงความช่วยเหลือแบบให้เปล่านั้น กรมชลประทานจะต้องไปร่วมในการจัดหาบริษัทผู้รับจ้างก่อสร้างและบริษัทผู้ จำหน่ายเครื่องสูบน้ำเคลื่อนที่ ณ ประเทศญี่ปุ่น ซึ่งอธิบดีกรมชลประทานได้เดินทางไปลงนามในสัญญาว่าจ้างบริษัทผู้รับจ้าง คือ บริษัท Maeda Corporation ราคางานก่อสร้าง 1,434 ล้านเยน หรือประมาณ 454 ล้านบาท และบริษัทผู้จำหน่ายเครื่องสูบน้ำเคลื่อนที่ คือ บริษัท Kubota Corporation ในวงเงิน 193 ล้านเยน หรือประมาณ 61 ล้านบาท ณ ประเทศญี่ปุ่น เมื่อวันที่ 5-9 มิถุนายน 2556 ที่ผ่านมา
Mthai news
