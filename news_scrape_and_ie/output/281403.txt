ราคาทองปรับลดลงบาทละ 100 บาท  ลุ้นทองรูปพรรณขายออกหลุดกรอบ 20,000

สมาคมค้าทองคำประกาศราคาทองรอบแรกวันนี้ (1 พ.ย.56) ปรับลดลงบาทละ 100 บาท โดยทองคำแท่งรับซื้อบาทละ 19,500 บาท ขายออกบาทละ 19,600 บาท ทองรูปพรรณ ซื้อบาทละ 19,222.88 บาท ขายออกบาทละ 20,000 บาท
อย่างไรก็ตามสมาคมค้าทองคำแนะนำให้จับตาราคาทองคำในประเทศวันนี้ หลังสัญญาทองคำตลาด COMEX (Commodity Exchange) ส่งมอบเดือน ธ.ค.ปิดตลาดวานนี้ (31 ต.ค.56) ร่วงลง 25.6 ดอลลาร์ต่อออนซ์ ปิดที่ 1,323.7 ดอลลาร์ต่อออนซ์ หลังได้รับแรงกดดันจากการคาดการณ์ที่ธนาคารกลางสหรัฐฯ (เฟด) อาจทอนมาตรการ QE ในการประชุมรอบหน้า

Mthai news
