คลังเเผยเตรียมออกบอนด์4.5แสนล้านระดมทุนก่อสร้างโครงสร้าพื้นฐาน-ระบบจัดการน้ำ

นายกิตติรัตน์ ณ ระนอง รองนายกรัฐมนตรีและ รมว.คลัง เปิดเผยว่าหลังผลการเดินทางไปโรดโชว์ให้กับนักลงทุนต่างชาติ ที่ศสหรัฐฯ แลอังกฤษ  ได้สร้างความมั่นใจและให้ข้อมูลกับนักลงทุนในการดำเนินโครงการก่อสร้างโครงสร้างพื้นฐานด้านการคมนาคมวงเงิน 2 ล้านล้านบาท
ทั้งนี้เหนือจากการระดมเงินกู้ในประเทศเป็นหลักแล้ว กระทรวงการคลังมีแนวทางที่จะออกพันธบัตร (บอนด์) สกุลดอลลาร์สหรัฐฯ ในสัดส่วน 15-20% ของวงเงินกู้ทั้งสิ้น 2,350,000 ล้านบาท ทั้งจากในโครงการลงทุนโครงสร้างพื้นฐานด้านการคมนาคม 2 ล้านล้านบาท และโครงการลงทุนระบบป้องกันอุทกภัยและการบริหารทรัพยากรน้ำของประเทศ 350,000 ล้านบาท
อย่างไรก็ตาม จากเงินจำนวนทั้งหมดนี้จะมีการนำเข้าเครื่องจักรและเทคโนโลยีจากต่างประเทศประมาณ 50% ดังนั้น สัดส่วนความจำเป็นในการออกพันธบัตรสกุลเงินต่างประเทศจะลดน้อยลงอีก หรืออยู่ที่ 15,000 ล้านดอลลาร์สหรัฐฯ หรือ 450,000 ล้านบาท (อัตราแลกเปลี่ยน 30 บาทต่อดอลลาร์สหรัฐฯ)
ทั้งนี้ การออกบอนด์จะทยอยออกต่อเนื่องปีละ  30,000-45,000 ล้านบาท เป็นเวลา 10 ปี จากนั้นในปีที่ 11 ก็จะมีการออกพันธบัตรเพื่อรีไฟแนนซ์ดอกเบี้ยในปีที่ 1 ก็จะทำให้พันธบัตรรัฐบาลไทยมีข้อมูลอยู่ในตลาดและได้รับความน่าเชื่อถือ และหากราคาพันธบัตรสะท้อนในตลาด ก็จะเป็นข้อมูลให้กับนักลงทุนและรัฐบาลที่ช่วยสะท้อนภาวะเศรษฐกิจของไทยในอนาคตด้วย
Mthai news
