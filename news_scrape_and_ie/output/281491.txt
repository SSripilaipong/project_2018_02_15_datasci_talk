สมาคมผู้ส่งออกข้าวไทยชี้ผลลัพธ์ราคาข้าวส่งออกเหลือ420-430 ดอลลาร์สหรัฐ เพราะโครงการรับจำนำข้าวรอบใหม่เป็นเหตุ
นายชูเกียรติ โอภาสวงศ์ นายกกิตติมศักดิ์ สมาคมผู้ส่งออกข้าวไทย เผยราคาส่งออกข้าวไทยปรับตัวลดลงต่อเนื่อง จนราคาใกล้เคียงกับราคาส่งออกข้าวของประเทศเวียดนาม มีส่วนต่างแค่ 10-20 ดอลลาร์สหรัฐ/ตันเท่านั้น โดยราคาข้าวขาว 5% เวียดนามอยู่ที่ตันละ 400 ดอลลาร์สหรัฐ ส่วนราคาส่งออกข้าวขาว 5% ข้าวไทยตันละ 420-430 ดอลลาร์สหรัฐ ต่ำกว่าราคาส่งออกช่วง 3 ปีที่ 460-470 ดอลลาร์สหรัฐ
นอกจากนี้ ยังพบว่าคำสั่งซื้อข้าวปัจจุบันมีน้อยผิดปกติ ส่วนหนึ่งน่าจะมาจากผู้ซื้อต้องการรอดูสถานการณ์ราคาข้าวไทยที่คาดว่าจะลดต่ำลงอีก เนื่องจากรัฐบาลไทยมีสต๊อกจำนวนมหาศาล และยังมีข้าวข้าวเปลือกฤดูกาลใหม่ปี 2556/2557 ทยอยเข้าสู่โครงการรับจำนำรอบใหม่อีก ส่งผลให้ราคาข้าวปรับตัวลดลงตามจิตวิทยาของตลาดด้วย
ขณะที่ราคาข้าวในตลาดโลกลดลงต่ำสุดเทียบกับช่วง 3 ปีที่ผ่านมา หรือก่อนที่จะมีโครงการรับจำนำข้าวเปลือก 2554/2555 โดยราคาที่เทียบกับ 3 ปีก่อนหน้า พบว่าข้าวเปลือกเจ้า ความชื้น 15% อยู่ที่ 7,500-8,000 บาท/ตัน จาก 8,400-8,500 บาท/ตัน ข้าวขาว 5% (ข้าวสาร) กระสอบ (100 กก.) ละ 1,210-1,230 บาท ลดลงจากกระสอบละ 1,400 บาท โดยเฉลี่ยแล้วข้าวในตลาดราคาลดลง 5-10%
Mthai news
