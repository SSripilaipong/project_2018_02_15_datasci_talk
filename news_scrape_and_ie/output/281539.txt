พลัส พร็อพเพอร์ตี้ ผู้เชี่ยวชาญด้านจัดการอสังหาริมทรัพย์ ชี้ชัดคนรุ่นใหม่ชอบอยู่คอนโดฯกลางเมืองติดรถไฟฟ้า

นายภูมิภักดิ์ จุลมณีโชติ กรรมการผู้จัดการบริษัท พลัส พร็อพเพอร์ตี้ จำกัด ผู้เชี่ยวชาญด้านบริหารและจัดการอสังหาริมทรัพย์ครบวงจร เผย ตลาดคอนโดมีเนียมใจกลางเมือง โดยเฉพาะเพลินจิต สุขุมวิท แข่งขันรุนแรง ราคาที่ดินเพิ่มสูงขึ้นอย่างต่อเนื่อง รวมถึงอานิสงส์จากการเปิดเสรีอาเซียน อีกทั้งเป็นทำเลยอดนิยมของคนญี่ปุ่น ส่งผลราคาต้นทุนที่ดินเพิ่มขึ้นอย่างต่อเนื่อง
ขณะที่รูปแบบการใช้ชีวิตของคนรุ่นใหม่ที่เปลี่ยนแปลงไป เน้นความสะดวกสบายในชีวิตประจำวัน ความรวดเร็วในการเดินทางเนื่องจากสภาพจราจรที่แออัดในกรุงเทพฯ เป็นผลให้ความ ต้องการที่อยู่อาศัยตามแนวรถไฟฟ้าได้รับความนิยมเป็นอย่างมาก 
โดยราคาของห้องชุดในโครงการที่ก่อสร้างแล้วเสร็จภายใน 2-3 ปีย้อนหลังในทำเลเดียวกันถูกกว่าโครงการใหม่ที่อยู่ระหว่างก่อสร้างราว 30% ทำให้ห้องชุดรีเซลได้รับความสนใจมากขึ้น เนื่องจากสร้างเสร็จพร้อมอยู่

ทั้งนี้ จากการสำรวจข้อมูลของผู้อยู่อาศัยในคอนโดฯ ล่าสุดพบว่า 53% เป็นเจ้าของอยู่อาศัยเอง 25% เป็นผู้เช่า และอีก 22% เป็นห้องว่าง ซึ่งบางส่วนเป็นการซื้อลงทุนระยะยาวโดยไม่ขายต่อและปล่อยเช่า และอีกส่วนคือห้องที่รอขายต่อหรือรอปล่อยเช่า จะเห็นได้ว่าจำนวนผู้อยู่อาศัยทั้งหมดจะมีอยู่ประมาณ 78% ซึ่งเป็นเทรนด์เดียวกันต่อเนื่องมาเป็นเวลากว่า 10 ปีแล้ว แต่ในสัดส่วนของ ผู้เช่าเริ่มเพิ่มขึ้นมาเรื่อยๆ โดยเฉพาะในโซนสุขุมวิท
อย่างไรก็ตาม ภาพรวมโครงการคอนโดมีเนียมในย่านใจกลางเมือง บริเวณเพลินจิต สุขุมวิท คาดว่ามีอยู่ราว 2,327 ยูนิต ซึ่งเป็นยูนิตคงค้างจากปี 2555 และคอนโดใหม่ที่พัฒนาตั้งแต่ต้นปีที่ผ่านมาจนถึงมิถุนายน 2556 แบ่งเป็นโครงการคอนโดมิเนียมที่ปิดการขายไปแล้วจำนวน 1,014 ยูนิต และโครงการคอนโดมิเนียมใหม่ที่อยู่ระหว่างการขายประมาณ 1,313 ยูนิต”
Mthai news
