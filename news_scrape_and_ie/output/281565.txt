กรุงศรี คอนซูมเมอร์ ปรับโฉมบัตรเครดิตโฮมโปร วีซ่า พร้อมส่วนลดซื้อสินค้าและบริการมากมาย นอกเหนือร้านโฮมโปร

นายฐากร ปิยะพันธ์ กรรมการผู้จัดการใหญ่ บริษัท อยุธยา แคปปิตอล เซอร์วิสเซส จำกัด หรือกรุงศรี คอนซูมเมอร์ เผยบริษัทได้ปรับปรุงบัตรเครดิตโฮมโปร วีซ่าใหม่ให้ดูทันสมัย พร้อมยกสถานะสมาชิกบัตรที่มีกว่า 200,000 รายเป็นบัตรโฮมโปร วีซ่า แพลทินัมโดยไม่ต้องเสียค่าใช้จ่าย
ทั้งนี้ชูแนวคิด Healthy Home, Healthy Life ที่นอกจากสมาชิกบัตรจะได้รับสิทธิประโยชน์เกี่ยวกับสินค้าบ้าน บริการดูแลและซ่อมแซมบ้านหรืออุปกรณ์ภายในบ้านที่โฮมโปรกว่า 60 สาขาทั่วประเทศแล้ว ยังเพิ่มสิทธิประโยชน์อื่นนอกห้างโฮมโปรที่พิเศษเหนือกว่าบัตรเครดิตอื่น 
อาทิ Healthy Home สิทธิประโยชน์ที่โฮมโปรทุกสาขา รับส่วนลด 3% ทุกชิ้นทันทีเมื่อชำระค่าสินค้าและบริการผ่านบัตร รับส่วนลดสูงสุด 10% เมื่อซื้อที่นอนหรือชุดเครื่องนอน นำคะแนนสะสมเท่ายอดซื้อแลกรับส่วนลด 13% รับส่วนลดสูงสุด 10%
เมื่อซื้อบริการ Home Service ตั้งแต่ 1,500 บาทขึ้นไป รับสิทธิ์ผ่อนชำระ 0% นาน 3 เดือน นอกจากนี้ ยังให้บริการสอบถามข้อมูลเกี่ยวกับช่างซ่อมแซมเมื่อประสบปัญหาฉุกเฉินภายในบ้านตลอด 24 ชั่วโมง อาทิ หลังคารั่ว ไฟฟ้าลัดวงจร กำจัดสัตว์มีพิษ เป็นต้น และเมื่อสมาชิกบัตรใช้จ่ายผ่านบัตรตามเงื่อนไข จะได้รับบริการล้างแอร์ฟรี 1 ครั้ง
อีกทั้ง  Healthy Life รับส่วนลด 2% เมื่อเติมน้ำมันที่สถานีน้ำมันบางจากทั่วประเทศ บริการเลขาส่วนตัว Global Concierge Service ที่ให้ความช่วยเหลือตลอด 24 ชั่วโมงในการจองร้านอาหารดัง โรงแรม จัดส่งดอกไม้หรือของขวัญในวันสำคัญ บริการซักรีดเสื้อผ้า รับสิทธิตรวจสุขภาพในราคาลด 50% ที่ World Medical Center และโรงพยาบาลปิยะเวท
รวมถึงส่วนลด 10% โรงแรมและรีสอร์ทเครือเซ็นทารา และส่วนลดพิเศษที่ห้องอาหารในโรงแรมบันยันทรี St. Regis และโรงแรมชั้นนำทั่วประเทศ
นอกจากนี้ ยังมอบความคุ้มครองแผนประกันภัยอุบัติเหตุการเดินทางทั้งในและต่างประเทศวงเงินสูงสุด 10 ล้านบาทกรณีเสียชีวิตหรือทุพพลภาพ มอบความคุ้มครองแผนประกันความไม่สะดวกในระหว่างการเดินทาง ทั้งเครื่องบินล่าช้าหรือยกเลิกเที่ยวบินในวงเงินคุ้มครองสูงสุด 10,000 บาท นอกจากนี้ ยังฟรีค่าธรรมเนียมแรกเข้าและค่าธรรมเนียมรายปีตลอดชีพ
Mthai news
