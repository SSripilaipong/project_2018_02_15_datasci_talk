รัฐบาลเห็นชอบปรับเพิ่มเงินเดือนครูวุฒิปริญญาตรี 15,000 บาท มีผลบังคับใช้ตั้งแต่ 1 มกราคม 2557
ร.ท.(หญิง)สุณิสา เลิศภควัต รองโฆษกประจำสำนักนายกรัฐมนตรี แถลงคณะรัฐมนตรีเห็นชอบ เรื่องปรับปรุงค่าตอบแทนข้าราชการครู และบุคลากรทางการศึกษา ปี 2556 และ ปี 2557 เพื่อให้สอดคล้องกับนโยบายรัฐบาล ในการปรับเงินเดือนวุฒิปริญญาตรี 15,000 บาท และสอดคล้องกับอัตราเงินเดือนข้าราชการสามัญประเภทอื่น
โดยให้ปรับหลักเกณฑ์ และวิธีการกำหนดอัตราเงินเดือนสำหรับคุณวุฒิ ที่คณะกรรมการข้าราชการครูและบุคคลากรทางการศึกษารับรอง เพื่อบรรจุและแต่งตั้งข้าราชการครู และบุคคลกรทางการศึกษาปริญญาตรี ตั้งแต่ 1 มกราคม 2557 เป็นต้นไป อัตราเงินเดือนแรกบรรจุข้าราชการครูที่มีวุฒิปริญญาตรี จะได้รับอัตราเงินเดือน 15,050 บาท โดยให้มีผลย้อนหลังตั้งแต่วันที่ 1 มกราคม 2556 แต่อัตราเงินเดือนย้อนหลัง จะอยู่ที่ 13,470 บาท
Mthai news
