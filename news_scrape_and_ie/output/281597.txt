ชาวอุทัยฯ คัดค้านการสร้างฟลัดเวย์ของรัฐบาล “ชาดา”นำคนวอร์กเอาท์เวทีประชาพิจารณ์

เวทีรับฟังความคิดเห็นของประชาชน ในโครงการบริหารจัดการน้ำของรัฐบาล วงเงิน 3.5 แสนล้าน ที่จังหวัดอุทัยธานี วันนี้ (1 พ.ย.) มีประชาชนเข้าร่วมกว่า 15,000 คน โดยส่วนใหญ่แสดงความเห็นคัดค้านการก่อสร้างทางผันน้ำ หรือ ฟลัดเวย์ ตามสัญญา A5 ของรัฐบาล
นายชาดา ไทยเศรษฐ์ ส.ส.อุทัยธานี พรรคชาติไทยพัฒนา ร่วมแสดงความเห็นว่า เวทีการรับฟังความคิดเห็นประชาชนในครั้งนี้ ไม่ชอบด้วยกฎหมาย จึงขอยกเลิกการเข้าร่วมรับฟังความคิดเห็นครั้งนี้ พร้อมออกจากเวทีทันที ทำให้ประชาชนจำนวนมากเดินออกจากเวทีรับฟังความเห็นด้วย
ทั้งนี้ ประชาชนที่ร่วมแสดงความคิดเห็นเสร็จได้เดินทางไปยังบริเวณ สี่แยกหอนาฬิกา จ.อุทัยธานี เพื่อจัดเวทีคู่ขนานแสดงการคัดค้านการก่อสร้างโครงดังกล่าวด้วย

Mthai news
