
ตลาดหุ้นไทย ติดลบต่อเนื่อง ปิดตลาดลบ13.80 จุด มูลค่าการซื้อขาย 29,421.69 ล้านบาท โบรกเกอร์แนะรอช้อนซื้อเมื่อราคาเหมาะสม

บริษัทหลักทรัพย์ ยูโอบี เคย์เฮียน (ประเทศไทย) เผยตลาดหุ้นไทยวันที่ 1 พ.ย.56 ดัชนีแกว่งตัวในแดนลบตลอดทั้งวัน ปิดตลาดลบ 13.80 จุด เพราะได้รับปัจจัยลบหลังที่ประชุมสภาผู้แทนราษฎร มีมติเห็นชอบร่างพระราชบัญญัติ (พ.ร.บ.) นิรโทษกรรมให้แก่ผู้กระทำความผิดจากการชุมนุมทางการเมือง ในวาระที่ 3
ประกอบกับเงินบาทมีทิศทางอ่อนค่าลง ส่งผลให้นักลงทุนต่างชาติเริ่มทยอยขายสุทธิ 1 , 771.22 ล้านบาท ขณะที่นักลงทุนรายย่อยซื้อสุทธิ  1 , 100.39 ล้านบาท ประเด็น พ.ร.บ.นิรโทษกรรมจะไม่กดดันตลาดหุ้นไทยนานนัก เพราะเชื่อว่าการชุมนุมของกลุ่มผู้คัดค้านที่มีแกนนำคือ พรรคประชาธิปัตย์ ที่สถานีรถไฟสามเสนจะเป็นไปอย่างสงบ ดังนั้น นักลงทุนจึงควรหาจังหวะรอเข้าซื้ออีกครั้งเมื่อราคาหุ้นอ่อนตัวลง
5อันดับหลักทรัพย์ที่มีมูลค่าซื้อขายสูงสุด คือ บมจ.จัสมิน อินเตอร์เนชั่นแนล ( JAS ),  KBANK  ,บมจ.ทรูคอร์ปอเรชั่น ( TRUE ,( SCB ) และ( ADVANC )
Mthai news
