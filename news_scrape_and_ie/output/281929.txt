ชมรมนักธุรกิจเพื่อประชาธิปไตย  นัดเป่านกหวีดคัดค้านพ.ร.บ.นิรโทษกรรม ที่ สีลมเที่ยงวันนี้(4 พ.ย.)

นายสมเกียรติ หอมละออ ประธานชมรมนักธุรกิจเพื่อประชาธิปไตย กล่าวว่า ในวันนี้ (4 พ.ย.)เวลาประมาณ 12.34 น. ทางชมรมฯ จะร่วมแสดงสัญญลักษณ์ในการคัดค้านพ.ร.บ.นิรโทษกรรม ด้วยการเป่านกหวีดเป็นเวลาประมาณ 1 นาที บริเวณใต้สถานีรถไฟฟ้าบีทีเอสศาลาแดง โดยในช่วงเช้า ประมาณ 9.00-10.00 น.เช้าจะเริ่มชักชวน แจกใบปลิวชาวสีลม และประมาณ 11.00 น. จะเริ่มปราศรัยให้ความรู้ความเข้าใจว่าสาเหตุที่ออกมาคัดค้านพ.ร.บ.ดังกล่าว
ทั้งนี้การออก พ.ร.บ.นิรโทษกรรมครั้งนี้ไม่ชอบมาพากล เป็นการก้าวก่ายแทรกแซงฝ่ายยุติธรรมของฝ่ายบริหาร และนิติบัญญัติ ในฐานะนักธุรกิจเห็นว่าไม่ยุติธรรมและไม่สมควร เพราะหากศาลฯ พิจารณาแล้วเห็นว่าผิดก็ต้องมีการลงโทษ ถ้านักการเมืองทุจริต แต่มีเสียงข้างมาก แล้วขอยกเลิก เป็นการส่งเสริมการทุจริตคอร์รัปชั่นในอนาคต..เราคัดค้านในขอบเขตที่เราทำได้
MThai news
