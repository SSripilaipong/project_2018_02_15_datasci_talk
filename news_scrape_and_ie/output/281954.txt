หุ้นไทยร่วงหนัก เปิดตลาดลดลง 18.11จุด ล่าสุดติดลบ 23.04 จุด มาอยู่ที่ระดับ 1,406.04 จุด เหตุการเมืองกดกัน นักลงทุนต่างชาติเทขายต่อเนื่อง

ตลาดหุ้นไทยวันนี้ (4 พ.ย.) เปิดตลาด เปิดทำการเมื่อเวลา 10.00 น. ดัชนีปรับตัวลดลง 18.11 มาอยู่ที่ระดับ 1,410.79 จุด ด้วยมูลค่าการซื้อขาย 1,064.79 ล้านบาท ล่าสุดเมื่อเวลา 10.31 น. ติดลบ 23.04 จุด มาอยู่ที่ 1,406.04 จุด นักวิเคราะห์ ระบุปัจจัยการเมืองกดดัน
นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ คาดจะปรับลดลงในระยะสั้น โดยมีปัจจัยทางการเมืองกดดัน ซึ่งวันนี้ม็อบสามเสนก็จะยกระดับการชุมนุมคัดค้าน พ.ร.บ.นิรโทษกรรม และอาจจะเป็นลักษณะของดาวกระจาย อีกทั้งกระแสการต่อต้านหลายฝ่ายก็มีมากขึ้นด้วย รวมทั้งนักลงทุนต่างชาติก็มีการขายอย่างต่อเนื่องด้วย
MThai news
