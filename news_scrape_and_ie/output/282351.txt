พาณิชย์ฯ เผยราคาราคาไข่ไก่จะปรับขึ้นอีกฟองละ 10 สต. หลังเข้าฤดูหนาว

กระทรวงพาณิชย์ โดยกรมการค้าภายใน รายงานพบว่าราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้พบว่า ราคาสินค้ามีการปรับตัวทั้งเพิ่มขึ้นและลดลง ตามปริมาณการผลิตที่ออกสู่ตลาดในช่วงหน้าหนาว โดยสินค้าที่มีการปรับราคาลดลง อาทิ ผักคะน้า เหลือกิโลกรัมละ 25 – 28 บาท ผักบุ้งจีน เหลือกิโลกรัมละ 30 – 32 บาท กวางตุ้งเหลือกิโลกรัมละ 15 – 18 บาท ถั่วฝักยาว เหลือกิโลกรัมละ 35 – 38 บาท
ในขณะที่ต้นหอมและผักชีปรับราคาเพิ่มขึ้นอีกกิโลกรัมละ 10 บาท ต้นหอมอยู่ที่กิโลกรัมละ 90 – 100 บาท และผักชี อยู่ที่กิโลกรัมที่ 100 – 110 บาท นอกจากนี้ไข่ไก่ ยังมีการปรับราคาเพิ่มขึ้นอีกฟองละ 10 สต. โดยไข่ไก่เบอร์ 2 ราคาฟองละ 3.60 – 3.70 บาท ไข่ไก่เบอร์ 3ราคาฟองละ 3.50 – 3.60 บาท
อย่างไรก็ตาม ยังคงมีสินค้าที่ราคาไม่เปลี่ยนแปลง ได้แก่ เนื้อหมู ราคากิโลกรัมละ 120 – 125 บาท ไก่สดทั้งตัว ราคากิโลกรัมละ 70 – 75 บาท

Mthai news
