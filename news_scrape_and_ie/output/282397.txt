ครม.หารือความร่วมมือไทย-จีน ในโครงการรถไฟความเร็วสูง พร้อมดูแลราคามันตกต่ำ

การประชุมคณะรัฐมนตรีวันนี้ (5 พ.ย.) มีนางสาวยิ่งลักษณ์ ชินวัตร นายกรัฐมนตรีและรัฐมนตรีว่าการกระทรวงกลาโหม เป็นประธานการประชุม โดยมีวาระการประชุม อาทิ การพิจารณาเอกสารความร่วมมือไทยและจีนด้านรถไฟความเร็วสูงในการซื้อขายข้าว โดยไทยได้เสนอมอบหมายให้จีนวางแผนและออกแบบรถไฟสายกรุงเทพมหานคร-นครราชสีมา ซึ่งจะนำเข้าสู่ที่ประชุมคณะกรรมการร่วมด้านเศรษฐกิจการค้า ไทย-จีน ครั้งที่ 3
นอกจากนี้ กระทรวงพาณิชย์จะเสนอขอความเห็นชอบมาตรการช่วยเหลือผู้ปลูกมันสำปะหลัง โดยจ่ายชดเชยค่าบริหารการตลาด แทนการรับจำนำหัวมันสด เพื่อให้เกษตรกรได้ใช้หมุนเวียนในการเพาะปลูกและไม่รีบเร่งขุดหัวมันสดขายในช่วงเดือนธันวาคมถึงมีนาคม ทำให้มันสำปะหลังล้นตลาดส่งผลให้ราคาตกต่ำ ซึ่งเชื่อว่าจะใช้งบประมาณต่ำกว่าการรับจำนำครั้งก่อน
ในส่วนของหน่วยงานด้านความมั่นคงนั้นยังไม่เสนอวาระพิเศษเข้าสู่ที่ประชุมมีเพียงวาระทั่วไป ที่พลตำรวจเอกประชา พรหมนอก รองนายกรัฐมนตรี จะได้รายงานสถาการณ์การดูแลการชุมนุมของกลุ่มต่างๆ ในภาพรวมให้กับคณะรัฐมนตรีได้รับทราบ
Mthai news
