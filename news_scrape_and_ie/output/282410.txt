เกิดเหตุ ล้อเครื่องบินการบินไทย ระเบิดขณะลงจอดที่ท่าอากาศยานแม่ฟ้าหลวง เจ้าหน้าที่เร่งหาสาเหตุ


ผู้สื่อข่าวรายงานเมื่อช่วงเช้า(5 พ.ย.)ที่ผ่านมา ได้เกิดเหตุเครื่องบินของสายการบินไทย ทีจี 130 บินมาจากท่าอากาศยานสุวรรณภูมิ ลงจอดที่ท่าอากาศยานแม่ฟ้าหลวง จ.เชียงราย ขณะที่เครื่องบินลงจอด และกำลังเลี้ยวเข้าหลุมจอดกลางรันเวย์ ได้เกิดเสียงระเบิดอย่างรุนแรงบริเวณท้ายเครื่องบิน
แต่กัปตันสามารถนำเครื่องเข้าหลุมจอดได้อย่างปลอดภัย โดยไม่มีผู้โดยสารรายใดได้รับบาดเจ็บ  จากนั้นเจ้าหน้าที่ได้เข้าไปสอบพบว่า ล้อเครื่องบินด้านหลังขวายางระเบิด ฉีกเสียหาย ซึ่งในขณะนี้ เจ้าหน้าที่เร่งตรวจสอบถึงสาเหตุของการเกิดระเบิดแล้ว
MThai news
