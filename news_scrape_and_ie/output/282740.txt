นายกฯพอใจนิคมมาบตาพุดแก้ปัญหาสิ่งแวดล้อม เห็นด้วยเอกชนร่วมเป็นกรรมการ ปภ.

วันนี้(6พย.56)น.ส.ยิ่งลักษณ์ ชินวัตร นายกรัฐมนตรี ได้ลงพื้นที่เพื่อตรวจเยี่ยมและติดตามความคืบหน้าการแก้ปัญหาในนิคมอุตสาหกรรมมาบตาพุด จ.ระยองซึ่งในนิคมฯ มาบตาพุด มีโรงงานอุตสาหกรรมขนาดใหญ่ 138 ราย มูลค่าการลงทุน 900,000 ล้านบาท เป็นสัดส่วน 1 ใน 5 ของการลงทุนในนิคมฯ ทั้งประเทศโดยหลังปี 2553 มีปัญหามลภาวะกระทบต่อชุมชนในบริเวณใกล้เคียง
ทั้งนี้ ในการประชุม นายกรัฐมนตรีกำชับในที่ประชุมให้จัดสรรงบประมาณที่มีความสำคัญอย่างเร่งด่วน ยอมรับว่านโยบายที่มอบหมายด้านการแก้ไขปัญหาสิ่งแวดล้อมมีความคืบหน้าไปมาก และเห็นด้วยกับการแก้ปัญหา พ.ร.บ.ป้องกันและบรรเทาสาธารณภัยปี 2550 เพื่อให้ ก.อุตสาหกรรมและหน่วยงานที่เกี่ยวข้องเข้ามาร่วมเป็นกรรมการ จึงให้เร่งศึกษาการแก้ไขกฎหมายที่มีความชัดเจนมากขึ้น
ด้านนายอาคม เติมพิทยาไพสิฐ เลขาธิสภาพัฒฯ กล่าวว่าหลังจาก ครม.สัญจร มีมติให้แก้ปัญหาสิ่งแวดล้อม หน่วยงานที่เกี่ยวข้องจึงได้เร่งพัฒนาให้ จ.ระยอง เป็นเมืองสีเขียว หรือ Green Town ขณะนี้มีโครงการแก้ปัญหาสิ่งแวดล้อม 99 โครงการ ใช้เงินลงทุนถึง 6,363 ล้านบาท เป็นโครงการเร่งด่วนต้องดำเนินการ 88 โครงการ โดยเฉพาะการนำรูปแบบการกำจัดขยะจากต่างประเทศมาปรับใช้ในนิคมอุตสาหกรรม เพื่อให้มาบตาพุดเป็นนิคมอุตสาหกรรมเชิงนิเวศในปี 2562
Mthai news
