ธนาคารกรุงไทย ลดดอกเบี้ย 1%แก่ข้าราชการใช้สิทธิบำเหน็จตกทอดค้ำประกัน อนุมัติไวภายใน 24ช.ม.

นายชัยณรงค์ เอื้อสิทธิชัย ผู้ช่วยกรรมการผู้จัดการใหญ่ สายงานธุรกิจรายย่อยและเครือข่าย ธนาคารกรุงไทย เผยธนาคารปล่อยเงินกู้แก่ข้าราชการ โดยนำสิทธิในบำเหน็จตกทอดเป็นหลักทรัพย์ประกันการกู้เงิน เพื่อให้สิทธิผู้รับบำเหน็จตกทอดได้เข้าถึงแหล่งเงินทุน ซึ่งช่วยลดการพึ่งพาเงินทุนนอกระบบ โดยธนาคารอนุมัติสินเชื่อไปแล้วกว่า 76,000 ราย วงเงินรวมกว่า 25,000 ล้านบาท
สำหรับผู้กู้รายใหม่ที่ยื่นขอสินเชื่อภายในวันที่ 30 ธันวาคม 2556 ธนาคารลดอัตราดอกเบี้ยลง 1% เป็นระยะเวลา 3 เดือน โดยลดอัตราดอกเบี้ยเหลือ MLR – 1.375% ต่อปี กู้ได้สูงสุด 100% ของวงเงินที่ระบุไว้ในต้นฉบับหนังสือรับรองสิทธิ ไม่จำกัดอายุผู้กู้ ระยะเวลาให้กู้นานถึง 30 ปี อนุมัติภายใน 24 ชั่วโมง กู้ได้แม้ไม่ได้รับบำนาญผ่านธนาคาร
ธนาคารยังได้จัดโปรโมชั่นพิเศษสำหรับสินเชื่อ Home For Cash โดยลดอัตราดอกเบี้ยปีแรกลง 1% ต่อปี โดยคิดอัตราดอกเบี้ย MRR-1.5% ต่อปี เพื่อเพิ่มความคล่องตัวในการใช้จ่ายอุปโภคอเนกประสงค์ ให้กับลูกค้าสินเชื่อที่อยู่อาศัยที่เป็นลูกค้าชั้นดี และสมัครใช้สินเชื่อ Home For Cash ภายในวันที่ 31 มีนาคม 2557 
 Mthai news
