คอมมาร์ตหวั่นปัญหาการเมืองกระทบยอดขายสินค้าไอที ลุ้นชุมนุมไม่ยืดเยื้อ

นายปฐม อินทโรดม กรรมการบริหารและผู้จัดการทั่วไป บริษัท เออาร์ไอพี จำกัด (มหาชน) ผู้จัดงานคอมมาร์ต กล่าวถึงเหตุการณ์ไม่สงบทางการเมืองในช่วงนี้มี่อาจกระทบต่องานคอมมาร์ต คอมเทคที่จะจัดขึ้นระหว่างวันที่ 7-10 พ.ย. นี้ ยังคงเดินหน้าต่อ โดยประชุมกับกลุ่มผู้ค้าแบรนด์ต่างๆ แล้ว ประเมินว่าจะไม่น่าส่งผลกระทบต่องานโดยตรง เนื่องจากสถานที่จัดงานไม่อยู่ในพื้นที่เสี่ยง แต่บริษัทได้ขอความร่วมมือสถานีตำรวจและรถไฟฟ้าใต้ดินเพิ่มมาตรการรักษาความปลอดภัย เพื่อป้องกันผู้ไม่ประสงค์ดีหรือมือที่สาม
ทั้งนี้ เบื้องต้นได้ให้เวนเดอร์เริ่มปรับโปรโมชั่นดึงดูดใจผู้ซื้อมากขึ้น รวมทั้งคอมมาร์ตที่จะเพิ่มรางวัลให้ผู้ซื้อสินค้าภายในงาน จากปกติจะแจกรถยนต์เป็นรางวัลใหญ่ ครั้งนี้จะเพิ่มรางวัลไอโฟน 5เอส อีกวันละ 2 เครื่อง ตลอด 4 วันของการจัดงาน
“ถ้าสถานการณ์บานปลาย ซึ่งเชื่อว่าช่วง 1-2 วันแรกอาจยังไม่มีอะไรแรง แต่สุดสัปดาห์ไม่แน่ ถ้าเกิดเหตุสุดวิสัยจริงๆ กระทบกับยอดขายแน่นอน ดังนั้นเราเลยจะเพิ่มการเก็บข้อมูลคนเข้างานปีนี้เพื่อให้เราสามารถส่งข้อมูลสินค้าใหม่ที่ลูกค้าต้องการและอีกทางหนึ่งคือช่วยเวนเดอร์ให้มีช่องทางขายมากขึ้น” นายปฐม กล่าว

Mthai news
