ราคาทองแท่งขายออกบาทละ 19,550 บาท ทองรูปพรรณขายออกบาทละ 19,950 บาท

สมาคมค้าทองคำ ประกาศราคาทองคำวันนี้ (7 พ.ย. 2556) เมื่อเวลา 09.29 น. ราคาทองแท่งรับซื้อที่บาทละ 19,450 บาท ขายออกบาทละ 19,550 บาท ทองรูปพรรณรับซื้อที่บาทละ 19,162.24 บาท ขายออกบาทละ 19,950 บาท ทั้งนี้ ราคาทองทรงตัวเท่าเดิมเมื่อเทียบกับราคาเมื่อวานนี้ (6 พ.ย. 2556)
ฮั่วเซ่งเฮง โกลด์ ฟิวเจอร์ส เผยราคาทองคำดีดตัวขึ้นในการซื้อขายเมื่อวานนี้ (6 พ.ย. 2556) แต่ภาพรวมแล้วยังคงเป็นการเคลื่อนไหวในกรอบแคบต่อเนื่องจากต้นสัปดาห์ นักลงทุนส่วนใหญ่ต่างรอการรายงานตัวเลขเศรษฐกิจสำคัญๆของสหรัฐที่จะมีเริ่มรายงานช่วงปลายสัปดาห์ เพื่อประเมินแนวโน้มการดำเนินนโยบายการเงินของธนาคารกลางสหรัฐในอนาคต
Mthai news
