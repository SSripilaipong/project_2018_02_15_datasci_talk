หอการค้าเผยดัชนีเชื่อมั่นผู้บริโภค ต.ค.ลดต่ำสุดใน 19 เดือน ชี้การชุมนุมเป็นปัจจัยสำคัญ

นายธนวัฒน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย แถลงดัชนีความเชื่อมั่นผู้บริโภคเดือนตุลาคมที่ผ่านมา ว่า ดัชนีความเชื่อมั่นผู้บริโภคลดลงทุกรายการต่อเนื่องเป็นเดือนที่ 7 และอยู่ในระดับต่ำสุดในรอบ 19 เดือน นับจากเดือนเมษายน 2555 สาเหตุความกังวลจากปัญหาทางการเมือง การชะลอตัวของเศรษฐกิจไทย
ทั้งนี้ ศูนย์ฯ ได้ประเมินผลกระทบการชุมนุมทางการเมืองไว้ 4 กรณี คือ กรณีชุมนุมคลี่คลายภายใน 1-2 สัปดาห์ คือรัฐบาลยกเลิกกฎหมายดังกล่าว และทุกกลุ่มสลายการชุมนุมน่าจะทำให้เศรษฐกิจไทยในปีนี้เติบโตร้อยละ 3.5 กรณีที่ 2 การชุมนุมยังมีต่อเนื่องด้วยความสงบ เศรษฐกิจไทยเติบโตร้อยละ 3.3 -3.4 กรณีที่ 3 การชุมนุมสุ่มเสี่ยงต่อความรุนแรงจนกระทบการท่องเที่ยวเศรษฐกิจไทยในปีนี้จะเติบโตร้อยละ 3.2 และกรณีที่ 4 การชุมนุมสุ่มเสี่ยงต่อความรุนแรงและยืดเยื้อจนถึงปีหน้าจะทำให้เศรษฐกิจไทยในปีนี้เติบโตร้อยละ 3-3.2 เช่นกัน
Mthai news

