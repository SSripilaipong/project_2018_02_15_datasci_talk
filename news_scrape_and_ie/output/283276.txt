ทิสโก้ ชี้ชวนลงทุนหุ้นต่างประเทศ หลังหุ้นไทยเจอวิกฤตการเมือง เปิดตัวกองทริกเกอร์ฟันด์ลุยตลาดหุ้นญี่ปุ่น ตั้งเป้ากำไร 8% ใน 8 เดือน

นายสาห์รัช ชัฎสุวรรณ ผู้อำนวยการสายการตลาดธุรกิจกองทุนส่วนบุคคลและกองทุนรวม บลจ. ทิสโก้ จำกัด เผยว่า ทิสโก้ได้เปิด “กองทุนเปิด ทิสโก้ เจแปน อิควิตี้ ทริกเกอร์ #1” โดยกองทุนเน้นลงทุนในหน่วยลงทุนของกองทุน Nikkei 225 Exchange Traded Fund (กองทุนหลัก) ซึ่งเป็นกองทุนรวมอีทีเอฟ (กองทุนเปิด ใช้เงินน้อย ค่าใช้จ่ายต่ำ) ที่ซื้อขายในตลาดหลักทรัพย์โตเกียว
โดยกองทุนนี้มีนโยบายการลงทุนในหุ้นที่เป็นส่วนประกอบของดัชนี Nikkei 225 และหุ้นที่กำลังจะมาเป็นส่วนประกอบของดัชนี Nikkei 225 เพื่อสร้างโอกาสรับผลตอบแทนจากการลงทุนเพิ่มขึ้น
ทั้งนี้ “กองทุนเปิด ทิสโก้ เจแปน อิควิตี้ ทริกเกอร์ #1” มีอายุโครงการประมาณ 8 เดือน หรือสามารถเลิกโครงการก่อนครบกำหนดอายุโครงการ หากสามารถสร้างผลตอบแทนได้ถึง 8% หรือมีมูลค่าหน่วยลงทุน (NAV) มากกว่าหรือเท่ากับ 10.80 บาท มูลค่าโครงการ 1,000 ล้านบาท เปิดเสนอขายครั้งแรก (ไอพีโอ) ตั้งแต่ 11 -19 พ.ย. 56 นี้ มูลค่าจองซื้อขั้นต่ำ 5,000 บาท
ทั้งนี้จากที่ทิสโก้ เวลธ์ (TISCO Wealth) ได้ประเมินความไม่ชัดเจนทางการเมืองไทย หากยังยืดเยื้อและคลุมเครือ จะส่งผลกระทบเศรษฐกิจไม่โตตามเป้าจนถึงปีหน้า จึงแนะนักลงทุนกระจายความเสี่ยงไปลงทุนในตลาดประเทศญี่ปุ่น
ที่รัฐบาลมีความมุ่งมั่นที่จะกระตุ้นเศรษฐกิจอย่างจริงจัง ปีนี้ตลาดหุ้นญี่ปุ่นถือเป็นตลาดที่ทำกำไรให้นักลงทุนดีที่สุดในโลกโดยดัชนี Nikkei 225 ที่เพิ่มขึ้นกว่า 37% นับตั้งแต่ต้นปี ในขณะที่หุ้นไทยแทบไม่ไปไหน
โดยดูจากอัตราส่วนราคาหุ้นต่อมูลค่าหุ้นทางบัญชี (Price to Book) ตลาดหุ้นญี่ปุ่นซึ่งปัจจุบันอยู่ที่ 1.4-1.5เท่า ต่ำกว่า ค่าเฉลี่ยของตลาดหุ้นโลก (MSCI World Index) ที่มีตลาดขนาดใหญ่ซึ่งพัฒนาแล้วเช่นสหรัฐและยุโรป ซึ่งอยู่ที่ 1.7 เท่า และในระดับค่าเฉลี่ยก็ยังมีโอกาสที่ตลาดหุ้นญี่ปุ่นจะปรับตัวเพิ่มขึ้นได้อีกประมาณ 20% จากระดับปัจจุบันM
Mthai news
