ซิป้า เผยมูลค่าตลาดซอฟต์แวร์ไทย ขยายตัวต่อเนื่องตามความต้องการด้านเทคโนโลยีของผู้บริโภค

นายไตรรัตน์ ฉัตรแก้ว ผู้อำนวยการสำนักส่งเสริมอุตสาหกรรมซอฟต์แวร์แห่งชาติ (ซิป้า) เปิดเผยว่า การร่วมกับสถาบันวิจัยเพื่อการพัฒนาประเทศไทยสำรวจมูลค่าตลาดซอฟต์แวร์และบริการซอฟต์แวร์ไทยทุกปี เพื่อเป็นข้อมูลที่ชัดเจนสำหรับให้ภาคอุตสาหกรรมซอฟต์แวร์และบริการซอฟต์แวร์ไทยได้นำข้อมูลไปปรับปรุงพัฒนารวมทั้งวางแผนต่อยอดธุรกิจได้อย่างมีทิศทาง
เบื้องต้นพบว่า ตลาดซอฟต์แวร์และบริการซอฟต์แวร์ไทยยังมีแนวโน้มเติบโตและขยายตัวของธุรกิจต่อเนื่อง สอดคล้องกับความต้องการของผู้บริโภคที่ต้องการสูงเช่นกัน เนื่องจากสภาวะเศรษฐกิจในประเทศที่ขยายตัวในระดับที่ธุรกิจเติบโตได้ อีกทั้งภาครัฐและภาคเอกชนมีความต้องการใช้เทคโนโลยีสารสนเทศและการสื่อสารอย่างต่อเนื่อง มีการให้ความสำคัญกับซอฟต์แวร์และผลิตภัณฑ์และบริการใหม่ๆเพื่อให้สอดคล้องกับความต้องการของผู้บริโภค ส่วนปัญหาพบว่าขาดแคลนบุคคลากรในธุรกิจดังกล่าว
สำหรับตลาดซอฟต์แวร์และบริการซอฟต์แวร์ไทยในปี 2557 คาดการณ์เบื้องต้นว่า จะมีมูลค่าประมาณ 44,026 ล้านบาทหรือคิดเป็นการเติบโตร้อยละ 12.6 ส่วนมูลค่าตลาดปี 2556 พบว่า มีมูลค่า 39,096 ล้านบาท ขยายตัวจากปี 2555 ร้อยละ 22.2
Mthai news
