“นกแอร์” ตั้งบริษัทใหม่ “นกฮอลิเดย์” ขยายบริการท่องเที่ยวเดินทาง

สายการบินนกแอร์ จำกัด (มหาชน) หรือ NOK ผู้บริหารสายการบินนกแอร์ รายงานตลาดหลักทรัพย์แห่งประเทศไทย (ตลท.) โดยระบุว่า คณะกรรมการบริษัท มีมติอนุมัติจัดตั้งบริษัทเพื่อขอใบอนุญาตประกอบธุรกิจนำเที่ยว ชื่อ บริษัท นกฮอลิเดย์ จำกัด โดย NOK ถือหุ้น 49% และผู้ถือหุ้นที่เป็นบุคคลธรรมดาอีก 51% โดยมีวัตถุประสงค์เพื่อจัดหา ให้บริการ หรืออำนวยความสะดวกเกี่ยวกับการเดินทาง สถานที่พัก อาหาร ทัศนาจร และมัคคุเทศก์ ให้กับนักท่องเที่ยว ซึ่งขณะนี้อยู่ระหว่างการขออนุญาตจดทะเบียนตั้งบริษัทกับหน่วยงานที่เกี่ยวข้อง
สำหรับผลประกอบการ ไตรมาส 3/2556 มีกำไรสุทธิ 244.60 ล้านบาท เพิ่มขึ้นจาก 210.50 ล้านบาท ในไตรมาส 3/2555 ส่วนงวด 9 เดือน มีกำไรสุทธิ 920.58 ล้านบาท เพิ่มขึ้นจาก 330.04 ล้านบาท ในงวดเดียวกับปีก่อน

Mthai news


