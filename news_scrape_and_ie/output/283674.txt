สภาที่ปรึกษาฯ แนะ 3 แนวทางแก้ปัญหาข้าวอย่างยั่งยืน ชี้ออกกฏหมายควบคุม

สภาที่ปรึกษาเศรษฐกิจและสังคมแห่งชาติ เสนอผลการศึกษาแนวทางแก้ไขปัญหาเรื่องข้าวอย่างยั่งยืน โดยแบ่งเป็น 3 ด้านคือ ด้านการผลิต การตลาด และการบริหารจัดการ โครงสร้างการแบ่งปันรายได้ โดยเห็นว่ารัฐบาลต้องให้ความสำคัญกับนโยบายลดต้นทุนการผลิต ส่งเสริมกลไกการตลาดอย่างเหมาะสม มีศักยภาพสามารถแข่งขันตลาดต่างประเทศ
และการบริหารจัดการให้มีโครงสร้างการแบ่งปันรายได้ที่เป็นธรรมกับทุกฝ่าย ตั้งแต่เกษตรกรผู้ปลูกข้าว พ่อค้า โรงสี ผู้ส่งออก และผู้บริโภค โดยอาจกำหนดสัดส่วนรายได้เหมือนระบบอ้อย เช่นปันส่วนให้เกษตรกรร้อยละ 80 ของรายได้ทั้งหมด และโรงสีร้อยละ 20 โดยให้ออกกฎหมายเกี่ยวกับเรื่องข้าวเป็นเครื่องมือควบคุมและรักษาผลประโยชน์ทุกฝ่าย ให้องค์กรเกษตรกรเข้มแข็งอย่างยั่งยืน
Mthai news
