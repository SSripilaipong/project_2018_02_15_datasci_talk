SCBLIFE ออกประกันใหม่ 5 แบบ เน้นเอาใจลูกค้าทุกกลุ่ม ทั้งนักธุรกิจใหญ่ เล็ก และมนุษย์เงินเดือน
นางสาวอภิวันท์ ฉัตรพงศ์พร รองกรรมการผู้จัดการใหญ่ สายงานการตลาด บมจ. ไทยพาณิชย์ประกันชีวิต หรือ (SCBLIFE) เผย SCBLIFE มุ่งกลยุทธ์เน้นการยึดลูกค้าเป็นศูนย์กลาง โดยเดินหน้าพัฒนาผลิตภัณฑ์ที่เข้าถึง และตอบโจทย์ความต้องการที่แท้จริงของผู้บริโภคในแต่ละกลุ่มให้ได้มากที่สุด ซึ่งผลิตภัณฑ์ใหม่ ที่ทะยอยออกสู่ตลาดในช่วงปลายปีนี้ มีถึง 5 แบบประกัน
โดยคำนึงถึงความต้องการของผู้บริโภคในแต่ละกลุ่ม ได้แก่
1. ประกันเลือกได้ มรดกตามใจ ตอบโจทย์ลูกค้ากลุ่มบน นักธุรกิจ และเจ้าของกิจการที่ต้องการบริหารความมั่งคั่ง และส่งผ่านมรดกสู่ลูกหลาน
2. สมาร์ท โพรเทคชั่น (Smart Protection) ตอบโจทย์นักธุรกิจเอสเอ็มอี ที่ต้องการบริหารความเสี่ยง และความมั่นใจเมื่อมีเหตุการณ์ไม่คาดฝันที่อาจจะเกิดขึ้น เพื่อให้ธุรกิจยังคงเดินหน้าต่อไปได้
3. ดีไลท์ แคช (Delight Cash) ตอบโจทย์คนวัยทำงาน ที่ต้องการบริหารรายจ่ายให้เป็นเงินออม
4. ออมคุ้มครอง ตอบโจทย์คนวัยทำงาน ที่ต้องการเก็บออมเงินเพื่อครอบครัวและการศึกษาบุตร
5. ประกันออมสบาย ชดเชยรายวัน ตอบโจทย์มนุษย์เงินเดือนที่ต้องการเพิ่มสวัสดิการยามเจ็บป่วย และคนประกอบอาชีพอิสระ เช่น ฟรีแลนซ์ ไม่มีรายได้ประจำที่แน่นอน เมื่อต้องเข้าพักรักษาตัวในโรงพยาบาลและต้องหยุดงาน ประกันแบบนี้จะชดเชยรายได้ที่ขาดหายไป
ทั้งนี้ การนำเสนอแต่ละแบบจะสอดคล้องตามความต้องการของตลาดหลักในแต่ละช่องทาง โดยประกันเลือกได้ มรดกตามใจ และประกันออมสบาย ชดเชยรายวัน ลูกค้าสามารถสอบถามได้ที่ช่องทางแบงก์แอสชัวรันส์ หรือ สาขาของธนาคารไทยพาณิชย์ทั่วประเทศ แบบประกันสมาร์ท โพรเทคชั่น และดีไลท์ แคช ติดต่อได้ที่ตัวแทน หรือสาขา SCBLIFE ใกล้บ้าน และแบบประกันออมคุ้มครอง จะให้บริการผ่านช่องทางประกันชีวิตข้าราชการ หนึ่งในช่องทางหลักของประกันชีวิตธุรกิจเฉพาะ
Mthai news
