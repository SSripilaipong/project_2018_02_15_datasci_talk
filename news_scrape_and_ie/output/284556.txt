“สรจักร”ลุ้นม็อบจบเร็ว-ไม่รุนแรง รับยอดผู้โดยสารเดินทางจริงต่ำกว่ายอดจองตั๋ว

นายสรจักร เกษมสุวรรณ กรรมการผู้อำนวยการใหญ่ บมจ. การบินไทย กล่าวว่า จากสถานการณ์การชุมนุมในประเทศ ส่งผล กระทบให้ผู้โดยสารของการบินไทยที่เดินทางจริงต่ำกว่ายอดจองตั๋วโดยสาร 2-3% แต่ยอดจองตั๋วโดยสารยังไม่ลดลง อย่างไรก็ตาม หากสถานการณ์ไม่รุนแรง และไม่ยืดเยื้อ เชื่อว่าผลการดำเนินงานในไตรมาส 4 ซึ่งเป็นช่วงไฮซีซั่นจะไม่ได้รับผลกระทบ แต่หากการชุมนุมรุนแรงขึ้นจะส่งผลกระทบทั้งอุตสาหกรรมท่องเที่ยว
ว่าที่เรืออากาศโทจตุรงคพล สดมณี ผู้อำนวยการท่าอากาศยานดอนเมือง บมจ.ท่าอากาศยานไทย (ทอท.) เปิดเผยว่า ขณะนี้จำนวนผู้โดยสารและเที่ยวบินที่ใช้บริการท่าอากาศยานดอนเมืองยังปกติ ถึงแม้จะมีการชุมนุมเกิดขึ้นก็ตาม และคาดว่าจำนวนผู้โดยสารทั้งในและต่างประเทศจะยังใช้บริการเพิ่มมากขึ้นในช่วงฤดูกาลท่องเที่ยว (ไฮซีซั่น) หรือมีจำนวนผู้โดยสารใช้บริการในปี 2556 รวมประมาณ 16.5 ล้านคน จากปัจจุบันที่มีผู้โดยสารใช้บริการแล้วประมาณ 14 ล้านคน ส่วนปี 2557 จะอยู่ที่ประมาณ 19 ล้านคน

Mthai news

