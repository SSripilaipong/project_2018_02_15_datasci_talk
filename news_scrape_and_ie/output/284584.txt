กสท.ผ่าน 3 ร่างฯ กฏหมายหวังคุมอำนาจเหนือตลาด ยันไม่เลื่อนประมูลทีวีดิจิตอล

พ.อ.นที ศุกลรัตน์ รองประธานกสทช. กล่าวว่า ที่ประชุมบอร์ดกสท.วานนี้(11 พ.ย.)มีมติอนุมัติหลักการเบื้องต้นของ ร่างประกาศ กสทช. เรื่อง หลักเกณฑ์การพิจารณากำหนดผู้มีอำนาจเหนือตลาดอย่างมีนัยสำคัญในตลาดที่เกี่ยวข้องในกิจการกระจายเสียงและโทรทัศน์ และมาตรการเฉพาะเพื่อป้องกันมิให้มีการกระทำอันเป็นการผูกขาดหรือก่อให้เกิดความไม่เป็นธรรมในการแข่งขัน
ทั้งนี้ 3 ร่างประกาศดังกล่าวจัดทำขึ้นเพื่อกำหนดตลาด และการแข่งขันของตลาด ในกิจการโทรทัศน์ ทั้งในแบบใช้คลื่น และไม่ใช้คลื่น เช่น ตลาดทีวีดิจิตอล จะต้องไม่แข่งขันกับตลาดทีวีดาวเทียม นำไปสู่การกำหนดผู้มีอำนาจเหนือตลาด เพื่อป้องกันการผูกขาดของผู้ประกอบกิจการโทรทัศน์ ซึ่งจะกำหนดผู้มีอำนาจเหนือตลาดตามฐานผู้ชมคือมากกว่า 25% ของฐานผู้ชม 22 ล้านครัวเรือนทั่วประเทศ โดยท้ายสุดจะไปสู่การกำหนดเรื่องการครองสิทธ์ข้ามสื่อ ไม่ให้ผู้ประกอบการรายใดรายหนึ่งครอบงำสื่อและมีอำนาจเหนือตลาดมากจนเกินไป
ส่วนกรณีที่คณะกรรมาธิการการพัฒนาการเมืองการสื่อสารมวลชนและการมีส่วนร่วมของประชาชน(กมธ.) สภาผู้แทนราษฎร ที่มี นายศุภชัย ศรีหล้า เป็นประธาน ต้องการให้กสท. เลื่อนการประมูลทีวีดิจิตอล กลุ่มช่องธุรกิจ จำนวน 24 ช่องออกไปก่อนเนื่องจากกลัวว่าการประมูลจะไม่มีการแข่งขันเกิดขึ้น รวมไปถึงปัญหาทางการเมืองในตอนนี้ ไม่ได้ส่งผลทำให้ต้องเลื่อนกรอบระยะเวลาในการประมูลที่จะเกิดขึ้นในช่วงเดือนธ.ค.- ม.ค.2557 แต่อย่างใด
Mthai news
