

ไทยออยล์ รายงานสถานการณ์ราคาน้ำมันดิบปรับขึ้น หลังการเจรจานิวคลียร์อิหร่าน ยังไร้ข้อสรุป

บริษัท ไทยออยล์ จำกัด (มหาชน) รายงานสถานการณ์น้ำมัน ประจำวันที่  12  พ.ย. 2556  ราคาน้ำเวสต์เท็กซัส งวดส่งมอบเดือนธันวาคม ปรับเพิ่มขึ้น  0.54  เหรียญฯ ปิดที่  95.14  เหรียญฯ ส่วนเบรนท์ งวดส่งมอบเดือนธันวาคม ปรับเพิ่มขึ้น  1.28  เหรียญฯ ปิดที่  106.40  เหรียญฯ โดยราคาน้ำมันดิบปรับตัวสูงขึ้น หลังจากการเจรจาระหว่างชาติมหาอำนาจตะวันตกและอิหร่าน ได้สิ้นสุดลง เมื่อวันเสาร์ที่ผ่านมาแบบไร้ข้อสรุป
แต่ยังคาดว่า จะมีการเปิดการเจรจาอีกครั้ง ในวันที่ 20  พ.ย.นี้ ขณะที่ ตลาดยังคงกังวลกับภาวะอุปทานตึงตัวในตะวันออกกลางและแอฟริกาเหนือ หลังล่าสุด กลุ่มผู้ประท้วงในลิเบีย ทางฝั่งตะวันออกเตรียมก่อตั้งบริษัทผลิตน้ำมัน  Libya Oil and Gas Corp  เพื่อทำการส่งออกน้ำมันดิบ หลังจากขัดขวางไม่ให้มีการขนส่งน้ำมันดิบ ปริมาณ  600,000  บาร์เรล จากท่าเรือตะวันออก  Hariga    อย่างไรก็ดี ยังคงต้องจับตามองว่า กลุ่มผู้ประท้วง จะทำการก่อตั้งบริษัทผลิตน้ำมันได้สำเร็จหรือไม่
อย่างไรก็ตาม บริษัทไทยออยล์ คาดว่า ราคาน้ำมันดิบเวสต์ เท็กซัส ในสัปดาห์นี้จะเคลื่อนไหวอยู่ที่กรอบ  93-100  เหรียญฯ ต่อบาร์เรล ส่วนน้ำมันดิบเบรนท์ เคลื่อนไหวในกรอบ  102-108  เหรียญฯ โดยต้องจับตาการประชุมรัฐมนตรีคลัง สหภาพยุโรปและจีดีพี ไตรมาส  3/56  สหภาพยุโรปในสัปดาห์นี้ พร้อมติดตามดัชนีราคาผู้บริโภคเยอรมนี ในคืนนี้
Mthai news
