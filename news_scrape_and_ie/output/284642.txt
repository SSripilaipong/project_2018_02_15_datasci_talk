“เอคโค่” ประกาศปิดโรงงาน หลังแบกรับค่าแรง 300 บาทไม่ไหว คนงาน 1,138 คนเคว้ง

วันนี้(12พ.ย.56)บริษัทเอคโค่ จำกัด ผู้ผลิตรองเท้าแบรนด์ดังเพื่อการส่งออกต่างประเทศ ตั้งอยู่ภายในนิคมอุตสาหกรรมภาคเหนือตอนล่างพิจิตร อ.วชิรบารมี จ.พิจิตร ซึ่งดำเนินกิจการมา 6 ปี เช่าที่ดินและอาคารภายในนิคมฯพิจิตร มีพนักงาน 1,138 คน ได้ประกาศปิดกิจการโดย ผู้บริหารให้เหตุผลว่าไม่สามารถแบกรับภาระจากการขึ้นค่าแรงขั้นต่ำ 300บาทได้
โดยบริษัทล่าสุดมีลูกจ้างรายวัน 1,000 คน พนักงานรายเดือน 138 คนและในวันนี้ได้มีการจ่ายเช็คเงินสดตามกฎหมายแรงงานทุกกรณี  และแม้ว่าบริษัทจะ ปิดโรงงานวันนี้แต่จ่ายค่าแรงให้ถึงสิ้นเดือน จ่ายโบนัสประจำปี พนักงานที่เป็นคนงานรายวันจ่ายให้ 45 วันคูณ 300 บาท ท จ่ายค่าสินจ้างหรือค่าตกใจแทนการบอกล่วงหน้าให้อีก 1 งวดค่าจ้าง
พร้อมทั้งตั้งโต๊ะลงทะเบียนหากสมัครใจไปอยู่ที่บริษัทเอคโค่ อยุธยา ในนิคมฯสหรัฐ ด้วยกัน จะให้ค่าขนย้าย 4,000 บาท ค่าหอพักเดือนละ 2,000 บาท เป็นเวลา 3 เดือน ซึ่งมี 300 คนขอเก็บเสื้อผ้าพรุ่งนี้เดินทาง ส่วนอีก 400 กว่าคนขอกลับบ้านไปปรึกษาครอบครัว แต่ถ้าจะทำงานในโรงงานแถบพิจิตร ซึ่งส่วนใหญ่เป็นโรงงานเย็บผ้า สำนักงานจัดหางานจังหวัดพิจิตรก็มีตำแหน่งงานว่างหลายพันอัตรารองรับ
Mthai news
