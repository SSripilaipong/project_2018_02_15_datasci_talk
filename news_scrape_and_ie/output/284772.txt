รองผู้ว่าแบงก์ชาติ เผยพร้อมรับมือเหตุการชุมนุมรุนแรง มั่นใจระบบการชำระเงินยังเดินหน้าไม่สะดุด ยันไม่สั่งพนักงานหยุดงาน
นางทองอุไร ลิ้มปิติ รองผู้ว่าการด้านบริหาร ธนาคารแห่งประเทศไทย (ธปท.) เผยธนาคารฯผู้ติดตามสถานการณ์การเมืองอย่างใกล้ชิดสำนักรักษาความปลอดภัยธปท (สรภ) จะคอยแจ้งข่าวกับเจ้าหน้าที่ ธปท. ผ่านทางอินทราเน็ต ว่าการชุมนุมจะมีการปิดถนนตรงจุดไหนอย่างไร พร้อมประเมินสถานการณ์ตลอดเวลา แต่ยันยังว่าไม่สั่งพนักงานหยุดงาน
ที่สำคัญระบบการชำระเงินต้องเดินหน้าไม่สามารถหยุดได้หากจำเป็นที่จะต้องย้ายที่ทำงานจาก ธปท.ก็ต้องมีการย้ายไปยังศูนย์สำรอง โดยเมื่อต้นสัปดาห์ที่ผ่านมาได้มีการทดสอบระบบไอทีด้านการชำระราคานั้นพบว่ายังสามารถใช้งานได้ดี และสามารถรองรับสถานการณ์ได้
กรณีฉุกเฉินนั้น ธปท.มีแผนรองรับอยู่แล้ว และได้มีการซักซ้อมทำความเข้าใจมาแล้วหลายรอบ โดยเป็นแผนเดียวกับการรับมือสถานการณ์น้ำท่วมในช่วงที่ผ่านมา โดย ธปท.ได้มีการจัดลำดับความสำคัญของเจ้าหนี้ที่ใน ธปท. โดยให้ระดับบริหารนั้นจะต้องเข้าทำงานใน ธปท. ซึ่งในที่ผ่านมาช่วงสถาการณ์น้ำท่วม ก็ได้มีการสั่งให้เจ้าหน้าที่ทั่วไปทำงานที่บ้านได้
สำหรับการสำรองธนบัตร ธปท.ได้มีศูนย์กระจายธนบัตร 9 แห่งไว้เรียบร้อยแล้ว และยังไม่มีการตั้งสำรองเพิ่ม จากปัจจุบันที่มีการสำรองธนบัตรไว้ใช้ได้ราว 3 เดือน
ด้านการประสานงานทางธนาคารพาณิชย์หากมีสถานการณ์ฉุกเฉินนั้นธปท.ก็ได้มีการเตรียมระบบวีดีโอคอนเฟอร์เรนซ์ เพื่อสื่อสารกับผู้บริหารธนาคารพาณิชย์ว่าจะดำเนินการอย่างไรจะทำอย่างไร โดยต้องมีการทดสอบว่ายังสามารถใช้งานได้ตามปกติ

Mthai news
