กระทรวงพลังงงานอนุมัติงบกว่าพันล้านส่งเสริมการอนุรักษ์พลังงาน ปลูกจิตสำนึกคนไทย

นายสุเทพ เหลี่ยมศิริเจริญ ปลัดกระทรวงพลังงาน เปิดเผยว่าคณะกรรมการกองทุนส่งเสริมเพื่อการอนุรักษ์พลังงานได้อนุมัติงบประมาณกองทุน ปี2556 วงเงิน 1,100 ล้านบาท เพื่อส่งเสริมจิตสำนึกของทุกภาคส่วนในการอนุรักษ์พลังงาน เพื่อให้เป็นไปตามแผนงานอนุรักษ์พลังงานร้อยละ 25 ภายใน 20 ปี โดยการใช้เงินได้มีการร่วมมือกับหน่วยงานรัฐและเอกชนในการดำเนินการ
และได้แบ่งออกเป็น 4 ภาคส่วน ได้แก่ เยาวชน ภาครถยนต์ ส่วนบุคคล อาคารสำนักงาน และภาคครัวเรือนทั่วไป ซึ่งโครงการดังกล่าวได้เปิดตัวโครงการพลังคิดสะกิดโลก ซึ่งกระทรวงพลังงานลงนามในบันทึกความร่วมมือกับกระทรวงศึกษาธิการเพื่อขับเคลื่อนการรณรงค์ประชาสัมพันธ์เพื่อส่งเสริมการอนุรักษ์พลังงานในสถานศึกษาทั่วประเทศและจะมีการแข่งขันเพื่อสร้างจิตสำนึกอนุรักษ์พลังงาน
ดังนั้น เพื่อเป็นการสร้างความมั่นคงด้านพลังงาน รัฐบาลจึงต้องดำเนินการรณรงค์ให้คนไทยรู้จักใช้พลังงานอย่างรู้คุณค่าและมีประสิทธิภาพ เพื่อให้ปริมาณพลังงานที่ผลิตได้ในประเทศเพียงพอกับความต้องการ ควบคู่กับการพัฒนาแหล่งพลังงานใหม่ๆ คณะกรรมการกองทุนเพื่อส่งเสริมการอนุรักษ์พลังงาน สำหรับโครงการสร้างความตระหนัก ปลูกจิตสำนึก และสร้างความรู้ความเข้าใจด้านการอนุรักษ์พลังงาน

Mthai news

