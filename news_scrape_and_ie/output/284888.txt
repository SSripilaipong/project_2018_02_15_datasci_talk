กระทรวงคลัง ยันไม่เข้าตรวจสอบการเสียภาษีแกนนำม็อบเป็นพิเศษ วอนอย่าหยุดงาน

นางเบญจา หลุยเจริญ รัฐมนตรีช่วยว่าการกระทรวงการคลัง ระบุว่า หากผู้ชุมนุมคิดว่ากำลังต่อสู้ เพื่อความถูกต้อง เพื่อประเทศชาติก็ต้องเสียภาษี แต่กรณีที่ไม่เสียภาษี หน่วยจัดเก็บก็ต้องไปดู ซึ่งแต่ละกรมฯ จะมีเครื่องมือในการตรวจสอบอยู่แล้ว ทั้งนี้ ยืนยันว่า จะไม่เข้าตรวจสอบการเสียภาษีของแกนนำผู้ชุมนุมเป็นพิเศษ
ที่ทำเนียบรัฐบาล น.ส.ยิ่งลักษณ์ ชินวัตร นายกรัฐมนตรี ได้พูดถึงเรื่องนี้เช่นกัน โดยกล่าวว่า การประกาศยกระดับการชุมนุมดังกล่าว จะสร้างความเสียหายต่อประเทศอย่างมากการนัดหยุดงาน และชะลอการจ่ายภาษี
นอกจากนี้ ภาคเอกชนทั้งหอการค้าไทย และสภาอุตสาหกรรมแห่งประเทศ ต่างระบุตรงกันว่า ไม่เห็นด้วย และการไม่จ่ายภาษี ซึ่งถือเป็นการคอร์รัปชันอย่างหนึ่ง ซึ่งสวนทางกับจุดยืนของภาคเอกชน
นายอิสระ ว่องกุศลกิจ ประธานกรรมการหอการค้าไทย เปิดเผยว่า บริษัทเอกชนยังไม่มีการประกาศให้พนักงานหยุดงาน เพื่อไปร่วมชุมนุม ส่วนการไม่ชำระภาษีไม่เห็นด้วย เพราะผิดกฎหมาย
ขณะที่นายพยุงศักดิ์ ชาติสุทธิผล ประธานสภาอุตสาหกรรมแห่งประเทศไทย ระบุว่า การนัดหยุดเป็นเรื่องไม่เหมาะสม แม้เป็นสิทธิส่วนบุคคล เพราะจะกระทบต่อเศรษฐกิจและความเชื่อมั่น นอกจากนี้ ไม่เห็นด้วยกับการชะลอจ่ายภาษี เพราะถือเป็นการคอร์รัปชันประเภทหนึ่ง
ด้านนายวีรพัฒน์ ปริยวงศ์ นักกฎหมายอิสระ ระบุว่า การนัดหยุดงาน ถือเป็นแนวทางการเรียกร้องหนึ่ง ข้อมูลจากกรมสรรพากร หากผู้เสียภาษีเงินได้บุคคลธรรมดาไม่จ่ายภาษีตามกำหนด จะต้องเสียเงินเพิ่ม 1.5 เปอร์เซ็นต์ต่อเดือน และถ้าหากไม่มีการยื่นแบบแสดงรายการ หรือ จ่ายภาษีขาดไป นอกจากต้องจ่ายเงินเพิ่มแล้ว ต้องเสียเบี้ยปรับด้วย
Mthai news
