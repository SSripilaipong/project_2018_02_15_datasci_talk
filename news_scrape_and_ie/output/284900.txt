


ราคาทองประจำวัน (13 พ.ย. 2556) ทองคำแท่ง รับซื้อบาทละ 18,950.00 ขายบาทละ 19,050.00 ราคาทองรูปพรรณ รับซื้อบาทละ 18,677.12 ขายบาทละ 19,450.00
บจ.ฮั่วเซ่งเฮง โกลด์ ฟิวเจอร์ส เผยการเคลื่อนไหวของราคาทองมีแนวโน้มแกว่งตัวแคบๆจนถึงอ่อนตัวลง ยังไม่มีปัจจัยบวกใหม่ๆ อย่างไรก็ตามในช่วงค่ำวันนี้จะมีการแถลงของประธานธนาคารกลางสหรัฐ รวมทั้งการแถลงต่อวุฒิสภาของว่าที่ประธานธนาคารกลางสหรัฐคนใหม่ในช่วงค่ำวันพรุ่งนี้ หากในคำแถลงสะท้อนความกังวลเกี่ยวกับปัญหาเศรษฐกิจ ก็จะเป็นสัญญาณที่อาจตีความได้ว่าจะมีการผ่อนคลายทางการเงินต่อไป
ราคาทองคำอ่อนตัวลงเข้าใกล้แนวรับบริเวณ 1,250-1,260 ดอลลาร์ ซึ่งที่แนวรับบริเวณนี้เป็นแนวรับที่คาดว่าจะเริ่มมีแรงซื้อเก็งกำไรกลับเข้ามา แต่กรณีที่ไม่สามารถยืนเหนือแนวรับดังกล่าวได้ ก็จะเป็นสัญญาณขายยืนยันรูปแบบการเคลื่อนไหวในช่วงขาลงของราคาทอง และคาดว่าราคาจะปรับตัวลงสู่แนวรับบริเวณ 1,210-1,215 ดอลลาร์ ต่อไป โดยมีแนวต้านของวันอยู่ที่บริเวณ 1,290 ดอลลาร์

Mthai news
