รัฐมนตรีว่าการกระทรวงการคลัง บอก IMF ศึกษาข้อมูลเศรษฐกิจไทยให้ชัดก่อนแนะนำ เหตุ อาจเกิดความเข้าใจผิด 
 
นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง กล่าวถึงกรณีที่กองทุนการเงินระหว่างประเทศ หรือ IMF เสนอให้ไทยปรับอัตราดอกเบี้ย เพื่อรองรับอัตราเงินเฟ้อ ที่จะเพิ่มขึ้นนั้น มองว่า IMF ควรศึกษาข้อมูลต่าง ๆ ของประเทศไทยให้รอบด้าน ก่อนที่จะมีการนำเสนอหรือแนะนำ เพราะปัจจุบันอัตราเงินเฟ้อของไทย ยังอยู่ในระดับต่ำ
ดังนั้น หากมีการปรับดอกเบี้ยนโยบาย จะส่งผลให้เศรษฐกิจอาจชะลอตัว ส่วนการทบทวนนโยบายรับจำนำข้าวของรัฐบาล โดยเปลี่ยนเป็นการชดเชยราคาสินค้าให้แก่เกษตรกรแทนนั้น ต้องศึกษาว่าเหมาะสมกว่าแนวทางเดิมหรือไม่ แต่แนวทางปฏิบัติ รัฐบาลจะเป็นผู้พิจารณาเอง
