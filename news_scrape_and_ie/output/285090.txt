อัยการเลื่อนส่งตัวฟ้องศาล คดี “ฟิลลิป มอร์ริส” เลี่ยงภาษีบุหรี่นอก 6.8 หมื่นล้าน เป็นวันที่ 14 ม.ค. 2557

วันนี้(13 พ.ย.)เวลา 10.00 น. ที่สำนักงานอัยการสูงสุด ถ.รัชดาภิเษก อัยการฝ่ายคดีพิเศษ 4 นัดผู้บริหารบริษัท ฟิลลิป มอร์ริส (ไทยแลนด์) ลิมิเต็ด ซึ่งนำเข้าบุหรี่ยี่ห้อ มาร์ลโบโร่ และแอลแอนด์เอ็ม กับพวกรวม 13 คน ผู้ต้องหาฐานสำแดงราคานำเข้าอันเป็นเท็จจำนวน 292 ใบ ระหว่างวันที่ 28 ก.ค. 2546 – 20 ก.พ. 2550 ทำให้รัฐขาดรายได้จากการเก็บภาษีนำเข้ารวม กว่า 6.8 หมื่นล้านบาท เพื่อรับทราบคำสั่งและยื่นฟ้องต่อศาลอาญา
นายวัชรินทร์ ภาณุรัตน์ รองโฆษกสำนักงานอัยการสูงสุด เผยว่า อัยการอยู่ระหว่างจัดเตรียมคำฟ้อง เนื่องจากสำนวนหลักฐานมีจำนวนมาก ประกอบกับได้มีการตั้งคณะกรรมการเพื่อพิจารณาคำนวนเรื่องมูลค่าภาษีที่รัฐขาดรายได้ และอยู่ระหว่างประสานกับกรมศุลกากรเพื่อให้ได้ข้อมูลภาษี จึงให้เลื่อนนัดสั่งคดีและนำตัวผู้ต้องหาส่งฟ้องศาลออกไปเป็นวันที่ 14 ม.ค.2557 เวลา 10.00 น.
MThai news
