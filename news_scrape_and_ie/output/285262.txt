หุ้นไทยเปิดบวกตามภูมิภาค เพิ่มขึ้น 7.19 จุด มูลค่าการซื้อขาย  856.10 ล้านบาท

หุ้นไทยเปิดตลาด(14 พ.ย.2556) เพิ่มขึ้น  7.19 จุด ที่ดัชนี1,411.96 จุด  ด้วยมูลค่าการซื้อขาย  856.10 ล้านบาท ต่อมาเมื่อเวลา 10.00 น.ดัชนีปรับไปที่ระดับ 1,414.11 จุด เพิ่มขึ้น 9.34 จุด หรือเปลี่ยนแปลง +0.66% มูลค่าการซื้อขาย 1,709.58 ล้านบาท
ตลาดหุ้นไทยเช้านี้น่าจะปรับตัวเพิ่มขึ้นได้ในช่วงสั้น ซึ่งเป็นทิศทางเดียวกันกับตลาดหุ้นอื่นในภูมิภาคเอเชียที่เช้านี้ต่างปรับตัวขึ้นกันทั่วหน้า 
ภายหลังจากที่ทางสหรัฐมีการเปิดเผยข้อมูลที่นางเจเน็ต เยลเลน ประธานธนาคารกลาง (เฟด) คนใหม่ จะพูดในคืนนี้ ในเรื่องที่ว่าการฟื้นตัวเศรษฐกิจของสหรัฐ ยังไม่ชัดเจน และยังมีความจำเป็นจะต้องใช้มาตรการอัดฉีดเงิน (QE) ต่อไป

MThai News
