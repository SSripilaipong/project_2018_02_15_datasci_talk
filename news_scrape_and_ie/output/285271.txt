ผู้ว่าฯธปท.โต้ข้อเสนอไอเอ็มเอฟยันไม่ปรับดอกเบี้ย ไม่หั่นการเมืองทำเงินไหลออก

นายประสาร ไตรรัตน์วรกุล ผู้ว่าการธนาคารแห่งประเทศไทย (ธปท.) กล่าวถึงกรณีกองทุนการเงินระหว่างประเทศ (ไอเอ็มเอฟ) แนะนำให้ไทยเลิกการผ่อนคลายนโยบายการเงินว่า ขณะนี้อัตราดอกเบี้ยของไทยอยู่ในระดับที่เหมาะสมแล้ว ดังนั้น ยังไม่มีความจำเป็นต้องใช้มาตรการผ่อนคลายนโยบายการเงิน
ทั้งนี้ มองว่าคำแนะนำของไอเอ็มเอฟ น่าจะเป็นการเสนอให้ไทยเตรียมความพร้อมเกี่ยวกับทิศทางดอกเบี้ยมากกว่า อย่างไรก็ตาม ยืนยันว่า ไทยมีความคล่องตัวในการดำเนินนโยบายการเงินและการคลัง เพราะเราอยู่ในสถานะที่จะปรับตัวกับสถานการณ์ได้
ผู้ว่าการ ธปท. กล่าวอีกว่า สำหรับสถานการณ์การชุมนุมทางการเมืองขณะนี้ ยังไม่ส่งผลให้เงินทุนไหลออกจากไทย เพราะเท่าที่ติดตามดูตลาดค่อนข้างเรียบร้อยทั้งตลาดพันธบัตร ตลาดหุ้น ตลาดเงิน ไม่ได้มีปัญหาที่ทำให้ตลาดแตกตื่นจนต้องเข้าไปดูแลพิเศษ

Mthai news
