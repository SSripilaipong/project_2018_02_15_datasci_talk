ตลาดหุ้นไทยยังผันผวนจาเหตุปัจจัยการเมือง และเศรษฐกิจดลก ดีบีเอสฯแนะเล่นสั้นกำไรเพียงเล็กน้อย ระยะกลางถอยรับตามจังหวะ
กลยุทธ์สำคัญวันนี้
บล.ดีบีเอส วิคเคอร์ส ชี้ปัจจัยในประเทยังมีผลต่อจิตวิทยาการลงทุน โดยการเมืองไทยดูเหมือนใกล้จะคลี่คลายและก็ไม่ถึงกับ 100% ต้องจับตาดูการชุมนุมในวันวันศุกร์ อีกทั้งศาลรัฐธรรมนูญนัดฟังคำตัดสินวันที่ 20 พ.ย.เวลา 11.00 น. กรณีที่ประธานรัฐสภา  รองประธานรัฐสภา และสมาชิกรัฐสภา รวม 312 คนร่วมกันเสนอร่างแก้ไขรัฐธรรมนูญประเด็นที่มาของสมาชิกวุฒิสภา ซึ่งสถานการณ์แบบนี้การซื้อขายระยะสั้น (Trading) ตัดสินใจยาก
ด้านผลประกอบการไตรมาส 3 บริษัทจดทะเบียนออกมาดี แต่แนวโน้มไตรมาส 4 จะอ่อนลง และมีโอกาสที่กำไรบจ.ปีนี้จะขยายตัวน้อย ด้านเศรษฐกิจแบงก์ชาติมองว่าการใช้นโยบายการเงินผ่อนคลายยังจำเป็นสำหรับเศรษฐกิจไทย เพราะการบริโภคในประเทศยังซบเซา และแรงกดดันด้านเงินเฟ้อต่ำ
บวกกับปัจจัยภายนอก ตัวเลขเศรษฐกิจของประเทศชั้นนำดีขึ้น แต่ก็กังวลว่าธนาคารกลางสหรัฐ (เฟด) จะลดเงินใน QE3 เร็วขึ้น และยังมีปัญหาการคลังที่ต้องสะสางในเดือนม.ค.-ก.พ.2557 ทั้งงบประมาณปี 2557 และการขยายเพดานหนี้ แนะนำนักลงทุนเล่นสั้น แต่คาดหวังกำไรไเด้ไม่มาก แต่ลงทุนระยะกลาง-ยาว เน้นถอยรับตามจังหวะเหมาะสม
แนะนำหุ้น 3 ตัว
PTT รายงานกำไรสุทธิ ไตรมาส 3 เท่ากับ 30.9 พันล้านบาท เพิ่ม 151%เทียบไตรมาสก่อน โดยหลักมาจากส่วนแบ่งกำไรจากบริษัทร่วมสูงขึ้น โดยเฉพาะจากโรงกลั่นและโรงงานปิโตรเคมี อัตราภาษีจ่ายต่ำลง และมีกำไรจาก FX เข้ามาช่วยเสริมด้วย แต่กำไรสุทธิไตรมาสนี้ยังต่ำกว่าที่เราคาดการณ์ไว้ สำหรับกำไร 4Q56 มีแนวโน้มอ่อนลง ตามราคาน้ำมันดิบที่ต่ำลงจากระดับปิดของสิ้นไตรมาส 3 ฝ่ายวิจัยฯ DBSV ปรับลดคำแนะนำเป็นถือ (เดิมซื้อ) ปรับราคาพื้นฐานเป็น 324 บาท (เดิม 380 บาท)
SPCG (บมจ.เอสพีซีจี) อาจล้มแผนการออกกองทุนโครงสร้างพื้นฐาน (Infrastructure Fund) เพราะต้นทุนการออกกองทุนอยู่ที่ 7-8% สูงกว่าอัตราดอกเบี้ยเงินกู้ธนาคารที่ 5% บริษัทกำลังเร่งหาวิธีระดมทุนใหม่ใน ไตรมาส 1 ปี 2557 เพื่อปลดล็อกเงินในบัญชีที่ไม่ให้บริษัทจ่ายปันผลจากกำไรที่เกิดขึ้นในปี 2556 โดยในเบื้องต้นกำลังพิจารณาเรื่องการออกหุ้นกู้ และเพิ่มทุน PP 
ผู้บริหารกล่าวว่ารายได้รวมปีนี้จะอยู่ที่ 2.4 พันล้านบาท ต่ำกว่าเป้าหมาย น้อยกว่าเป้าหมายเดิมที่ 2.5-2.6 พันล้านบาท เพราะการจ่ายไฟของโครงการโซลาร์ฟาร์มทำได้ 30 โครงการอ จทากเดิมที่คาดว่าทำได้ 36 โครงการ แนะนำขายเปลี่ยนมาซื้อ BCP (ราคาปิดวานนี้ 22.20 บาท)
BCP มีแผนเริ่มดำเนินงานโครงการโรงไฟฟ้าพลังงานแสงอาทิตย์เฟส 3 (48 เมกะวัตต์) ในราวกลางปี 2557 รวมทั้งจ่ายปันผลดี คาดการณ์มีอัตราจ่ายปันผล (Dividend Yield ปี 2556-2557 ไว้ที่ 5.5% และ 6.2% ตามลำดับ (BCP : แนะนำซื้อ ราคาพื้นฐาน BCP อยู่ที่ 44 บาท มีโอกาสปรับขึ้น จากราคาปิดวานนี้ที่ 33 บาท อยู่ 33%)
MThai News
