หอการค้าคาดเทศกาลลอยกระทงเงินสะพัด 10,877 ล้าน

นายธนวรรธน์ พลวิชัย ผู้อำนวยการศูนย์พยากรณ์เศรษฐกิจ มหาวิทยาลัยหอการค้าไทย เปิดเผยผลสำรวจพฤติกรรมการใช้จ่ายของผู้บริโภค ในช่วงวันลอยกระทงปีนี้พบว่า กลุ่มตัวอย่างวางแผนการใช้จ่ายเฉลี่ยคนละ 1,539 บาท ขณะที่มูลค่าการใช้จ่ายรวมของคนในกรุงเทพฯ และปริมณฑลอยู่ที่ 3,851 ล้านบาท และมูลค่าการใช้จ่ายรวมของคนในต่างจังหวัดอยู่ที่ 7,025 ล้านบาท ส่งผลให้เทศกาลลอยกระทงปีนี้ มีเงินสะพัดรวม 10,877 ล้านบาท เพิ่มขึ้นร้อยละ 5.6 เมื่อเทียบกับปีก่อน
ทั้งนี้ คาดว่าบรรยากาศลอยกระทงปีนี้คึกคักในระดับปกติ โดยเฉพาะในต่างจังหวัดจะคึกคักค่อนข้างมาก ส่วนในกรุงเทพฯ บรรยากาศจะคึกคักน้อยลงกว่าปีก่อน เพราะเศรษฐกิจซึมมีปัญหาการชุมนุมทางการเมือง และอยู่ในช่วงไว้ทุกข์แด่ สมเด็จพระสังฆราช

MThai news

