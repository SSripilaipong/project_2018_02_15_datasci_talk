“Samsung’ เฮ สามารถครองตลาดโลกอิเล็กทรอนิกส์ และกลายเป็นแบรนด์สมาร์ทโฟนชั้นนำ อันดับ 1 ของโลก ตามไตรมาสที่ 3 
 
สำนักข่าวต่างประเทศ รายงานว่า ในวันนี้ (13 พ.ย.)  ซัมซุงอิเล็กทรอนิกส์ กลายเป็นผู้ขายสมาร์ทโฟนชั้นนำ อันดับ 1 ของโลก โดยนักวิจัยตลาดสหรัฐฯ เปิดเผยว่า ซัมซุง สามารถสร้างกำไรและผลักดันให้บริษัทกลายเป็นที่ยอมรับของผู้บริโภค ในทั่วทุกทวีป ตามลำดับผลกำไรในไตรมาสที่ 3 เป็นที่เรียบร้อย ถือว่าการครองตำแหน่งล่าสุดเป็นการทำลายประวัติศาสตร์ครั้งแรกของโลกอีกด้วย
นอกจากนี้ นักวิจัยยังกล่าวถึงรายละเอียดในเชิงลึกว่า ในไตรมาสที่ 3 ซัมซุง ถือว่า เป็นบริษทแบรนด์สมาร์ทโฟนชั้นนำ ที่สามารถเปิดตลาดได้เยอะที่สุด ใน 6 ทวีป คือ ทวีปเอเชีย ทวีปยุโรป ทวีปแอฟริกา ทวีปออสเตรเลีย ทวีปอเมริกาเหนือ และทวีปอเมริกาใต้ ทั้งนี้ นักวิจัยการตลาด เผย จำนวนตัวเลขล่าสุด ที่ซัมซุงสามารถสร้างผลกำไรให้กับบริษัทอย่างถล่มทลาย คือ 120,100,000 เครื่อง หรือ คิดเป็นร้อยละ 28.6 โดยภาพรวมนั่นเอง
อย่างไรก็ตาม แม้ทวีปอื่นยังให้ความสนใจกับสมาร์ทโฟน แบรนด์ “แอปเปิ้ล” แต่ยังมีบางทวีป ที่ซัมซุงสามารถเปิดตลาด และกอบโกยผลกำไรได้มากที่สุด เห็นจะเป็น ทวีปเอเชีย โดยเฉพาะอย่างยิ่ง ประเทศเกาหลีใต้ ที่ปฏิเสธแอปเปิ้ล อย่างชัดเจน และส่งเสริมให้ผู้บริโภคนิยมใช้ซัมซุงอย่างชัดเจน
