‘จำปี’ โอดผู้โดยสารพ.ย.ลด 3%จี้รีบจบม็อบก่อนกระทบต่างชาติ บอร์ดเห็นใจลดเป้ากำไรรอบสอง

นายสรจักร เกษมสุวรรณ กรรมการผู้อำนวยการใหญ่ บริษัท การบินไทย จำกัด (มหาชน) เปิดเผยว่า ภายหลังมีการชุมนุมเกิดขึ้นพบว่าในสัปดาห์ที่ผ่านมาจำนวนผู้โดยสารภายในประเทศลดลงประมาณ 2-3% และหากสถานการณ์ชุมนุมยืดเยื้อจะส่งผลกระทบต่อจำนวนผู้โดยสารระหว่างประเทศ จึงต้องการให้การชุมนุมจบลงโดยเร็วนายสรจักรกล่าวว่า
ทั้งนี้คณะกรรมการ บ.การบินไทย ได้มีมติปรับลดประมาณการกำไรสุทธิทั้งปี 2556 ลดลงเหลือ 2,000 ล้านบาท เป็นการปรับลดครั้งที่ 2 ของปีนี้ จากที่เดิมตั้งเป้าไว้ที่6,000 ล้านบาท จากที่ปีที่ผ่านมามีกำไร 6,200 ล้านบาท
นอกจากนี้จะมีการเสนอแผนฟื้นฟูธุรกิจประจำปี 2557ให้บอร์ดพิจารณาในเดือนธันวาคมนี้โดยมีวัตถุประสงค์เพื่อปรับโครงสร้างองค์กรการบินไทย ให้มีรายได้เพิ่มลดรายจ่าย และทำกำไรให้สูงขึ้น พร้อมกับกำหนดทิศทางการดำเนินธุรกิจระยะ 2 ปี คือปี 2557-2558 รองรับการแข่งขันธุรกิจการบินที่รุนแรงในปีหน้า

MThai news
