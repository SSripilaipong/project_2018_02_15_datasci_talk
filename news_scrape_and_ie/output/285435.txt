ทองคำวันนี้ปรับเพิ่มขึ้น 150 บาท วายแอลจี ชี้ผลจากตัวเลขเศรษฐกิจสหรัฐ

สมาคมค้าทองคำประกาศราคาซื้อ-ขายทอง  14 พ.ย. 2556 ครั้งที่ 2 เมื่อเวลา 15.58 น.ซึ่งปรับขึ้นบาทละ 50 บาท เมื่อเทียบเช้านี้ราคาทองรูปพรรณ รับซื้อบาทละ 18,874.20 บาท ขายออกบาทละ 19,650 บาท ราคาทองคำแท่งรับซื้อบาทละ 19,150 บาท ขายออกบาทละ 19,250 บาท รวมรคาเปิดตลาดช่วงเช้าเพิ่มขึ้น 150 บาท
บจ.วายแอลจี บูลเลี่ยน แอนด์ ฟิวเจอร์ส เผยราคาทองคำขยับขึ้นจากกระแสข่าว โพยการแถลงข่าว นาง เจเน็ต เยลเลน ว่าที่ประธานเฟดคนต่อไป ว่าอัตราว่างงานในสหรัฐอยู่ที่ 7.3% ซึ่งยังถือว่าสูงเกินไปและสะท้อนให้เห็นว่าเศรษฐกิจประเทศยังขาดศักยภาพ ทำให้ยังมีความจำเป็นต้องสนับสนุนนโยบายผ่อนคลายทางการเงินต่อไป ส่งผลให้ราคาทองคำปรับตัวขึ้นมาจนเข้าใกล้ 1,290 ดอลลาร์ต่อออนซ์ ทั้งนี้ประเด็นค่าเงินบาทยังเป็นสิ่งที่นักลงทุนควรให้ความสนใจอย่างต่อเนื่องเช่นเดิม
MTai News
