ราคาทองปรับเพิ่มขึ้นบาทละ 50 ทองคำแท่ง  ขายบาทละ 19,300 ทองรูปพรรณ ขายบาทละ 19,700

สมาคมค้าทองคำประกาศราคาทอง (ทองคำ 96.5%) ประจำวันที่ 15 พฤศจิกายน 2556 ทองคำแท่ง รับซื้อบาทละ 19,200 ขายบาทละ 19,300 ราคาทองรูปพรรณ รับซื้อบาทละ 18,919.68 ขายบาทละ 19,700 โดยราคาทองปรับเพิ่มขึ้นบาทละ 50
บจ.ฮั่วเซ่งเฮง โกลด์ ฟิวเจอร์ส ระบุ ราคาทองคำปรับตัวขึ้นต่อเนื่องเป็นวันที่ 2 โดยมีปัจจัยบวกจากการคาดการณ์คำแถลงของว่าที่ประธานธนาคารกลางสหรัฐคนใหม่ที่มีแนวโน้มว่าจะเลือกใช้การผ่อนคลายทางการเงินต่อไปจนกว่าระดับอัตราการว่างงานจะดีขึ้น
ราคาทองคำตลาดโลกดีดตัวขึ้นเข้าใกล้ราคาสูงสุด (แนวต้าน)บริเวณ 1,285-1,290 ดอลลาร์สหรัฐ ก่อนที่จะเริ่มมีแรงขายทำกำไรสลับออกมา แต่โดยรวมแล้วราคาทองปรับตัวขึ้นติดต่อกันเป็นวันที่ 2 ทำให้ภาพการเคลื่อนไหวทางเทคนิคยังคงมีรูปแบบการสร้างฐานราคาต่ำสุดที่ (แนวรับ) บริเวณ 1,250-1,260 ดอลลาร์สหรัฐ
ยังมีสัญญาณการดีดตัวกลับจากเครื่องมือทางเทคนิค จึงคาดว่าราคาทองคำยังคงมีแนวโน้มที่จะปรับตัวขึ้นได้ต่อ แต่หากราคากลับลงไปเคลื่อนไหวต่ำกว่า 1,250 ดอลลาร์สหรัฐก็จะเป็นการยุติสัญญาณการดีดตัวกลับ และราคาทองก็จะมีแนวโน้มที่จะปรับตัวลงสู่แนวรับบริเวณ 1,200 ดอลลาร์สหรัฐ ต่อไป
MThai News
