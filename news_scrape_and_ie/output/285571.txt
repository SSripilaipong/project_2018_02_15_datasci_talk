หุ้นไทยบวก 9.29 จุด ดัชนีหุ้นอยู่ที่ระดับ 1,424.98 จุด มูลค่าการซื้อขาย1,410.68 ล้านบาท
ตลาดหุ้นไทยวันนี้ (15 พ.ย.2556) ดัชนีเปิดในแดนบวก ทิศทางเดียวกับต่างประเทศ ดัชนีปรับไปที่ระดับ 1,424.98 จุด เพิ่มขึ้น 9.29 จุด  มูลค่าการซื้อขาย1,410.68 ล้านบาท ต่อมาเมื่อเวลา 10.00 น. ดัชนีปรับไปที่ระดับ 1,425.72 จุด เพิ่มขึ้น 10.03 จุด มูลค่าการซื้อขาย 1,636.87 ล้านบาท
นายธนเดช รังษีธนานนท์ ผู้อำนวยการฝ่ายวิเคราะห์หลักทรัพย์ บล.กรุงศรี กล่าวว่า ตลาดหุ้นไทยเช้านี้คาดว่าจะปรับตัวขึ้นตามตลาดต่างประเทศ โดยตลาดหุ้นอื่นในภูมิภาคเอเชียเช้านี้ต่างปรับตัวขึ้นกันทั่วหน้า ภายหลังจากความเห็นของนี้ “เจเน็ต เยลเลน”ประธานเฟดคนใหม่ ได้ออกมามองว่ามาตรการ QE ยังจำเป็น
ดังนั้นคิดว่าคงจะไม่น่ารีบลดการใช้ QE อย่างไรก็ตาม ตลาดบ้านเราคงจะปรับตัวขึ้นในกรอบจำกัด เนื่องจากยังมีปัจจัยการเมืองที่เป็นแรงกดดันอยู่ พร้อมให้ดัชนีต่ำสุด (แนวรับ)ไว้ที่ 1,400 จุด ดัชนีสูงสุด(แนวต้าน) 1,435 จุด
MThai News
