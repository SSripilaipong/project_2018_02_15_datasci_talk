สสว. จ่อลงนามความร่วมือกับ“กรรมาธิการยุโรป”พัฒนาSMEsเสริมสร้างความสัมพันธ์

แหล่งข่าว จากสำนักงานส่งเสริมวิสาหกิจขนาดกลางและขนาดย่อม (สสว.) ภายใต้การกำกับดูแล กระทรวงอุตสาหกรรม เปิดเผยว่า กระทรวงอุตสาหกรรม โดยสสว.ได้จัดให้มีพิธีลงนามหนังสือแสดงเจตจำนงว่าด้วยการหารือเชิงนโยบายด้านวิสาหกิจขนาดกลางและขนาดย่อม (SMEs) ระหว่าง คณะกรรมาธิการยุโรปและกรรมาธิการยุโรปด้านอุตสาหกรรมและกิจการวิสาหกิจ และสสว.
ทั้งนี้ วัตถุประสงค์ของการลงนามความร่วมมือในครั้งนี้ เพื่อเสริมสร้างความสัมพันธ์และความร่วมมือด้าน SMEs ทั้งการแลกเปลี่ยนข้อมูลด้านนโยบาย รวมถึงการหารือเชิงนโยบายเพื่อให้เกิดความร่วมมือระหว่าง SMEs ของทั้งสองฝ่าย และการส่งเสริมให้เกิดพันธมิตรทางธุรกิจระหว่าง SMEs ของประเทศไทยและสหภาพยุโรป ซี่งเป็นปัจจัยสำคัญต่อการสร้างความเข้มแข็งและสนับสนุน SMEs ในการเข้าสู่ตลาดต่างประเทศ
สำหรับการลงนามในครั้งนี้ จัดให้มีขึ้น ในวันเสาร์ที่ 16 พฤศจิกายน 2556 โรงแรมเดอะเซนต์ รีจิส (The St. Regis Bangkok Hotel) ถนนราชดำริ กรุงเทพฯ โดยมี นายประเสริฐ บุญชัยสุข รัฐมนตรีว่าการกระทรวงอุตสาหกรรม นายสมศักย์ ภูรีศรีศักดิ์ รัฐมนตรีว่าการกระทรวงการท่องเที่ยวและกีฬา และนายอันโตนิโอ ทาญานี รองประธานคณะกรรมาธิการยุโรป และกรรมาธิการยุโรปด้านอุตสาหกรรมและกิจการวิสาหกิจ ร่วมลงนามในพิธี

MThai news
