กรมการค้าภายในปูพรมตรวจราคาสินค้าทั่ว ปท.เปิดสายด่วน1569รับร้องเรียน

นายสมชาติ สร้อยทอง อธิบดีกรมการค้าภายใน เปิดเผยถึงผลสำรวจจากสถาบันต่างๆ ที่ประชาชนวิตกกังวลเรื่องสินค้าราคาแพงว่า ได้สั่งการให้เจ้าหน้าที่สายตรวจทั้งส่วนกลางและส่วนภูมิภาคออกตรวจสินค้า ที่อยู่ในการดูแลทั้งหมดแบบปูพรมภายในสิ้นเดือนพฤศจิกายนนี้เป็นต้นไป และขอความร่วมมือประชาชน หากเห็นว่าตลาดสดหรือห้างสรรพสินค้า รวมถึงร้านค้าปลีกพื้นที่ใดจำหน่ายสินค้าแพงเกินจริง หรือไม่ปิดป้ายแสดงราคา ขอให้ร้องเรียนสายด่วน 1569
นอกจากนี้ จะเร่งศึกษาต้นทุนสินค้าต่างๆ และจะเชิญกลุ่มผู้ผลิตสินค้าต่างๆ มาประชุม เพื่อประเมินภาพรวมธุรกิจค้าปลีกค้าส่งปีหน้าต่อไป แต่เชื่อว่าจากสภาพการแข่งขันธุรกิจค้าปลีกของไทยจะทำให้ปีหน้ายังไม่มีผู้ประกอบการขอขึ้นราคาสินค้า

MThai news
