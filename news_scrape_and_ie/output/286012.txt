ปตท.-บางจาก ประกาศขึ้นราคาเบนซิน-โซฮอล์ ทุกชนิด 50 สต. E85 ขึ้น 30 สต. เว้น ดีเซล มีผลพรุ่งนี้ (17 พ.ย.)ตั้งแต่เวลา 05.00 น.เป็นต้นไป

วันนี้(16 พ.ย.)บริษัท ปตท.จำกัด (มหาชน) และ บริษัท บางจาก จำกัด (มหาชน) ประกาศปรับขึ้นราคาขายปลีกน้ำมันเบนซิน และแก๊สโซฮอล์ทุกชนิด 50 สตางค์ต่อลิตร E85 ปรับขึ้น 30 สตางค์ต่อลิตร คงดีเซล มีผลพรุ่งนี้ 17 พฤศจิกายนตั้งแต่เวลา 05.00 น.
ทั้งนี้ส่งผลให้ราคาน้ำมันในสถานีบริการของ ปตท.และบางจาก ในเขตกรุงเทพมหานครและปริมณฑล วันพรุ่งนี้(17 พ.ย.) เป็นดังนี้ เบนซิน 95 จำหน่ายเฉพาะสถานีบริการของ ปตท. จะอยู่ที่ลิตรละ 46.45 บาทแก๊สโซฮอล์ 95 อยู่ที่ลิตรละ 38.93 บาท แก๊สโซฮอล์ 91 อยู่ที่ลิตรละ 36.48 บาท E20 อยู่ที่ลิตรละ 33.98 บาทE85 อยู่ที่ลิตรละ 23.28 บาท และดีเซลหมุนเร็ว อยู่ที่ลิตรละ 29.99 บาท
MThai news
