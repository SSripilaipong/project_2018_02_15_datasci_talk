พ่อค้าแม่ค้าปากคลอง โอด ของแพง ยอดขายตก เศรษฐกิจไม่ดี

บรรยากาศการซื้อวัสดุทำกระทงที่ตลาดค้าส่งดอกไม้ปากคลองตลาด ล่าสุดยังคงมีประชาชนและพ่อค้าแม่ค้าเดินทางมาเลือกซื้อ ดอกไม้ ต้นกล้วย และวัสดุอื่นๆ อย่างต่อเนื่องตั้งแต่ช่วงเช้าที่ผ่านมา เพื่อนำไปทำกระทงขายและนำกลับไปทำเอง ซึ่งจากการสอบถามประชาชนที่มาเลือกซื้อวัสดุ พบว่าประชาชนส่วนใหญ่มองว่าเป็นการประหยัดต้นทุนและถูกกว่ากระทงสำเร็จรูปที่วางขายทั่วไป
ทั้งนี้ จากการสอบถามพ่อค้าแม่ค้าในตลาดกล่าวว่าปีนี้พ่อค้าแม่ค้ามีการซื้อขายดอกไม้ และอุปกรณ์การทำกระทง ก่อนวันลอยกระทงน้อยมาก เมื่อเทียบกับปีที่ผ่านมา
เนื่องจากเศรษฐกิจไม่ดี ทำให้ประชาชนประหยัดการใช้จ่าย แต่ขณะที่กระทงที่ทำจากแป้งขนมปัง และโคนไอศกรีม กลับมียอดขายเพิ่มขึ้น เพราะว่าย่อยสลายง่าย เป็นอาหารปลาได้ และไม่ทำลายสิ่งแวดล้อม
อย่างไรก็ตาม ราคาวัสดุที่ใช้ทำกระทงในปีนี้ มีการปรับตัวสูงขึ้นประมาณ 10 บาท  อาทิ ใบตอง ดอกดาวเรือง และดอกไม้ธูปเทียนประดิษฐ์ ราคาคู่ละ 4 – 5 บาท ซึ่งทำใหัราคากระทงสำเร็จรูป ขายอยู่ที่ราคา 40 บาทขึ้นไป
