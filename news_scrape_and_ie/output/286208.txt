ทองคำแท่ง  ขายบาทละ 19,300.00 ราคาทองรูปพรรณ ขายบาทละ 19,700.00 ราคาตก 50 บาท
ฮั่วเซ่งเฮง โกลด์ ฟิวเจอร์ส เผยราคาทองคำสัปดาห์ที่ผ่านมาปิดตลาดทรงตัวจากระดับราคาปิดของสัปดาห์ก่อนหน้า โดยราคาปรับตัวลดลงในการซื้อขายช่วงต้นสัปดาห์ตอบรับรายงานจ้าง 
งานสหรัฐที่ออกมาดีกว่าคาด แต่คำแถลงของว่าที่ประธานธนาคารกลางสหรัฐคนใหม่ ช่วยหนุนให้มีแรงซื้อกลับเข้ามาจนราคาทองดีดตัวขึ้นในการซื้อขายช่วงปลายสัปดาห์
โดยรวมการเคลื่อนไหวของราคาทองคำในช่วงนี้ไม่แตกต่างไปจากสัปดาห์ก่อน ประเด็นต่างๆที่นักลงทุนให้ความสนใจยังเป็นเรื่องรายงานตัวเลขเศรษฐกิจของสหรัฐ ที่จะส่งผลต่อแนวโน้มการดำเนินนโยบายการเงินจากธนาคารกลางสหรัฐในอนาคต ซึ่งในสัปดาห์นี้มีรายงานตัวเลขค้าปลีก อัตราเงินเฟ้อ และยอดขายบ้านมือสอง
ราคาในตลาดโลก นักค้าจะกลับเข้าซื้อเก็งกำไรยังคงอยู่ที่บริเวณ 1,260-1,270 ดอลลาร์สหรัฐ หากราคาทองยังสามารถประคองตัวเหนือแนวรับบริเวณ 1,250 ดอลลาร์ ได้ ก็ยังมีแนวโน้มที่ราคาทองจะดีดตัวกลับขึ้นสู่แนวต้านบริเวณ 1,300 และ1,320 ดอลลาร์สหรัฐต่อไป แต่หากไม่สามารถยืนเหนือแนวรับบริเวณ 1,250 ดอลลาร์สหรัฐ ก็จะเป็นสัญญาณขายกดดันให้ราคาทองคำปรับตัวลดลงสู่แนวรับบริเวณ1,200-1,210 ดอลลาร์สหรัฐ ต่อไป
MThai News
