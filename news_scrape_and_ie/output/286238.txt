สภาพัฒน์ หั่นเป้าจีดีพีปีนี้เหลือโต 3% จากเดิมคาดโต 3.8-4.3% ส่วนจีดีพีไตรมาสที่ 3/2556 โต 2.7% ต่ำกว่าคาด

นายอาคม เติมพิทยาไพสิฐ เลขาธิการ สำนักงานพัฒนาการเศรษฐกิจและสังคมแห่งชาติ หรือ สภาพัฒน์ เปิดเผยว่า อัตราการขยายตัวทางเศรษฐกิจในไตรมาส 3/56 เติบโต 2.7% ลดลงจากไตรมาส 2/56 ที่โต 2.8% จากช่วงเดียวกันปีก่อน สาเหตุหลักจากการการใช้จ่ายผู้บริโภค และการใช้จ่ายภาคเอกชนขยายตัวลดลงจากไตรมาสก่อนหน้า
ทั้งนี้ ตลาดคาดการณ์ว่า จีดีพีไตรมาส 3/56 จะออกมาโต 2.9% จากช่วงเดียวกันปีก่อน และโต 1.7% จากเมื่อเทียบกับไตรมาสก่อนหน้า เพิ่มขึ้นจากไตรมาส 2/56 ที่โต 2.8% และ -0.3% ตามลำดับ อย่างไรก็ตาม สภาพัฒน์ ได้หั่นเป้าจีดีพีปีนี้เป็นรอบที่ 3 เหลือโต 3% จากเดิมคาดโต 3.8-4.3% ส่วนปีหน้าคาดว่าจะโตประมาณ 4-5%

MThai news

