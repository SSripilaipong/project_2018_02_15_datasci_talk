รมว.กระทรวงพาณิชย์ มั่นใจเป้าส่งออกโต 1%คุยปีหน้าขยายตัว 5-7%
นายนิวัฒน์ธำรง บุญทรงไพศาล รองนายกรัฐมนตรี และ รัฐมนตรีว่าการกระทรวงพาณิชย์ เปิดเผยว่า ในปี 2556 นี้ ยังคงเป้าส่งออกเติบโตที่ 1% เนื่องจากมีประเด็นเรื่องราคาทองเข้ามากดดัน ส่วนแนวโน้มการส่งออกของไทยปี 2557 คาดว่าจะขยายตัว 5-7% เนื่องจากภาวะเศรษฐกิจโลกจะดีขึ้นและคาดการณ์ว่าจีดีพีจะเติบโต 3.5% จากปี 2556 ที่จีดีพีจะอยู่ที่ 2.9% และคาดการณ์ปริมาณการซื้อขายในโลกเติบโต 4.5% จากปีนี้ที่อยู่ที่ 2.9% ในปี 2556
“การส่งออกปี 2557 กระทรวงพาณิชย์มองการเติบโตไว้ 5% เป็นอย่างน้อย แต่ที่หารือกับภาคเอกชนมองว่าน่าจะโตได้ 6-7% ซึ่งคาดว่าจีดีพีปีหน้าจะเติบโตกว่าปีนี้ และสภาพัฒน์วางเป้าการส่งออกการเติบโต 7%”นายนิวัฒน์ธำรง กล่าว
MThai News
