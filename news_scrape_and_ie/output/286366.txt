ธปท.เตือนผู้บริโภค ระวังภัยจากบัตรถูกปล้นและคัดลอกข้อมูลจากเครื่องสกิมเมอร์ แนะวิธีสังเกตุก่อนใช้ตู้เอทีเอ็ม เพื่อพ้นภัยจากโจรไฮเทค หรือโทรสายด่วน 1213

นางชนาธิป จริยาวิโรจน์ ผู้อำนวยการศูนย์คุ้มครองผู้ใช้บริการทางการเงิน (ศคง.) ธนาคารแห่งประเทศไทย เผยวิธีป้องกันเพื่อไม่ให้ตกเป็นเหยื่อของมิจฉาชีพ จากการใช้ตู้เอทีเอ็ม เอทีเอ็มทุกครั้ง ควรสังเกตช่องสอดบัตรและแป้นกดตัวเลขว่ามีสิ่งผิดปกติหรือไม่ หากสงสัยไม่ควรใช้เครื่องและรีบแจ้งให้ธนาคารทราบทันที
รวมทั้ง ควรสังเกตความผิดปกติบริเวณตู้เอทีเอ็ม เอทีเอ็ม เช่น กล่องใส่โบชัวร์ เพราะอาจเป็นที่ซ่อนกล้องรูเข็มเพื่อแอบดูการ กดรหัส และ ควรใช้มือบังแป้นกดตัวเลขขณะทำรายการ เพื่อไม่ให้กล้องที่มิจฉาชีพแอบติดตั้งไว้หรือคนที่อยู่ด้านหลังเห็นรหัสบัตร นอกจากนี้ ควรเปลี่ยนรหัสบัตรอยู่เสมอ และรีบเปลี่ยนรหัสทันทีเมื่อสงสัยว่าบุคคลอื่นทราบรหัสของเรา
ทั้งนี้จากกรณีที่ผู้เสียหายถูกแฮกข้อมูลจากบัตรเอทีเอ็ม เอทีเอ็มที่อาคารออลลซีซั่น ถนนวิทยุ และอาคารซีพี ทาวเวอร์ 3 ถนนพญาไท ประชาชนที่ใช้บัตรเอทีเอ็ม ควรเพิ่มความระมัดระวังในการใช้มากขึ้น เพื่อป้องกันการถูกลักลอบขโมยข้อมูลบนแถบแม่เหล็กด้านหลังบัตรและรหัสประจำบัตร ซึ่งวิธีการล้วงข้อมูลของมิจฉาชีพจะมี 2 แบบ ดังนี้
การใช้เครื่องคัดลอกข้อมูลในแถบแม่เหล็กหรือเครื่องสกิมเมอร์ (Skimmer) โดยนำเครื่องไปติดตั้งที่ช่องเสียบบัตรของตู้เอทีเอ็ม เอทีเอ็มเพื่อคัดลอกข้อมูล พร้อมติดตั้งเครื่องครอบกดตัวเลข หรือติดกล้องขนาดจิ๋วเพื่อแอบดูรหัสขณะกดเงิน
ส่วนอีกวิธีหนึ่งคือ การใช้เครื่องคัดลอกข้อมูลในแถบแม่เหล็กขนาดพกพาหรือเครื่องแฮนด์เฮลด์สกิมเมอร์ (Handheld Skimmer) ซึ่งมีขนาดเล็กมากจนสามารถซ่อนในฝ่ามือได้ โดยแอบรูดบัตรของเจ้าของบัตรเพื่อคัดลอกข้อมูลจากแถบแม่เหล็กขณะเผลอหรือส่งบัตรให้แก่มิจฉาชีพที่อาจทำทีเข้ามาช่วยเหลือหรือให้บริการ
นางชนาธิป กล่าวว่า เทคโนโลยีไม่เคยหยุดนิ่ง ในอนาคตมิจฉาชีพอาจจะมีวิธีใหม่ที่ล้ำสมัยมากขึ้นที่ ดังนั้น ผู้บริโภคจึงควรติดตามข่าวสารเพื่อให้รู้เท่าทันกลวิธีของมิจฉาชีพอยู่เสมอ ซึ่งข้อมูลที่เผยแพร่ใน www.facebook.com/hotline1213  เป็นอีกช่องทางหนึ่งที่ผู้บริโภคสามารถติดตามข่าวสารและความรู้เกี่ยวกับการเงินได้ และหากพบว่าตนเองถูกแฮกข้อมูลและถูกขโมยเงินจากบัญชีก็สามารถโทรปรึกษาได้ที่ คอลเซ็นเตอร์ ศคง. โทร.1213 
  MThai News
