“ชัชชาติ”ยันโครงการ 2 ลล.ไม่ล้ม เตรียมประเดิมปีหน้า 1 แสนล้าน

นายชัชชาติ สิทธิพันธุ์ รัฐมนตรีว่าการกระทรวงคมนาคม กล่าวว่าถึงการลงทุนโครงสร้างพื้นฐาน 2 ล้านล้านบาท เป็นผลดีต่อการพัฒนาประเทศในระยะยาว ซึ่งแม้ว่าการออกพระราชบัญญัติเงินกู้อาจมีความล่าช้า เพราะฝ่ายค้านเตรียมยื่นเรื่องให้ศาลรัฐธรรมนูญพิจารณาผลกระทบด้านสิ่งแวดล้อม แต่กระทรวงคมนาคมจะดำเนินการโครงการต่างๆ ต่อไป
ซึ่งวงเงินการจัดงานเงินลงทุนจะต้องให้กระทรวงการคลังเป็นผู้ดำเนินการ โดยในปีนี้จะมีการลงทุนตามแผน 2 ล้านล้านบาท ประมาณ 1 แสนล้านบาท โดยส่วนใหญ่จะเป็นการลงทุนเกี่ยวกับการขยายถนน รวมทั้งปรับปรุงซ่อมแซมถนนสายหลัก อาทิ เพชรเกษม วิภาวดี ส่วนโครงการรถไฟรางคู่จะเริ่มที่เส้นทางกรุงเทพ-พิษณุโลก

MThai news
