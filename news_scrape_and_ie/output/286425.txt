บมจ.อนันดาฯ (ANAN) เผยยอดขายต้นปีถึงพ.ย. 2556 สูงกว่า 2 หมื่นล้านบาท และยังเปิดโครงการคอนโด IDEO ต่อเนื่องทั้ง  IDEO Q ราชเทวีIDEO Mobi จรัญ – อินเตอร์เชนจ์
นางมัณฑนา เอื้อกิจขจร ประธานเจ้าหน้าที่สายงานการเงิน ANAN เผยยอดขายโครงการใหม่ไตรมาส 3 สูงถึง 5,722 ล้านบาท สูงขึ้น 98.9% จากยอดขายไตรมาส 2/56 ที่ทำได้ 2,877 ล้านบาท
และสูงกว่าคาดการณ์ที่เคยให้ไว้กับนักวิเคราะห์ที่ 3,652 ล้านบาท หรือคิดเป็นประมาณ 56.7% นอกจากนี้บริษัทคาดว่ายอดขายรวมทั้งปี 2556 สูงถึง 20,700 ล้านบาท ซึ่งมากกว่ายอดขายทั้งปีที่ได้แถลงไว้แก่นักวิเคราะห์ที่ 14,900 ล้านบาท
หากรวมการเปิดตัวโครงการใหม่ในงานที่สยามพารากอนช่วงต้นไตรมาส หลังจากทะลุเป้าหมายทั้งปีที่เคยคาดไว้ที่ 1.5 หมื่นล้านบาทไปแล้วในไตรมาส 3 ปี2556 ทำให้บริษัทมียอดขายสูงสุดเป็นอันดับ 2  สำหรับโครงการคอนโดมิเนียมในกรุงเทพฯ และติด 1 ใน 5 อันดับแรกของบริษัทผู้พัฒนาโครงการที่อยู่อาศัยติดรถไฟฟ้าของไทย
ขณะที่รายได้ ANAN ประกาศผลการดำเนินงานไตรมาส 3 ปี 2556 มีรายได้ 1,127 ล้านบาท เพิ่มขึ้น 19.1% จากไตรมาส 2/56 ที่มีรายได้กว่า 1,020 ล้านบาท ซึ่งเป็นการเติบโตสูงกว่าเป้าหมาย เนื่องจากแบรนด์“ไอดีโอ”เติบโตแข็งแกร่ง ทำให้ลูกค้าให้การตอบรับเป็นอย่างดีในทุกโครงการที่เปิดตัว
อย่างไรก็ตาม ANAN แจ้งต่อตลาดหุ้นว่า ผลการดำเนินงานงวดไตรมาส 3 ปี 2556 ขาดทุนสุทธิ 96.15 ล้านบาท ขาดทุนสุทธิต่อหุ้น 0.03 บาท เพิ่มขึ้นเมื่อเทียบกับช่วงเดียวกันของปีก่อนที่ขาด
ทุนสุทธิ 34.4 ล้านบาท ขาดทุนสุทธิต่อหุ้น 0.02 บาท เนื่องจากมีโครงการที่รับรู้รายได้ลดน้อยลงเมื่อเทียบกับช่วงเดียวกันของปีก่อน ขณะที่ค่าใช้จ่ายในการขายและบริหารเพิ่มขึ้นหลังจากมีการขยายส่วนงานรองรับการขยายโครงการในอนาคต
“ตัวเลขผลประกอบการนี้เป็นอีกครั้งที่สูงกว่าสิ่งที่บริษัทได้ให้สัญญาไว้กับนักลงทุนทั้งในส่วนของรายได้และยอดขาย ซึ่งอนันดาฯ ยังคงประสบความสำเร็จอย่างต่อเนื่องในการดำเนินงานต่อไปตาม
แผนธุรกิจที่ได้วางไว้พร้อมกับการควบคุมราคาค่าใช้จ่ายของบริษัทฯ โดยบริษัทฯ มีอัตรากำไรขั้นต้นสำหรับเก้าเดือนแรกเท่ากับ 38.2% ดีขึ้นจากอัตรากำไรขั้นต้น 37.1% ในช่วงเดียวกันของปีที่แล้ว  และค่าใช้จ่ายของเรายังคงอยู่ในระดับที่ได้คาดการณ์ไว้ ”
บริษัท สามารถสร้างโครงการ ไอดีโอ โมบิ สุขุมวิท เสร็จก่อนกำหนด และเริ่มโอนได้ในไตรมาสที่ 3 ปี 2556 และคาดว่าจะโอนเสร็จก่อนไตรมาส 4/56 อย่างแน่นอน โดยในไตรมาสบริษัทได้เปิดตัว
คอนโดมิเนียมใหม่ 3 โครงการ คือ โครงการ IDEO Q  จุฬา-สามย่าน ซึ่งตั้งอยู่ใกล้กับรถไฟฟ้าใต้ดิน MRT สถานีสามย่านและจุฬาลงกรณ์มหาวิทยาลัย ซึ่งโครงการนี้เป็นการร่วมทุนระหว่าง ANAN
และบริษัทพัฒนาอสังหาริมทรัพย์ที่ใหญ่ที่สุดของญี่ปุ่น มิตซุย ฟูโดซัง โดยมีมูลค่าโครงการกว่า 6,500 ล้านบาท ซึ่งสามารถปิดการขายได้ในระหว่างงานเปิดตัว โดยคาดว่าสามารถทำการโอนได้ภายในปี 2559
นายชานนท์ เรืองกฤตยา ประธานเจ้าหน้าที่บริหาร และกรรมการผู้จัดการใหญ่ ANAN กล่าวว่า การออกหุ้น IPO ที่ประสบความสำเร็จในเดือนธันวาคมปีที่ผ่านมา ทำให้ บริษัท มีเงินทุนเพียงพอ
สำหรับการดำเนินกลยุทธ์และรูปแบบธุรกิจได้อย่างเต็มประสิทธิภาพ ซึ่งทำให้ยอดขายของเราอยู่ใน 5 อันดับแรกของบริษัทผู้พัฒนาโครงการที่อยู่อาศัยของไทย และเป็นอันดับ 2 สำหรับบริษัทผู้พัฒนาคอนโดมิเนียมในเขตกรุงเทพฯ
นอกจากนี้ ยังเปิดตัว โครงการ  IDEO Q ราชเทวี  ในมูลค่าโครงการ 2,100 ล้านบาท โครงการนี้อยู่ใกล้กับสถานีรถไฟฟ้า BTS สถานีราชเทวี  และสามารถปิดการขายได้ในระหว่างงานเปิดตัวเช่นเดียวกัน โดยจะโอนได้ภายในปี 58 และสำหรับโครงการ IDEO Mobi จรัญ – อินเตอร์เชนจ์ ซึ่งมีมูลค่าโครงการ 3,700 ล้านบาท สามารถสร้างยอดขายได้มากกว่า 50% ในงานเปิดตัว ซึ่งคาดว่าจะโอนได้ในปี25 58
MThai News

