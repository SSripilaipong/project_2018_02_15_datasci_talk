เอไลฟ์ เพิ่มทางเลือกการออม ส่ง ไฮไลท์ SAVE7 ผลตอบแทนสูงถึง 5.5% ต่อปี ในงาน “Set in the City กรุงเทพมหานคร 2013”

ดร. เจตน์สุระ วงศ์วิเชียร รองกรรมการผู้จัดการอาวุโส บริษัท แอ๊ดวานซ์ ไลฟ์ ประกันชีวิต จำกัด (มหาชน) หรือ A-LIFE เปิดเผยว่า ผลิตภัณฑ์ประกันชีวิตแบบสะสมทรัพย์นับเป็นหนึ่งช่องทางในการกระจายความเสี่ยงในพอร์ตการลงทุนที่ดีอีกช่องทางหนึ่ง ล่าสุดเอไลฟ์ เตรียมขนผลิตภัณฑ์ทางการเงิน เข้าร่วมงานมหกรรมการลงทุนครบวงจร (Set in the City 2013) ที่จะจัดขึ้นในระหว่างวันที่ 21-24 พฤศจิกายน 2556 ณ รอยัล พารากอน ฮอลล์ สยามพารากอน
สำหรับผลิตภัณฑ์การเงินไฮไลท์ที่ “เอไลฟ์” นำเข้าร่วมงานในครั้งนี้ ได้แก่ ผลิตภัณฑ์ประกันชีวิตแบบสะสมทรัพย์ SAVE 7 ชูจุดเด่นให้ผลตอบแทนสุดคุ้มคงที่สูงถึง 5.5% ของเบี้ยประกันที่ชำระแล้วตลอดอายุกรมธรรม์  จ่ายเบี้ยประกันเพียง 3 ปี ให้ความคุ้มครองนานถึง 7 ปี เหมาะสำหรับผู้ออมเงิน ที่กำลังมองหาผลิตภัณฑ์ที่ให้ผลตอบแทนสูง แต่ยังต้องการความมั่นคงและความสม่ำเสมอในการรับผลตอบแทนคืน
โดยผลิตภัณฑ์ SAVE 7 นี้จะเปิดขายแค่จำนวนจำกัด ที่ “บูธเอไลฟ์ B15” ในงาน Set in The City 2013 เพียง 4 วันเท่านั้น ตั้งเวลา 10.30 น. เป็นต้นไป จนกว่าจะครบจำนวนสิทธิ์ในแต่ละวัน และจำกัดสิทธิ์การซื้อสำหรับลูกค้า 1 ราย ที่ 200,000 บาท
นอกจากนี้ เอไลฟ์ ยังได้เตรียมผลิตภัณฑ์ GROWTH 5/2 Plus ซึ่งเป็นผลิตภัณฑ์ประกันชีวิตแบบสะสมทรัพย์ ที่ให้ผลตอบแทนเฉลี่ยที่ 4.18% จ่ายเบี้ยประกันเพียง 2 ปี แต่ได้รับความคุ้มครอง 5 ปี ทุนประกันเริ่มต้น 100,000 บาท โดยลูกค้าเริ่มทำได้ตั้งแต่ช่วงอายุ 1-75 ปี เหมาะสำหรับผู้ที่ต้องการออมในระยะเวลาสั้น และต้องการผลตอบแทนสูง
MThai news
