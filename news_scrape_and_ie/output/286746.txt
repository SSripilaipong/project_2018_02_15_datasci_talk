ครม.มีมติขยายเวลาลดภาษีดีเซลอีก 1 เดือน เป็นสิ้นสุด 31 ธ.ค.56 หวังลดค่าครองชีพ

นายธีรัตถ์ รัตนเสวี โฆษกประจำสำนักนายกรัฐมนตรี กล่าวว่า ที่ประชุม ครม.ขยายเวลาการลดภาษีสรรพสามิตน้ำมันดีเซลออกไปอีก 1 เดือน ตั้งแต่วันที่ 1-31 ธ.ค. เพื่อลดผลกระทบค่าครองชีพที่สูงขึ้นให้กับประชาชน
ก่อนหน้านี้รัฐบาลปรับลดภาษีสรรพสามิตน้ำมันดีเซล เหลืออัตรา 0.005 บาท/ลิตร จากที่ 5.31 บาท/ลิตร ตั้งแต่เดือนเม.ย.54 ซึ่งเป็นช่วงที่ราคาน้ำมัน ในตลาดโลกอยู่ในระดับสูง และเพื่อลดภาระการอุดหนุนราคาน้ำมันดีเซลของเงิน กองทุนน้ำมันเชื้อเพลิงด้วย
การปรับลดอัตราภาษีสรรพสามิตดังกล่าว มีผลทำให้อัตราภาษีอื่นลดลงด้วย ตามโครงสร้างราคาน้ำมัน รวมประมาณ 5.83 บาท/ลิตร ขณะที่ปัจจุบันราคาขาย ปลีกน้ำมันดีเซล อยู่ที่ระดับ 29.99 บาท/ลิตร

MThai news

