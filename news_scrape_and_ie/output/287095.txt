ไทยประกันชีวิตเปิดตัวแอพ E-book เพิ่มช่องเผยแพร่ข้อมูลข่าวสาร และบริการ ถึงกลุ่มเป้าหมายยยุคดิจิตอล
นางดวงเดือน คงคาสวัสดิ์ ผู้อำนวยการฝ่าย กลุ่มสื่อสารองค์กร บริษัท ไทยประกันชีวิต จำกัด (มหาชน) เปิดเผยว่า เพื่อให้การสื่อสารของบริษัทฯ เข้าถึงกลุ่มคนรุ่นใหม่ และรองรับพฤติกรรมของผู้บริโภคที่เปลี่ยนแปลงไป ไทยประกันชีวิตจึงพัฒนาแอพพลิเคชั่นไทยประกันชีวิต  E-book ขึ้น เพื่อให้ผู้สนใจข่าวสารข้อมูลของบริษัทฯ สามารถดาวน์โหลดสื่อสิงพิมพ์ต่างๆ ของบริษัทฯ ไม่ว่าจะเป็นนิตยสารผาสุก รายงานประจำปี โบรชัวร์แบบประกัน โบรชัวร์การบริการต่างๆ รวมถึงสามารถชมคลิปวีดิโอภาพยนตร์โฆษณา หรือคลิปวีดิโอที่น่าสนใจ
ผู้สนใจ Application ไทยประกันฯ สามารถดาวน์โหลดผ่าน Application เฉพาะบนแท็บเล็ต โดยสามารถดาวน์โหลดได้ทั้งระบบปฏิบัติการ IOS และ Android อย่างไรก็ตามในอนาคตอันใกล้ บริษัทฯ จะขยายให้สามารถดาวน์โหลดบนสมาร์ทโฟนได้เช่นเดียวกัน นอกจากผู้เอาประกันหรือคนทั่วไป จะได้รับข้อมูลข่าวสารผ่านช่องทางที่สะดวกรวดเร็วขึ้นแล้ว Application นี้ ยังเป็นเครื่องมือที่ช่วยขยายตลาดของฝ่ายขายได้ โดยเฉพาะกลุ่มนักขายไร้ขีดจำกัด ซึ่งเป็นกลุ่มฝ่ายขายของบริษัทฯ ที่นิยมใช้เทคโนโลยี จะสามารถดาวน์โหลดโบรชัวร์แบบประกันเพื่อนำเสนอขายได้ทุกที่ ทุกเวลา
“ปัจจุบันคนนิยมบริโภคข่าวสารผ่านสมาร์ทโฟน หรือแท็บเล็ตมากขึ้น เพราะสามารถรับข้อมูลข่าวสารได้ทุกที่ ทุกเวลา บริษัทฯจึงได้พัฒนาช่องทางการสื่อสารในรูปแบบดิจิตอล หลากหลายช่องทาง นอกเหนือจาก Application ไม่ว่าจะเป็นเว็บไซต์ www.thailife.com, Facebook, Line Sticker หรือ WeChat เพื่อให้ผู้เอาประกันและคนทั่วไปได้รับข้อมูลข่าวสารของบริษัทฯได้สะดวกรวดเร็วยิ่งขึ้น” นางดวงเดือนกล่าว
ไทยประกันฯเห็นความสำคัญของสื่อดิจิตอล เนื่องจากเป็นสื่อต้นทุกต่ำ แต่มีประสิทธิภาพในการเข้าถึงกลุ่มเป้าหมายได้ดี และกลายเป็นสื่อที่มีอิทธิพลต่อการตัดสินใจซื้อของผู้บริโภค บริษัทฯจำเป็นต้องสร้างแนวทางการสื่อสารและการตลาดใหม่ๆ ให้สอดคล้องกับไลฟ์สไตล์ของผู้บริโภคและเพื่อให้การสื่อสารผ่านสื่อดิจิตอลเกิดประสิทธิภาพสูงสุด บริษัทฯ จึงได้จัดทำ Road Map Strategy
สำหรับ Social Media ไม่ว่าจะเป็น Facebook, WeChat, Twittter, Youtube และ Instragram ให้ตรงกับกลุ่มเป้าหมาย เช่น ผู้เอาประกัน ฝ่ายขาย คนทั่วไป เพื่อสร้างสัมพันธภาพและความรู้สึกร่วมกับบริษัทฯ โดยในปีหน้าบริษัทฯได้เตรียมพัฒนาสื่อดิจิตอลใหม่ๆ รวมถึงการหาพันธมิตรใหม่ เพื่อเพิ่มศักยภาพในการสื่อสารและการทำตลาด
Mthai News
