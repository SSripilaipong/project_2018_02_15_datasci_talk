ราคาทองคำลงพรวดเดียว 250 บาท ราคาทองทำแท่ง  ขายบาทละ 18,850 ราคาทองรูปพรรณ  ขายบาทละ19,250

สมาคมค้าทองคำประกาศราคาซื้อขายทองคำวันนี้(21 พ.ย.) ดังนี้ ตามตาราง โดยราคาทองปรับลดลงจากวานนี้ 250 บาท ราคาทองทำแท่ง รับซื้อ บาทละ18,750 ขายบาทละ 18,850 ราคาทองรูปพรรณ รับซื้อบาทละ18,480.04    ขายบาทละ19,250ขณะที่ราคาทองตลาดโลกที่นิวยอร์กเมื่อคืนที่ผ่านมาปรับลดลง 15.50 ดอลลาร์/ออนซ์
บจ.ฮั่วเซ่งเฮง โกลด์ ฟิวเจอร์ส เผยเมื่อเช้านี้ นายเบน เบอร์นันเก้ ประธานเฟด กล่าวว่า เฟดจะดำเนินนโยบายการเงินแบบผ่อนคลายเป็นพิเศษต่อไปตราบเท่าที่จำเป็น และจะเริ่มปรับลดวงเงินในมาตรการผ่อนคลายเชิงปริมาณ (QE) ก็ต่อเมื่อเฟดมั่นใจว่าตลาดแรงงานจะปรับตัวดีขึ้นอย่างต่อเนื่อง น่าติดตามว่าจะมีความเห็นของเจ้าหน้าที่เฟดอาจจะกดดันราคาทองคำให้ปรับลงแรงได้
หากในช่วงดึกคืนนี้ ราคาทองคำปรับลงมาที่แนวรับ 1,260 ดอลลาร์สหรัฐ และไม่หลุดแนวรับสำคัญที่ระดับ 1,250 ดอลลาร์สหรัฐ ยังแนะนำเปิดสถานะซื้อ โดยมีจุดตัดขาดทุนสำหรับสถานะ
ซื้อที่ 1,245 ดอลลาร์สหรัฐ หรืออาจเปิดสถานะขายทันทีเมื่อหลุดแนวรับสำคัญที่ระดับ 1,250 ดอลลาร์สหรัฐ และแนะนำขายทำกำไรที่แนวต้านระยะสั้นบริเวณ 1,285-1,290 ดอลลาร์สหรัฐ / ออนซ์

MThai News
