เชลล์ อีโค-มาราธอน เอเชีย 2014เ กว่า150 ทีม ท้าประลองสุดยอดนวัตกรรมรถยนต์ประหยัดพลังงาน

ทีมเยาวชนกว่า150 ทีม จาก16 ประเทศทั่วทั้งทวีปเอเชียและตะวันออกกลาง รวมทั้งประเทศไทย เร่งเตรียมความพร้อมท้าชนศึก เชลล์ อีโค – มาราธอน เอเชีย ครั้งที่ 5   ที่จะจัดขึ้นระหว่างวันที่ 6-9 กุมภาพันธ์ 2557ณ สนามแข่งกลางกรุงมะนิลา ประเทศฟิลิปปินส์
การแข่งขันสุดยอดรถยนต์ประหยัดน้ำมันในครั้งนี้ เตรียมต้อนรับสถิติใหม่ของจำนวนทีมที่เข้าร่วมลงแข่งขันซึ่งมากกว่าที่เคยมีมาในประวัติการณ์ โดยในปีนี้ได้ย้ายมาจากเซปังอินเตอร์เนชั่นแนลเซอร์กิตที่ประเทศมาเลเซีย มาประเดิมสถานที่จัดการแข่งขันแห่งใหม่ ณ สนามแข่งลูเนต้าพาร์ค บนถนนใจกลางกรุงมะนิลา ประเทศฟิลิปปินส์
สำหรับประเทศไทยมีทีมเยาวชนลงแข่งขันทั้งสิ้น12ทีมจาก10สถาบันการศึกษาชั้นนำของประเทศได้แก่สถาบันเทคโนโลยีพระจอมเกล้าเจ้าคุณทหารลาดกระบังมหาวิทยาลัยธุรกิจบัณฑิตมหาวิทยาลัยราชภัฏนครศรีธรรมราชวิทยาลัยเทคโนโลยีพณิชยการอยุธยาวิทยาลัยเทคนิคสกลนครโรงเรียนกองทัพบกอุปถัมภ์ช่างกลขส. ทบ. วิทยาลัยเทคโนโลยีรัตนโกสินทร์วิทยาลัยเทคนิคดอนเมืองโรงเรียนพนมทวนชนูปถัมภ์และวิทยาลัยเทคโนโลยีช่างฝีมือปัญจวิทยา
โดยทีม ATE 1 จากโรงเรียนกองทัพบกอุปถัมภ์ แชมป์ 3 สมัยติดต่อกัน และทีมลูกเจ้าแม่คลองประปาจากมหาวิทยาลัยธุรกิจบัณฑิต ซึ่งเคยคว้าแชมป์ 2 สมัยและยังเป็นเจ้าของสถิติในปัจจุบันต่างก็ลงแข่งขันเพื่อป้องกันแชมป์และสร้างสถิติใหม่ในปี 2014 นี้ด้วยเช่นเดียวกัน
แต่ละทีมใช้เวลาออกแบบและสร้างสรรค์สุดยอดรถยนต์ประหยัดพลังงานกว่า 1 ปี ที่สุดแล้วชัยชนะไม่ได้วัดด้วยความเร็ว แต่จะวัดกันที่รถยนต์ของทีมใดจะวิ่งได้ไกลกว่าโดยใช้พลังงานน้อยที่สุด จากความคิดสร้างสรรค์ประดิษฐ์คิดค้นในเรื่องประสิทธิภาพการใช้พลังงานและการนำความคิดใหม่ ๆ ไปสู่การปฏิบัติใช้งานได้จริง
“เป็นครั้งแรกที่ทีมจากวิทยาลัยเทคโนโลยีรัตนโกสินทร์เข้าร่วมในการแข่งขัน เชลล์ อีโค-มาราธอน พวกเรารู้สึกตื่นเต้นและภูมิใจมากที่ได้เป็นตัวแทนของสถาบันและประเทศไทยในการแข่งขันอันทรงเกียรตินี้” นายสุทธิเกียรติ ร่มโพธิ์ ผู้จัดการทีมวิทยาลัยเทคโนโลยีรัตนโกสินทร์กล่าว
เป็นครั้งแรกของการแข่งขัน เชลล์ อีโค-มาราธอน เอเชีย ซึ่งจัดบนถนนใหญ่ใจกลางกรุงมะนิลา นักเรียนนักศึกษาที่เข้าร่วมการแข่งขันจะการเผชิญกับสภาพการจราจรในเมืองหลวงอย่างแท้จริงเมืองที่เป็นศูนย์กลางหลายเมือง จะต้องแบกรับอัตราจำนวนประชากรโลกที่พลุกพล่านขึ้นซึ่งจะเพิ่มจาก 7 พันล้านคน เป็น 9 พันล้านคนภายในปี 2050ดังนั้นความต้องการในการใช้พลังงานก็ย่อมสูงขึ้นเป็นเงาตามตัว การแข่งขันบนถนนจริงในกรุงมะนิลา จะพิสูจน์ให้เห็นว่านวัตกรรมฝีมือเยาวชนเหล่านี้สามารถใช้งานได้จริงในเมืองที่มีสภาพการจราจรหนาแน่น
“การจัดการแข่งขัน เชลล์ อีโค-มาราธอน เอเชีย 2014 ที่กรุงมะนิลานี้ จะทำให้ทีมเยาวชนจากทั่วทั้งภูมิภาคได้สัมผัสกับสิ่งแวดล้อมจริง เพื่อขยายขอบเขตการใช้พลังงานให้มีประสิทธิภาพสูงสุด” นายโรเบอร์โต คานาพี ผู้อำนวยการฝ่ายสื่อสารองค์กรบริษัท ฟิลิปิน่าส์ เชลล์ ปิโตรเลียม คอร์ปอเรชั่น กล่าว “เชลล์มุ่งสนับสนุนคนรุ่นใหม่ให้ตระหนักถึงปัญหาพลังงานที่กำลังเผชิญกันอยู่ในปัจจุบัน นวัตกรรมและความคิดสร้างสรรค์ของนักเรียนนักศึกษาเหล่านี้ ทำให้เรารู้สึกทึ่งและเฝ้ารอที่จะได้เห็นการแข่งขันในเดือนกุมภาพันธ์ที่จะถึงนี้”
นอกเหนือจากการแข่งขันของนักเรียนนักศึกษาแล้ว ยังถือเป็นครั้งแรกที่เชลล์ อีโค-มาราธอน เอเชีย2014 จะจัดให้มีการรวมตัวกันของพันธมิตรและผู้ที่เกี่ยวข้องเพื่อร่วมประชุมด้านความสำคัญของพลังงาน เทคโนโลยี และยานยนต์ในอนาคต โดยเชลล์ อีโค-มาราธอน เอเชีย 2014 ได้เพิ่มกิจกรรมอีก 2 ส่วนคือShell Energy Lab และการเสวนาความร่วมมือด้านพลังงาน ซึ่งจะสะท้อนให้เห็นปัญหาความขาดแคลนอาหารน้ำและพลังงานของโลก โดย Shell Energy Lab จะเปิดให้บุคคลทั่วไปร่วมเล่นเกมและชมนิทรรศการด้านพลังงานส่วนการเสวนาความร่วมมือด้านพลังงานจะเป็นเวทีอภิปรายระหว่างตัวแทนจากภาครัฐเอกชน และกลุ่มประชาชนทั่วไป
MThai news
