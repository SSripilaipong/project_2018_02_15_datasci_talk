อยุธยา แคปปิตอล เซอร์วิสเซส จัดแคมเปญ ใช้จ่ายผ่านบัตรเครดิตแมนเชสเตอร์ฯ ลุ้นรางวัลบินไปเชียร์บอล ถึงประเทศอังกฤษ
อยุธยา แคปปิตอล เซอร์วิสเซส ผู้ออกบัตรเครดิตแมนเชสเตอร์ ยูไนเต็ด ในเครือกรุงศรี จัดแคมเปญ Money Can’t Buy ให้แฟนสโมสรปีศาจแดงที่สมัครบัตรใหม่หรือใช้จ่ายผ่านบัตรเครดิตแมนเชสเตอร์ ยูไนเต็ด ตั้งแต่วันนี้ถึง 31 มกราคม 2557 มีสิทธิ์ลุ้นรางวัลบินไปเชียร์การแข่งขันแบบติดขอบสนามโอลด์ แทรฟฟอร์ด ประเทศอังกฤษ จำนวน 10 รางวัล ๆ ละ 120,000 บาท หรือลุ้นรางวัลเสื้อกีฬาพร้อมลายเซ็นต์นักฟุตบอล และรางวัลอื่นๆอีกรวม 40 รางวัล มูลค่ากว่า 1.4 ล้านบาท
ทั้งนี้ ผู้สมัครบัตรใหม่จะได้รับสิทธิ์ในการลุ้นรางวัล 10 สิทธิ์ ใช้จ่ายผ่านบัตรทุก 2,000 บาทรับ 5 สิทธิ์ หรือนำคะแนน Red Reward 100 คะแนนรับ 1 สิทธิ์ นอกจากนี้ สมาชิกบัตรยังได้รับสิทธิพิเศษส่วนลดสูงสุด 25% เมื่อซื้อสินค้าที่ร้านค้าในเครือแมนเชสเตอร์ ยูไนเต็ด รับส่วนลดสูงสุด 20% ในการใช้บริการ ณ สนามฟุตบอลชั้นนำที่ร่วมรายการ
พร้อมทั้งรับคะแนน Red Reward 2 เท่าของยอดใช้จ่ายในวันที่แมนฯยูไนเต็ดลงแข่งพรีเมียร์ลีกหรือฟุตบอลยุโรป รับคะแนน Red Reward 4 เท่าในวันที่แมนฯยูไนเต็ดชนะการแข่งขัน หรือรับเพิ่มเป็น 8 เท่าในวันที่แข่งขันชนะทีมลิเวอร์พูล เชลซี อาร์เซนอล แมนเชสเตอร์ ซิตี้ รวมทั้งในนัดชิงชนะเลิศศึกฟุตบอลถ้วยคาร์ลิ่งคัพ เอฟเอคัพ และฟุตบอลยุโรป
MThai News

