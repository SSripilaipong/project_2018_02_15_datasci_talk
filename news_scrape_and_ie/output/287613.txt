ราคาทองตกต่อบาทละ  50 ทองคำแท่ง ขายบาทละ18,800 ราคาทองรูปพรรณ ขายบาทละ 19,200

สมาคมค้าทองคำ รายงานราคาทอง (22 พ.ย. 2556) ราคาทองคำแท่ง รับซื้อบาทละ 18,700ขายบาทละ18,800 ราคาทองรูปพรรณ รับซื้อบาทละ18,434.56 ขายบาทละ 19,200 ปรับลดลง บาทละ 50
บจ.ฮั่วเซ่งเฮง โกลด์ ฟิวเจอร์ส เผย ราคาทองคำในช่วงกลางวัน(21 พ.ย. 2556) ฟื้นตัวขึ้นโดยพยายามขึ้นไปทดสอบแนวต้านที่ 1,250 ดอลลาร์สหรัฐ หลังจากที่ปรับตัวลงแรงเมื่อคืนที่ผ่านมาจนหลุดแนวรับสำคัญที่ 1,260 และ 1,250 ดอลลาร์สหรัฐ และลงไปทำจุดต่ำสุดในรอบ 1 เดือนที่ 1,240 ดอลลาร์สหรัฐ
สาเหตุจากรายงานการประชุมเฟด (FOMC) ครั้งที่ผ่านมาเมื่อวันที่ 29-30 ต.ค. เฟดส่งสัญญาณจะปรับลดวงเงิน QE ในไม่กี่เดือนข้างหน้าจากการคาดการณ์ของเฟดว่าตลาดแรงงานจะดีขึ้นอย่างต่อเนื่องทำให้ค่าเงินดอลลาร์แข็งค่าขึ้นอย่างมาก ส่งผลต่อราคาทองช่วงนี้ และจับตาดูประเทศจีน ปีนี้จีนเป็นประเทศที่บริโภคทองคำรายใหญ่ที่สุดในโลกแซงหน้าอินเดีย และจะมีแรงซื้อเข้ามาอย่างหนาแน่นในช่วงที่ราคาทองคำปรับลงแรงต่อไป

MThai News
