งาน SMEs และ OTOP สู่เวทีโลกเริ่มแล้ววันนี้ถึง 24 พ.ย. 56 ณ ฮอลล์ 9 อิมแพ็ค เมืองทองธานี
นายทนุศักดิ์ เล็กอุทัย รัฐมนตรีช่วยว่าการกระทรวงการคลัง ในฐานะประธานกรรมการธนาคารเพื่อการเกษตรและสหกรณ์การเกษตร (ธ.ก.ส.) เผยกระทรวงการคลัง ได้จัดงาน SMEs และ OTOP สู่เวทีโลกภายใต้คอนเซ็ปต์ Growth for Goal  เป็นเรื่องราวของภาคการผลิต ซึ่งเป็นต้นน้ำสำคัญของระบบเศรษฐกิจ โดยมี ธ.ก.ส. และกรมส่งเสริมการเกษตรร่วมเป็นเจ้าภาพหลัก
ภายในงานมีการนำเสนอเรื่องราวกิจกรรมต่าง ๆ ที่เป็นประโยชน์ต่อผู้ประกอบการ SMEs ผู้ประกอบการOTOP และวิสาหกิจชุมชน อาทิ โซน Smart Office ศูนย์บริการธุรกิจครบวงจร ซึ่งมีทั้งบูธข้อมูลงานวิจัยที่รวบรวมผลงานวิจัยและความรู้ที่เป็นประโยชน์ในการสร้างธุรกิจทุกประเภท โดยเฉพาะผู้ที่เริ่มหรือต้องการทำธุรกิจของตนเองได้เข้ามาศึกษาหาข้อมูล บูธตัวอย่างการพัฒนา เช่น การพัฒนาศักยภาพบุคลากร การเพิ่มผลผลิต การเพิ่มรายได้ ลดค่าใช้จ่าย ขยายโอกาส
งาน SMEs และ OTOP สู่เวทีโลกเปิดเวทีแชร์ไอเดียต่อยอดและสร้างธุรกิจของตนเอง ชวนคยไทยไปชม ช้อปสินค้าดีราคาถูก จัดขึ้นระหว่างวันที่ 22-24 พฤศจิกายน 2556 เวลา 09.00- 20.00 น. ณ ฮอลล์ 9 อิมแพ็ค เมืองทองธานี
MThai News
