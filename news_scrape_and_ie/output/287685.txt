ปฐมฤกษ์เปิดห้างเซ็นทรัลเฟสติวัล หาดใหญ่ ศูนย์การค้าแห่งที่ 23 ของซีพีเอ็น พร้อมร้านค้าชั้นนำและศูนย์รวมความบันเทิง จากงบทุ่มสุดตัว 7,200 ล้านบาท
นายกอบชัย จิราธิวัฒน์ กรรมการผู้จัดการใหญ่ของซีพีเอ็น เผย เซ็นทรัลเฟสติวัล หาดใหญ่จะเป็นมิติใหม่ของช้อปปิ้งคอมเพล็กซ์ที่รวมความทันสมัยและความสะดวกครบครันแห่งแรกและแห่งเดียวในจังหวัดสงขลา ตั้งอยู่ใจกลางเมืองหาดใหญ่ ซึ่งเมืองเศรษฐกิจสำคัญของภาคใต้ โดยเฉพาะการค้าชายแดนและการท่องเที่ยวโดดเด่น ที่นี่ได้รับการออกแบบที่ได้แรงบันดาลใจจากการหักเหแสงของปรึซึมผสานรูปทรงกราฟฟิกสุดโมเดิร์น เพื่อให้ลูกค้าเพลินการช้อปปิ้งและผ่อนคลายทุกๆครั้งที่ได้มาใช้บริการ
นอกจากนั้นยังเดินทางสะดวกด้วยทำเลที่ตั้งใจกลางเมืองหาดใหญ่ เพียง 3 นาทีจากสถานีรถไฟ 15 นาทีจากสนามบิน และเพียง 1 นาทีจากสถานีขนส่งด้วยความเป็นแบรนด์ CentralFestival ที่มุ่งเจาะกลุ่มนักท่องเที่ยว
เซ็นทรัลได้รวบรวมแบรนด์แฟชั่นชั้นนำ ซึ่งหลายแบรนด์มาเป็นที่นี่เป็นครั้งแรก อาทิ UNIQLO, Jaspal, Lyn, Lyn Around, CC-OO, CPS Chaps, Charles&Keith, Cath Kidston, Superdry, New Balance และร้านอาหารนานาชาติ อาทิ Kimju, Sukishi Buffet, Sukishi Charcoal, Ootoya, Miyabi, Yayoi, The Terrace, Coldstone, Coffee World, Coffee Bean & Tea Leaf เพื่อรองรับทุกไลฟ์สไตล์การใช้ชีวิตของคนในจังหวัดและจังหวัดรอบข้าง รวมถึงนักท่องเที่ยวจากมาเลเซียและสิงคโปร์ที่นิยมมาช้อปปิ้งที่หาดใหญ่
นอกจากนี้ยังมีห้างสรรพสินค้าเซ็นทรัล, Power Buy, SuperSports, B2S, Tops Market, OfficeMate และศูนย์รวม Entertainment ที่ใหญ่ที่สุด โรงภาพยนตร์เมเจอร์ซีนีเพล็กซ์มาตรฐานระดับโลก 10 โรงภาพยนตร์พร้อม IMAX 3 มิติและ 4DX 4มิติ, ลานไอซ์ สเก็ต Sub Zero แห่งแรกในภาคใต้, Blu O RHYTHM & Bowl คาราโอเกะและโบว์ลิ่ง, สวนสนุก Fun Planet รวมถึงศูนย์ประชุมและลานกิจกรรมขนาดใหญ่ ที่จะเป็นสถานที่ที่ทุกคนสามารถมาเติมเต็มประสบการณ์ความสุขและความเพลิดเพลินได้ตลอดเวลา ทั้งหมดใช้งบลงทุกว่า 7,200 ล้านบาท

MThai News
