กิตติรัตน์ ยันลดภาษีบุคคลธรรมดา ทุกกลุ่มได้ประโยชน์ ทำกระตุ้นเศรษฐกิจ
ในรายการยิ่งลักษณ์ พบประชาชนวันนี้ (23พ.ย.) นายกิตติรัตน์ ณ ระนอง รองนายกรัฐมนตรี และรัฐมนตรีว่าการกระทรวงการคลัง ได้จัดรายการแทนโดยได้กล่าวถึงกรณีที่คณะรัฐมนตรีมีมติให้มีการปรับลดภาษีเงินได้บุคคลธรรมดาลงนั้นว่า เรื่องนี้เป็นแผนงานตามนโยบายหลักในการปรับลดอัตราด้านต่างๆ

คนที่ได้ประโยชน์ก็คือ ผู้มีหน้าที่เสียภาษีเงินได้บุคคลธรรมดาจะได้ประโยชน์ถ้วนทั่ว ส่วนผู้ที่มีเงินได้สุทธิไม่เกิน 1.5 แสนบาทต่อปี หรือเงินเดือนไม่ถึง 2 หมื่นบาทต่อเดือน ก็อาจจะไม่ได้ประโยชน์ไม่เสียประโยชน์อะไร แต่คนที่มีรายได้เกินกว่านั้น มีการปรับขั้นบันได เช่นคนที่มีเงินได้สุทธิเกิน 1.5 แสนบาทแต่ไม่เกิน 3 แสนบาท จากที่เคยเสียภาษีร้อยละ 10 เหลือร้อยละ 5 จะเห็นว่าประหยัดไปถึงร้อยละ 50 ส่วนบันไดขั้นสูงๆขึ้นไปก็ปรับแตกต่างๆไป
ส่วนที่มีการพูดว่ากลุ่มที่มีรายได้สูงๆจะประหยัดภาษีได้เป็นแสนบาทต่อปี ก็จริง แต่กว่ากลุ่มนั้นจะได้ประหยัดภาษีได้เป็นแสนบาท เขาเสียภาษีในอัตราเป็นล้านบาทต่อปี ยังถือว่าเสียภาษีในอัตราในหลายล้านบาทอยู่
นอกจากนี้นายกิตติรัตน์ยังได้ตอบคำถามถึงความกังวลใจว่า การปรับลดภาษีรบุคคลธรรมดาจะนำไปสู่การเพิ่มภาษีมูลค่าเพิ่มหรือไม่นั้นว่า ตนขอยืนยันไม่มีแน่นอน และไม่มีประเทศไหนที่ทำนโยบายทำในเรื่องนี้
Mthai News
