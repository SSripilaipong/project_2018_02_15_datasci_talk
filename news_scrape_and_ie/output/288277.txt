ทองคำแท่ง ขายบาทละ 18,850 ราคาทองรูปพรรณ ขายบาทละ 19,250 ปร้บขึ้นบาทละ 50

สมาคมค้าทองคำประกาศราคาทองประจำวัน (25 พฤศจิกายน 2556) ทองคำแท่ง รับซื้อบาทละ 18,750 ขายบาทละ 18,850 ราคาทองรูปพรรณ รับซื้อบาทละ 18,480.04 ขายบาทละ 19,250 สรุปราคาทองปรับเพิ่มขึ้นบาทละ 50
บจ.ฮั่วเซ่งเฮง โกลด์ ฟิวเจอร์ส เผยราคาทองคำมีแนวโน้มอ่อนตัวต่อเนื่องจากสัปดาห์ก่อน โดยการซื้อขายช่วงปลายสัปดาห์ราคาทองเคลื่อนไหวในกรอบค่อนข้างแคบ หลังจากปรับตัวลดลงใน
ปริมาณค่อนข้างมากในการซื้อขายวันจันทร์ ได้รับแรงกดดันจากเงินดอลลาร์ที่แข็งค่าขึ้น ตอบรับการคาดการณ์ว่าธนาคารกลางสหรัฐอาจยุติการผ่อนคลายทางการเงินเร็วขึ้นกว่าเดิม สัปดาห์นี้มีรายงานตัวเลขเศรษฐกิจภาคอสังหาริมทรัพย์ของสหรัฐ ซึ่งคาดว่าอาจมีผลต่อการเคลื่อนไหวของราคาทองไม่มาก อีกทั้งช่วงปลายสัปดาห์ตลาดการเงินของสหรัฐปิดทำการในช่วงเทศกาลวันขอบคุณพระเจ้า นักลงทุนส่วนใหญ่จะเริ่มชะลอการลงทุนก่อนที่จะถึงช่วงวันคริสต์มาส
ดังนั้นราคาทองช่วงนี้มีแนวโน้มเคลื่อนไหวในกรอบแคบลง แต่ประเด็นการเมืองในไทยมีการชุมนุมทั้งกลุ่มต่อต้าน และกลุ่มสนับสนุนรัฐบาลร้อนระอุแน่นอน อย่างไรก็ดีราคาทองในประเทศยังจะได้รับปัจจัยบวกจากการอ่อนค่าของเงินบาท
MThai News
