แบงก์ม่วงห่วงการชุมนุมยืดเยื้อส่งผลกระทบภาคธุรกิจท่องเที่ยว-จับจ่ายในประเทศ

นางกรรณิกา ชลิตอาภรณ์ กรรมการผู้จัดการใหญ่ ธนาคารไทยพาณิชย์ กล่าวเป็นห่วง หากสถานการณ์ชุมนุมทางการเมืองยืดเยื้อจะกระทบการท่องเที่ยว และบรรยากาศการจับจ่ายในประเทศ พร้อมเรียกร้องให้ทุกฝ่ายเร่งหาทางยุติความขัดแย้งทางการเมือง ซึ่งอาจส่งผลซ้ำเติมความเสี่ยงจากการลดขนาดธุรกรรมคิวอี ของธนาคารกลางสหรัฐฯ หรือเฟด ทำให้เศรษฐกิจการเงินผันผวนจนกระทบเศรษฐกิจไทย
ทั้งนี้ หากสถานการณ์การเมืองยุติได้เร็ว จีดีพีปีหน้าจะขยายตัวร้อยละ 4-5 ส่วนอัตราการขยายตัวของสินเชื่อธนาคารพาณิชย์อาจขยายตัวเพียงร้อยละ 8-9 ซึ่งลดลงเมื่อเทียบกับปีนี้ที่ขยายตัวร้อยละ 10-11 เนื่องจากสินเชื่ออสังหาริมทรัพย์ปีหน้าอาจเติบโตช้าลง
MThai news
