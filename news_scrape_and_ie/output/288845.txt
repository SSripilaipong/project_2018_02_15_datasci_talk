กสทช.เผยเตรียมแจกคูปองส่วนลดซื้อกล่องทีวีดิจิตอล เริ่ม เม.ย. ปีหน้า

พ.อ.นที ศุกลรัตน์ รองประธานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และประธานคณะกรรมการกิจการกระจายเสียงและกิจการโทรทัศน์ (กสท.) เปิดเผยว่า กสท.มีแผนแจกคูปองเพื่อใช้เป็นส่วนลดซื้อกล่องรับสัญญาณทีวีดิจิตอล (เซ็ต ท็อป บ็อกซ์) หรือเป็นส่วนลดซื้อโทรทัศน์ดิจิตอล มูลค่า 690 บาท แก่ประชาชนในเดือนเม.ย.2557 โดยจะเริ่มแจกตามพื้นที่ที่เริ่มมีการออกอากาศทีวีดิจิตอล
“กสท.ไม่ มีแผนเลื่อนการประมูลทีวีดิจิตอลที่กำหนดไว้ตามกรอบเดิมคือ ในช่วงกลางเดือนธ.ค.นี้ หรือกลางเดือนม.ค.2557 ซึ่งแม้ ขณะนี้สถานการณ์การเมืองจะมีการประท้วงเกิดขึ้น หรือเปลี่ยนแปลงรัฐบาล หรือยุบสภาก็ตาม เพราะได้กำหนดกรอบการประมูล และได้ดำเนินการทุกอย่างตามขั้นตอนที่วางไว้ โดยยืนยันการเมืองไม่มีผลต่อการประมูล และปัจจุบันได้ตรวจสอบคุณสมบัติผู้เตรียมประมูลไปแล้ว 80-90% ทุกอย่างเรียบร้อย ถ้าไม่ประมูลก็คือไม่มีกสทช.” พ.อ.นทีกล่าว

MThai news
