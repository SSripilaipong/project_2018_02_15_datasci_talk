ราคาทองคำแท่งขายออกบาทละ  18,950  บาท ทองรูปพรรณขายบาทละ 19,350 บาท ลดลงบาทละ 50 บาท จับตาตัวเลขว่างงานสหรัฐฯคืนนี้ดันราคาทอง

สมาคมค้าทองคำประกาศราคาทองรูปพรรณ รับซื้อบาทละ  18,571  บาท ขายออกบาทละ 19,350 บาทราคาทองคำแท่ง รับซื้อบาทละ 18,850 บาท ขายออกบาทละ  18,950  บาท ซึ่งราคาปรับลดลงบาทละ 50 บาท
บจ.ฮั่วเซ่งเฮง โกลด์ ฟิวเจอร์ส ชี้การเคลื่อนไหวของราคาทองคำมีแนวโน้มแกว่งตัวในกรอบแคบเนื่องจากยังไม่มีปัจจัยใหม่ แรงกดดันเรื่องเดิมแนวโน้มนโยบายการเงินของธนาคารกลางสหรัฐที่อาจยุติลงเร็วขึ้นยังเป็นปัจจัยลบกดดันให้ราคาทองปรับตัวขึ้นได้ในกรอบจำกัด และการประกาศตัวเลขสวัสดิการว่างงานของสหรัฐฯ รายสัปดาห์มาเป็นช่วงค่ำของวันนี้ ผลสำรวจประเมินว่าจะมีผู้ขอรับสวัสดิการว่างงานสัปดาห์นี้  3.31 แสนราย หากรายงานออกมาดีหรือแย่กว่าคาด ก็จะเป็นปัจจัยที่ส่งผลให้ราคาทองแกว่งตัวขึ้นลงผันผวนส่วน
นักบริหารเงินจากธนาคารซีไอเอ็มบี ไทย เผยว่า เงินบาทเปิดตลาดเช้านี้อยู่ที่ระดับ 32.08/10 บาท/ดอลลาร์สหรัฐ อ่อนค่าลงจากช่วงเย็นวานนี้ที่ปิดตลาดที่ระดับ 31.98/32.00 บาท/ดอลลาร์สหรัฐ ทิศทางการเคลื่อนไหวของค่าเงินบาทวันนี้มีโอกาสอ่อนค่าต่อเนื่อง จากปัจจัยการเมืองที่เป็นแรงกดดันสำคัญคาดว่า วันนี้เงินบาทจะเคลื่อนไหวอยู่ในกรอบระหว่าง 32.00-32.20 บาท/ดอลลาร์สหรัฐ
MThai News
