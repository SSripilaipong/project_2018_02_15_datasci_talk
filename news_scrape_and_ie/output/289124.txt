หุ้นเปิดตลาดปรับลด 3.39 จุด ดัชนีหุ้นอยู่ที่ระดับ 1,355.30 จุด มูลค่าการซื้อขาย 1,326.14 ล้านบาท
บล.เคจีไอ วิเคราะห์ตลาดหุ้นวันพุธแกว่งตัว ข่าวยกระดับชุมนุมทั่วประเทศวันนี้จะชี้ทิศตลาด ปัจจัย หุ้นต่างประเทศล้วนทรงตัวไม่มีข่าวสารสำคัญ กลุ่มต่อต้านรัฐบาลประกาศยกระดับชุมนุมทั่วประเทศวันนี้ สถานการณ์ระหว่างวันจะชี้นำตลาด ส่วนการอภิปรายไม่ไว้วางใจรัฐบาลวันแรก ไม่มีประเด็นที่มีผลต่อตลาด
คณะกรรมการนโยบายการเงิน(กนง.) ประชุมวันนี้อาจตรึงดอกเบี้ยไว้ก่อน แต่น่าจะลดดอกเบี้ยต่อในระยะถัดไป ต่างชาติมียอดขายสุทธิหนัก กดดันจิตวิทยาตลาด กลยุทธ์: เรามองว่ายังเสี่ยงไปที่จะเพิ่มพอร์ต ให้รอดูสถานการณ์ต่อ พอร์ตต้องมีหุ้นเน้นตัวได้ประโยชน์จากเงินบาทอ่อน และกำไรบริษัทจดทะเบียนปี 2557 ฟื้นตัวแกร่ง

MThai News
