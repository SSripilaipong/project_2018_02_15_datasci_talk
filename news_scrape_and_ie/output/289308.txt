“บัณฑูร ล่ำซำ” ชี้ยุบสภาไม่ใช่ทางออกในการแก้ปัญหาความขัดแย้งทางการเมือง  ลั่นชุมนุมกระทบเศรษฐกิจ

นายบัณฑูร ลำซ่ำ ประธานกรรมการ ธนาคารกสิกรไทย กล่าวว่า สถานการณ์ความขัดแย้งทางการเมืองที่เกิดขึ้นในขณะนี้ส่งผลกระทบต่อภาวะเศรษฐกิจอย่างหลีกเลี่ยงไม่ได้ ทั้งในระยะสั้นและในระยะยาว ซึ่งปัจจุบันเกิดผลกระทบขึ้นแล้วต่อตลาดหุ้นและการลงทุนในกองทุนฯ ต่างๆ ที่ชะลอตัวลงเนื่องจากนักลงทุนรอดูความชัดเจนของสถานการณ์ทางการเมือง ขณะเดียวกันการชุมนุมที่เกิดขึ้นในหลายพื้นที่ยังส่งผลกระทบต่อความเชื่อมั่นของนักท่องเที่ยวทั้งในประเทศและต่างประเทศ
โดยภาคธุรกิจจะได้รับผลกระทบทันทีโดยเฉพาะผู้ประกอบการรายเล็ก เอสเอ็มอี ที่คาดว่าจะมียอดขายในช่วงไตรมาสสุดท้าย ซึ่งสร้างรายได้สูงสุดในรอบปี และหากสถานการณ์ชุมนุมยืดเยื้อออกไปเศรษฐกิจก็จะได้รับผลกระทบในระยะยาว
อย่างไรก็ตาม นายบัญฑูร กล่าวถึงทางออกของปัญหาความขัดแย้งทางการเมืองในขณะนี้ว่า การยุบสภาไม่ใช่ทางออกของการแก้ไขปัญหา ผู้ใหญ่ในบ้านเมืองทั้งฝ่ายรัฐบาลและฝ่ายค้านต้องหาทางออกร่วมกันบนกรอบกติกาที่ทั้ง 2 ฝ่ายยอมรับได้ และนึกถึงผลประโยชน์ของประเทศชาติเป็นหลักจึงจะเรียกได้ว่าเป็นผู้ใหญ่ในบ้านเมือง ลักษณะอย่างไรที่จะทำให้ไม่ลุกขึ้นมาเผาบ้านเผาเมืองทั้งโดยตรงและโดยนัย
MThai news
