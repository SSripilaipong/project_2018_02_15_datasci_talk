ทองร่วงบาทละ 150 บาท ทองคำแท่งขายออก 18,900 บาท ทองรูปพรรณขายออก 19,300 บาท ค่าเงินบาททรงตัวที่ 32.14-32.16 บาทต่อดอลลาร์สหรัฐ แนวโน้มแข็งค่า
สมาคมค้าทองคำ ประกาศราคาซื้อขายทองคำ รอบแรกวันนี้ (28 พ.ย. 56) ราคาทองคำปรับลดลง บาทละ 150 บาท โดยทองคำแท่ง รับซื้อบาทละ 18,800 บาท ขายออกบาทละ 18,900 บาท ทองรูปพรรณ รับซื้อบาทละ 18,525.52 บาท ขายออกบาทละ 19,300 บาท
ขณะที่อัตราแลกเปลี่ยนเงินบาทเปิดการซื้อขายเช้าวันนี้ที่ 32.14-32.16 บาทต่อดอลลาร์ ทรงตัวจากที่ปิดตลาดวานนี้ โดยนักบริหารเงิน ธนาคารกสิกรไทย ระบุว่า ตลาดยังไม่มีปัจจัยใหม่เข้ามา โดยสถานการณ์การชุมนุมทางการเมืองก็ยังไม่มีความรุนแรง ในขณะที่วานนี้ ตลาดรับข่าวดีจากการปรับลดอัตราดอกเบี้ย นโยบายของคณะกรรมการนโยบายการเงิน (กนง.) แนวโน้มอัตราแลกเปลี่ยนค่าเงินบาทในวันนี้จึงมีทิศทางแข็งค่าขึ้น แต่ยังคงต้องติดตามความเคลื่อนไหวของค่าเงินสกุลอื่นๆ

MThai News
