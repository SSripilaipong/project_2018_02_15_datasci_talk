มอเตอร์เอ็กซ์โป 2013 เริ่มรอบสื่อมวลชน ระดมรถใหม่เปิดตัวเพียบ  ตั้งเป้ายอดจอง 50,000 คัน

นายขวัญชัย ปภัสร์พงษ์ ประธานจัดงาน “มหกรรมยานยนต์ ครั้งที่ 30” หรือ “The 30th Thailand International Motor Expo 2013” เปิดเผยว่า “แนวคิดในการจัดงานแต่ละปีล้วนถ่ายทอดถึงมุมมองตลาดรถยนต์ที่เปลี่ยนแปลงไปและปีนี้ก็เช่นกัน
มองว่าวิกฤตที่ส่อเค้าจะเกิดขึ้นในโลกอีก 50 ปีข้างหน้าน้ำมันดิบสำรองในแหล่งต่างๆจะหมดลง ถ้าต้องการยุติวิกฤตมลภาวะและหลีกเลี่ยงวิกฤตขาดแคลนน้ำมันอย่างทันท่วงที ผู้ผลิตยานยนต์ต้องแสวงหา ”จุดเปลี่ยน” ให้พบตั้งแต่วันนี้ นั่นจึงเป็นที่มาของแนวคิด “พลังงานสร้างสรรค์ ยานยนต์เปลี่ยนโลก” (INNOVATIVE ENERGIES-WORLD-CHANGING VEHICLES)
ด้านสถานการณ์ตลาดรถยนต์ในเมืองไทย ขวัญชัย กล่าวว่า “เมื่อปีที่แล้วตลาดรถยนต์เติบโตขึ้นอย่างก้าวกระโดดซึ่งเป็นผลมาจากนโยบายรถคันแรกของรัฐบาล ความต้องการรถยนต์ของผู้บริโภคในปี 2556 จึงถูกนำไปใช้ล่วงหน้ากับโครงการดังกล่าว ส่งผลให้ตลาดขายรถช่วงครึ่งปีแรกชะลอตัวลงเล็กน้อยและค่อยๆปรับตัวดีขึ้นตามลำดับ
จนถึงในช่วงงานมอเตอร์เอ็กโป ซึ่งเป็นฤดูกาลของการซื้อ-ขายรถ ประกอบกับบริษัทรถยนต์ต่างแข่งขันนำเสนอโปรโมชันดึงดูดใจลูกค้าเพื่อทำยอดส่งท้ายปี จึงเชื่อมั่นว่าจะมีผู้ชมงานและจองรถแน่นขนัดเช่นทุกปี เนื่องจากคนไทยยังมีความต้องการใช้รถและเปลี่ยนรถใหม่อยู่ โดยคาดการณ์ยอดจองรถในงานไว้ 50,000 คัน ผู้ชมงานราว 1.6 ล้านคน สร้างเม็ดเงินสะพัดในงานมูลค่าประมาณ 5 หมื่นล้านบาท”
ในโอกาสครบ 30 ปีของการจัดงาน ผู้จัดขอมอบสิทธิพิเศษบัตรชมงานฟรีจำนวน 2 ใบ เพียงดาวน์โหลดแอพพลิเคชัน “MOTOR EXPO TOUCH” ลงสมาร์ทโฟนในระบบแอนดรอยด์และiOS เท่านั้นนอกจากนี้ ผู้จัดยังพัฒนาแอพพลิเคชั่นใหม่สำหรับผู้ใช้ไอแพดสามารถรับข่าวสารความเคลื่อนไหวภายในงานได้อย่างฉับไว ครบถ้วนด้วยทั้งภาพบรรยากาศในงาน รวมรูปพริททีสีสันคมชัด รวมถึงเปรียบเทียบสเปคและราคากับรุ่นที่ใกล้เคียงเพื่อประกอบการตัดสินใจได้อีกด้วย
ทั้งนี้มีค่ายรถยนต์ร่วมจัดแสดง 35 ยี่อห้อและอีก1ค่ายอิสะโดยมีกว่า 10 ค่ายรถยนต์ที่จะเปิดตัวรถรุ่นใหม่ อาทิ นิสสัน จูีค มาสด้าซีเอ็ก-5 ฮอนด้า ซีวิค ออลนิวโมเดล เช้นท์ เป็นค้น
