ปตท. ปิดให้บริการปั๊ม NGV ในพื้นที่ชุมนุม 4 แห่ง ชั่วคราวเนื่องจากเส้นทางขนส่งก๊าซธรรมชาติผ่านพื้นที่ชุมนุม หรือสถานีบริการน้ำมันตั้งอยู่ในพื้นที่ชุมนุม เนื่องจากรถขนส่งก๊าซฯ ไม่สามารถเดินทางเข้าไปจัดส่งก๊าซฯ ได้ ประกอบด้วย

สถานีบริการ NGV ศรีเจริญภัณฑ์ ถ.วิภาวดีรังสิต (ข้างตึกชินวัตร 3) ,สถานีบริการ NGV สยามราช ถ.วิภาวดีรังสิต (ข้าง ปตท.สำนักงานใหญ่) ,สถานีบริการ NGV วิภาวดี เอนเนอร์จี ถ.วิภาวดีรังสิต (ด้านข้างสโมสรทัพบก) และ สถานีบริการ NGV กองร้อยลาดตระเวนไกล ถ.แจ้งวัฒนะ (ศูนย์ราชการฯ)
ทั้งนี้ เมื่อสถานการณ์ชุมนุมคลี่คลายลง ปตท. จะเร่งจัดส่งก๊าซฯ NGV ที่ปิดให้บริการชั่วคราวทั้ง 4 แห่ง เพื่อเปิดให้บริการตามปกติโดยเร็วที่สุด
MThai news
