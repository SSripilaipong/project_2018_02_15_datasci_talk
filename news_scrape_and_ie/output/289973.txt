ราคาทองคำวันนี้ทองแท่งขายออกบาทละ 18,950 บาท ทองรูปพรรณขายออกบาทละ 19,350 บาท ราคาไม่เปลี่ยนแปลง

สมาคมค้าทองคำรายงานราคาทองวันนี้ 29 พ.ย. 25556 ทองคำแท่งรับซื้อคืนบาทละ 18,850 บาท ขายออก 18,950 บาท ทองรูปพรรณรับซื้อคืนบาทละ 18,571 บาท ขายออก 19,350 บาท ราคาไม่เปลี่ยนแปลงจากวันที่ 28 พ.ย.
บจ.ฮั่วเซ่งเฮง โกลด์ ฟิวเจอร์ส เผยการเคลื่อนไหวของราคาทองคำวันนี้ (29พ.ย.)โดยรวมแล้วเป็นการแกว่งตัวในกรอบค่อนข้างแคบเนื่องจากขาดปัจจัยชี้นำสำคัญจากสหรัฐ ซึ่งเมื่อวานนี้(28พ.ย.)ตลาดการเงินของสหรัฐปิดทำการในวันขอบคุณพระเจ้าและจะกลับมาเปิดทำการอีกครั้งในวันนี้ ส่วนราคาทองในประเทศยังคงได้รับปัจจัยบวกจากสถานการณ์เงินบาทที่อ่อนค่าลง ซึ่งมีปัจจัยใหม่ โดยในสัปดาห์หน้าจะมีการประชุมของธนาคารกลางยุโรป ซึ่งมีการสร้างความประหลาดใจต่อตลาดด้วยการปรับลดดอกเบี้ยในการประชุมครั้งที่ผ่านมา
ภาพเทคนิคของราคาทองโดยรวมแล้วยังมีแนวโน้มอ่อนตัว แต่ด้วยนักลงทุนส่วนใหญ่ในต่างประเทศเริ่มชะลอการลงทุนในช่วงวันขอบคุณพระเจ้าและบางส่วนจะชะลอการลงทุนยาวไปถึงสิ้นปี การแกว่งตัวของราคาทองในช่วงนี้หากยังไม่มีปัจจัยใหม่ๆที่มีนัยสำคัญราคาทองก็จะแกว่งตัวในกรอบแคบ โดยมีแนวรับของวันอยู่ที่บริเวณ 1,220-1,230 ดอลลาร์สหรัฐ ส่วนแนวต้านที่ควรระวังแรงขายที่คาดว่าจะมีกลับออกมายังคงอยู่ที่บริเวณ 1,250 -1,260 ดอลลาร์สหรัฐ
MThai News
