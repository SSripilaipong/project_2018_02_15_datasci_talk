“ยรรยง” ตั้งกรรมการสอบกรณีการทุจริตการจัดทำข้าวสารบรรจุถุงของ อ.ค.ส. พร้อมรับข้อมูลจากฝ่ายค้าน

นายยรรยง พวงราช รมช.พาณิชย์ กล่าวว่าได้แต่งตั้งคณะกรรมการตรวจสอบข้อเท็จจริงกรณีการจัดทำข้าวสารบรรจุ ถุงขององค์การคลังสินค้า(อคส.)โดยมีนายสมชาติ สร้อยทอง อธิบดีกรมการค้าภายใน เป็นประธานกรรมการมีตัวแทนจากหน่วยงานภายนอกเข้าร่วมเป็นกรรมการ เช่น อธิบดีอัยการสำนักงานคดีอาญาใต้ สำนักงานอัยการสูงสุด ผู้บังคับการกองบังคับการปราบปรามการกระทำผิดเกี่ยวกับการทุจริตและประพฤติ มิชอบในวงราชการ (ผบก.ปปป.) สำนักงานตำรวจแห่งชาติ และผู้บัญชาการสำนักคดีอาญาพิเศษ 2 กรมสอบสวนคดีพิเศษ จะมีการประชุมนัดแรกในวันที่ 3 ธ.ค. 2556 นี้
โดยจะตรวจสอบข้อเท็จจริงเรื่องดังกล่าวที่ดำเนินการระหว่างปี 2554-2556 ตามมติของคณะกรรมการนโยบายข้าวแห่งชาติ(กขช.) รวมทั้งจะเชิญหน่วยงานหรือบุคคลที่เกี่ยวข้องมาให้ข้อมูล ข้อเท็จจริง ความเห็น รวมทั้งส่งเอกสารหลักฐานที่เกี่ยวข้องเพื่อประกอบการพิจารณา จากนั้นก็จะสรุปข้อเท็จจริงและความเห็นเสนอต่อรัฐมนตรีว่าการกระทรวงพาณิชย์ ภายใน 2 เดือนหรือ 60 วัน ตั้งแต่วันที่รับคำสั่ง นอกจากนี้ ยังได้ออกคำสั่งให้อคส.มีการโยกย้ายพนักงานเจ้าหน้าที่ที่เกี่ยวข้องจากที่ เคยรับผิดชอบงานเกี่ยวกับการผลิตข้าวถุงให้ไปรับผิดชอบงานด้านอื่นจนกว่าการ ตรวจสอบข้อเท็จจริงจะแล้วเสร็จเพื่อความโปร่งใส
ส่วนประเด็นที่ฝ่ายค้านนำมาอภิปรายนั้นไม่ได้เกี่ยวข้องกับนายกรัฐมนตรี เพราะเป็นผู้กำหนดนโยบายในฐานะประธานกขช. เพราะปัญหาที่เกิดขึ้นเป็นสวนของการปฎิบัติงานซึ่งกระทรวงพาณิชย์ก็ไม่ได้ นิ่งนอนใจ จึงได้ตั้งคณะกรรมการชุดดังกล่าวขึ้นมา และเรียกร้องหน่วยงานที่ทำการตรวจสอบกรณีข้าวถุงก่อนหน้าที่ ทั้งวุฒิสภา สภาผู้แทนราษฏร สถาบันการศึกษา
โดยเฉพาะส.ส.พรรคฝ่ายค้านที่อภิปรายไม่ไว้วางใจ ต่อรัฐสภา ให้นำข้อมูลมามอบให้คณะกรรมการตรวจสอบเพื่อที่จะดำเนินการเอาผิดกับผู้กระทำ การทุจริตอย่างจริงจังทั้งคดีแพ่ง คดีอาญา และวินัยทางราชการ ซึ่งมองว่า เป็นโอกาสดีที่จะหาคนรับผิดชอบกรณีการทุจริต เพื่อจะดำเนินการบริหารสต็อกข้าวให้โปร่งใสต่อไป สำหรับประเด็นการตรวจสอบจะเน้นไปที่กระบวนการทำสัญญา การเปิดประมูล ตลอดจนการจัดส่งข้าวสาร ปริมาณ 5.9 แสนตัน ว่ามีความไม่โปร่งใส หรือมีช่องโหว่การทุจริตในขั้นตอนใด
“ในทางปฏิบัตินั้นผู้ที่เกี่ยวข้องก็จะมีผู้รับจ้างปรับปรุงข้าวสาร และผลิตข้าวถุง ผู้กระจายสินค้า รวมทั้งดูว่าเจ้าหน้าที่ของ อคส. ที่เกี่ยวข้องมีข้อบกพร่องอย่างใดหรือไม่ โดยการตรวจสอบในครั้งนี้ก็ขอให้ทางฝ่ายค้านที่ทำการตรวจสอบและติดตามใน เรื่องข้าว กรรมาธิการในวุฒิสภาฯ ให้ข้อมูลและข้อเท็จจริงรวมทั้งเอกสารหลักฐานที่เกี่ยวข้องเพื่อนำมาประกอบ การพิจารณาของคณะกรรมการฯ

MThai news
