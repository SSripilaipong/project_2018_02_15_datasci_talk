บอร์ดธอส.จ่อลดดอกเบี้ยหวังลดภาระประชาชนท้ายปี พร้อมตั้งเป้าปล่อยกู้ 1.3 แสนล้านบาท

นางอังคณา ปิลันธน์โอวาท ไชยมนัส กรรมการผู้จัดการ ธนาคารอาคารสงเคราะห์ (ธอส.) เปิดเผยว่า ในสัปดาห์นี้ จะมีการประชุมคณะกรรมการ (บอร์ด) ธอส. เพื่อพิจารณาปรับลดอัตราดอกเบี้ย ทั้งดอกเบี้ยเงินกู้และเงินฝากหลังจากที่คณะกรรมการนโยบายการเงิน (กนง.) ได้ปรับลดดอกเบี้ยนโยบายลง 0.25% ซึ่งจะช่วยลดภาระให้กับผู้กู้ในช่วงท้ายปี ในช่วงที่ภาวะเศรษฐกิจชะลอตัว และยังจะส่งผลดีต่อฐานะของธนาคารจากคุณภาพสินเชื่อที่ดีขึ้น
สำหรบปั2557 ธอส.ตั้งเป้าปล่อยสินเชื่อไว้ที่ประมาณ 1.3 แสนล้านบาท เพิ่มขึ้น 8% จากปีก่อน ซึ่งสอดคล้องกับตัวเลขของศูนย์ข้อมูลอสังหาริมทรัพย์ที่คาดว่า ตลาดอสังหาริมทรัพย์ในปี 2557 จะขยายตัว 8-10% และสินเชื่อที่อยู่อาศัยรวมจะขยายตัว 5% ซึ่ง ธอส.ก็ตั้งเป้ามากกว่าระบบรวมเล็กน้อย โดยตั้งเป้าที่จะขยายการปล่อยกู้ไปยังภูมิภาคมากขึ้น จากความต้องการที่อยู่อาศัยเพิ่มขึ้น โดยเฉพาะจังหวัดที่เป็นแนวเชื่อมต่อกับการเข้าสู่ประชาคมเศรษฐกิจอาเซียน

MThai news

