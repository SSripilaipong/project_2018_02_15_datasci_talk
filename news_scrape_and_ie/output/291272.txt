แบงก์ชาติเล็งเปลี่ยนบัตรเอทีเอ็มเป็นไมโครชิปทั้งหมดสิ้นปี 58 หลังเกิดเหตุแฮ็คข้อมูลบัตร

นายจาตุรงค์ จันทรังษ์ ผู้อำนวยการอาวุโส ฝ่ายนโยบายระบบการชำระเงิน ธนาคารแห่งประเทศไทย กล่าวว่า ภายในเดือนธันวาคม 2558 ธนาคารพาณิชย์จะเปลี่ยนรูปแบบบัตร และตู้เอทีเอ็มจากระบบแถบแม่เหล็กเป็นระบบไมโครชิป เพื่อป้องกันปัญหาการโจรกรรมข้อมูลบัตร หรือ Skimming โดยปัจจุบันตู้เอทีเอ็มมีอยู่ 50,000ตู้ แต่ได้มีการเปลี่ยนระบบเป็นไมโครชิปแล้ว 30,000 ตู้ ส่วนที่เหลือจะทยอยเปลี่ยนระบบ นอกจากนี้ ต้องให้เวลากับธนาคารพาณิชย์ในการเปลี่ยนบัตรเอทีเอ็มให้กับประชาชน ดังนั้นในช่วงเวลาที่เหลือจะใช้ระบบคู่ขนานไปก่อน
นายจาตุรงค์ กล่าวว่า ธปท.คาดหวังว่าธนาคารพาณิชย์จะต้องลงทุนเทคโนโลยีในการป้องกันความปลอดภัยโดยไม่เพิ่มค่าใช้จ่ายให้กับลูกค้า

MThai news
