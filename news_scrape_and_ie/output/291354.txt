Nokia Lumia 1520 มือถือใหม่ค่ายค่ายโนเกีย จุดเด่นถ่ายภาพ 20 ล้านพิกเซล พร้อมแอพพลิเคชั่นมากมาย สนนราคา 22,900 บาท
นายญาณธน สิมะวานิชกุล กรรมการผู้จัดการ บริษัท โนเกีย (ประเทศไทย) จำกัด เผยโนเกียวางจำหน่าย Nokia Lumia 1520 แฟบเล็ตเครื่องแรกของโนเกีย ที่มาพร้อม Nokia Black ซอฟต์แวร์ล่าสุดสำหรับ Windows Phone สมบูรณ์แบบทั้งเพื่อความบันเทิงและการทำงานด้วยหน่วยประมวลผล Quad-Core Snapdragon และหน้าจอ full HD ขนาด 6 นิ้วมองเห็นหน้าจอได้ชัดแม้อยู่กลางแจ้ง เพิ่มความง่ายในการใช้งาน ตื่นเต้นเต็มตาทุกความบันเทิง
จุดเด่นของ Nokia Lumia 1520 คือนวัตกรรมการถ่ายภาพจากกล้อง PureView 20 ล้านพิกเซล และNokia Storyteller ให้แทคสถานที่บนภาพถ่ายเพื่อเล่าเรื่องราวจากรูปถ่ายและวิดีโอได้อย่างชัดเจน โดยแอพนี้จะผนวกรูปถ่ายของคุณกับข้อมูลบนแผนที่ HERE ตามลำดับเวลา สามารถเลือก ปรับแก้ และดูภาพถ่ายเป็นแบบสไลด์โชว์ รวมทั้งคัดกรองรูปถ่ายและวิดีโอตามสถานที่ในช่วงเวลาเดียวกันทั้งยังให้ใส่ข้อความสั้นๆ เพื่อเล่าเรื่องราวได้มากขึ้น

นอกจากนี้ Nokia Lumia 1520 ยังมากับระบบลดการสั่นไหวของภาพ OIS ถ่ายภาพได้ชัดแม้ในที่แสงน้อย พร้อมเทคโนโลยี Oversampling และระบบซูมใหม่แบบเดียวกับ Lumia 1020 บันทึกวิดีโอได้อย่างมีชีวิตชีวาด้วยการบันทึกภาพพร้อมเสียงจาก Nokia Rich Recording ระบบบันทึกเสียงที่อัดเสียงได้แจ่มชัดด้วยไมโครโฟนมากถึง4 ตัว นอกจากนี้ Nokia Lumia 1520 ยังเพิ่ม tile แถวที่สามตามแนวตั้งเพิ่มความสะดวกในการเข้าถึงแอพโปรดและประสบการณ์ต่างๆใช้งานง่ายและเห็นได้ชัดขึ้นบนหน้าจอที่ใหญ่กว่าเดิม
นอกจากนี้ยังมีแอปด้านการภาพถ่าย ไม่ว่าจะเป็น Nokia Camera แอพที่รวม Nokia Pro Camera และ Nokia Smart Camera ไว้เป็นหนึ่งเดียว เข้าถึงโหมดและลูกเล่นต่างๆ เช่น โหมดถ่ายภาพกีฬา โหมดถ่ายภาพกลางคืนโหมดถ่ายภาพต่อเนื่องแบบ Action shot ได้อย่างรวดเร็ว และรองรับไฟล์ DNG แอพ Refocusให้ถ่ายภาพก่อนแล้วเลือกจุดโฟกัสทีหลังได้อย่างง่ายดาย SoZoom เจาะขยายรายละเอียดภาพแล้วแบ่งปันบนสังคมออนไลน์ ผู้ใช้ยังสามารถแบ่งปันประสบการณ์ผ่านแอพต่างๆ เช่น Nokia Beamerแอพที่จะฉายสิ่งที่อยู่บน Lumia ไปยังหน้าจอของอุปกรณ์ที่รองรับ HTML5 แสดงได้ทั้งเอกสาร แผนที่
แม้กระทั่งภาพที่กล้องจับได้Instagramสังคมออนไลน์สุดฮิตสำหรับการแบ่งปันภาพถ่าย หรือเลือกสร้างสรรค์วิดีโอสั้นๆ แล้วแบ่งปันบน Vine Nokia Lumia 1520 มาพร้อมแบตเตอรี่ที่ใช้งานได้ยาวนานและระบบชาร์จไร้สายในตัวรองรับเครือข่าย 3G และ 4G มีสีเหลือง ขาว ดำ และสีแดงเคลือบมัน วางจำหน่ายแล้วในราคา 22,900 บาท
MThai News
