บจ.ฮั่วเซ่งเฮง โกลด์ ฟิวเจอร์ส ชี้ตลาดโลกรอดูภาวะเศรษฐกิจสหรัฐ-ยุโรป ก่อนประเมินแนวโน้มทองรอบต่อไป

สมาคมค้าทอง รายงานราคาทองคำล่าสุด (2ธ.ค.56) ทองคำแท่งรับซื้อบาทละ18,850  ขายออกบาทละ 18,950 ทองรูปพรรณรับซื้อบาทละ 18,571 ขายออกบาทละ19,350 ปรับลดลงบาทละ 150  ส่วนตลาดหุ้นไทยปิดบวก 3.13 จุด หลังมั่นใจการเมืองดีขึ้นหลัง 2 ทุ่มคืนนี้
บจ.ฮั่วเซ่งเฮง โกลด์ ฟิวเจอร์ส ชี้ราคาทองคำยังไม่สามารถผ่านแนวต้านที่ 1,250 ดอลลาร์สหรัฐ ภายหลังทางการจีนประกาศ ภาคการผลิตของทางการจีนเดือนพ.ย. อยู่ที่ระดับ 51.4 ทรงตัวจากเดือนต.ค. แต่มากกว่าที่ตลาดคาดการณ์ไว้ที่ 51.1 สหรัฐจะมีการเปิดเผยตัวเลขจีดีพีไตรมาส 3 ของสหรัฐในวันพฤหัส และยุโรปสัปดาห์นี้จะมีการประชุมของธนาคารกลางยุโรปในวันพฤหัส คาดการณ์ว่ามีมติให้คงอัตราดอกเบี้ยไว้ที่ 0.25% คืนนี้มีคำแถลงของประธานธนาคารกลางสหรัฐ ซึ่งนักลงทุนจะจับตามุมมองแนวโน้มเศรษฐกิจ
การลงทุนระยะสั้นยังแนะนำซื้อขายตามกรอบ 1,235-1,250 ดอลลาร์สหรัฐ/ออนซ์
MThai News
