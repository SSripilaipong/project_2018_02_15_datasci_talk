ทองคำแท่ง  ขายบาทละ 18,700 ทองรูปพรรณ ขายบาทละ 19,100 ราคาตกแต่เช้า 250 บาท

สมาคมค้าทองคำรายงานราคาทอง ประจำวันที่ 3 ธันวาคม 2556 ราคาทองประจำวัน ทองคำแท่ง รับซื้อบาทละ 18,600 ขายบาทละ 18,700 ราคาทองรูปพรรณ รับซื้อบาทละ 18,328.44 ขายบาทละ 19,100
บจ.ฮั่วเซ่งเฮง โกลด์ ฟิวเจอร์ส เผยราคาทองคำปรับตัวลดลงในปริมาณมากในการซื้อขายวานนี้ โดยมีแรงขายกลับออกมาตั้งแต่ 2 ธ.ค. 2556 ในการซื้อขายช่วงกลางวันและต่อเนื่องไปจนถึงช่วงค่ำ หลังมีรายงานตัวเลขเศรษฐกิจของประเทศในยุโรปและสหรัฐที่ออกมาดีกว่าที่ตลาดประเมิน กดดันราคาทองอ่อนตัวลงผ่านการแข็งค่าขึ้นของเงินดอลลาร์
เมื่อค่ำวันนี้ไม่มีการรายงานตัวเลขเศรษฐกิจใดๆที่มีนัยสำคัญต่อการเคลื่อนไหวของราคาทองคำ นักลงทุนต่างรอติดตามการรายงานตัวเลขการจ้างงานในวันพุธและวันศุกร์ โดยผลสำรวจต่างประเมินว่ารายงานการจ้างงานเดือนพฤศจิกายนมีแนวโน้มว่าจะออกมาค่อนข้างดี ส่งผลให้นักลงทุนต่างประเมินว่าธนาคารกลางสหรัฐอาจชะลอการผ่อนคลายทางการเงินเร็วขึ้นกว่าที่เคยประเมินไว้

MThai News
