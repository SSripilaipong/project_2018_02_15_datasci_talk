กสท. เตรียมประมูลคลื่น 1800 เผยไม่ต้องรอ ครม.ไฟเขียว ฟุ้งเป้ารายได้เท่าเดิมแม้การเมืองไม่สงบ 
 
นางธัญวดี วงศ์ธีรฤทธิ์ รองกรรมการผู้จัดการใหญ่ สายงานกลยุทธ์องค์กร บมจ.กสท โทรคมนาคม หรือ  CAT เปิดเผยว่า ขณะนี้อยู่ในระหว่างทำร่างบันทึกข้อตกลงร่วมกัน ในการว่าจ้างบริษัทที่ปรึกษาเพื่อศึก ษาแผนงานและความเป็นไปได้ในการเข้าร่วมประมูลใบอนุญาตคลื่น 1800  MHz ที่สำนักงานคณะกรรมการกิจการกระจายเสียง กิจการโทรทัศน์ และกิจการโทร คมนาคมแห่งชาติ หรือ กสทช. จะเปิดประมูลในช่วงเดือน มิ.ย.57 ทั้งนี้ กสท โทรคมนาคม มีแนวคิดจะนำคลื่นดังกล่าวมาให้บริการ 4G  LTE เนื่องจาก กสท มีสถานีฐานเพียงพอ ซึ่งขณะนี้อยู่ระหว่างเจรจากับพาร์ตเนอร์เพื่อดำเนินธุรกิจร่วมกัน ส่วน ลักษณะของการลงทุนร่วมกัน นั้นจะต้องรอเจรจากับพาร์ต เนอร์ก่อน แต่ปัจจุบัน กสท โทร คมนาคม มีเงินสดหมุนเวียนอยู่แล้วหลักหมื่นล้านบาท จึงมองว่าจะไม่เป็นปัญหาในเรื่องของเงินประมูลในครั้งนี้
อย่างไรก็ตาม ในการเข้าร่วมประมูลคลื่น 1800 MHz ครั้งนี้ กสท โทรคมนาคม ไม่จำเป็นต้องขอความเห็นชอบจากคณะรัฐมนตรี (ครม.) โดยหากประมูลใบอนุญาตได้ จึงค่อยทำเรื่องขอ อนุมัติงบประมาณ ส่วนทางด้านคลื่น 900  MHz นั้น ส่วนตัวมองว่า บริษัท ทีโอที จำกัด (มหาชน) น่าจะนำคลื่นความถี่มาให้ กสทช.เปิดประมูล และ กสท โทรคมนาคม ก็มีความสนใจจะเข้าร่วมประมูลด้วยเช่นกัน
ปัจจุบัน กสท โทรคมนาคมมีลูกค้า 3G ภายใต้การให้บริการมาย อยู่ที่ 1.7 แสนราย โดยรายได้ 3G ปีนี้ยังคงคงติดลบอยู่ แต่ขณะนี้ได้รับอนุมัติงบประมาณในการทำตลาดเป็นที่เรียบร้อยแล้ว จะทำให้เป้าลูกค้าปี 57 อยู่ที่ 7 แสนราย ส่งผลให้มีรายได้ที่ 2,561 ล้านบาท และถึงแม้ว่าสถานการณ์ทางการเมืองปัจจุบันยังไม่น่าไว้วางใจ แต่ กสท โทรคมนาคมยังคงเป้ารายได้ รวมของปี 56 อยู่ที่ 40,600 ล้านบาท แบ่งเป็นกำไร 12,000 ล้านบาท

MThai news
