บล.เมย์แบงก์ กิมเอ็ง เผยสถาการณ์การเมืองยังไม่นิ่ง ติดตามดูใกล้ชิดแนะเล่นระยะกลางถึง ยาว หากเก็งกำไรเล็ง “PTTGC”

กลยุทธ์สำคัญวันนี้
บล.เมย์แบงก์ กิมเอ็ง มีมุมมองการลงทุนเป็นลบ เป็นวันที่ 3 พร้อมกับมูลค่าการซื้อขายที่เบาบางต่อเนื่องจากวันพุธที่ผ่านมา เพราะเป็นช่วงคาบเกี่ยววันหยุดยาวของตลาดหุ้นไทย อีกทั้งความไม่แน่นอนทางการเมืองจะกลับมามีน้ำหนักอีกครั้ง ทำให้นักลงทุนส่วนใหญ่นั่งอยู่นอกตลาด เพื่อประเมินภาพที่ชัดเจนมากกว่านี้
นักลงทุนควรติดตามการเคลื่อนไหวทางการเมืองภายในประเทศอีกครั้ง ทั้งจากท่าทีฝั่งรัฐบาลที่เดินหน้าปฎิรูปการเมือง จัดเวทีเสวนาร่วมกับนักวิชาการ เพื่อหาทางออกให้แก่ประเทศ ด้าน เลขาธิการ กปปส. นายสุเทพ เตรียมประกาศแผนเผด็จศึกในช่วงค่ำคืนนี้ พร้อมยืนยันแนวทางที่จะจัดตั้งสภาประชาชน ยังมีความเป็นไปได้ จากเหตุการณ์สมัย 14 ต.ค.ที่เคยเกิดขึ้นมาแล้ว
สำหรับตลาดหุ้นไทยวันพุธที่ผ่านมา แกว่งระหว่าง 1,380 – 1,390 จุด โดยเกิดแรงขายทำกำไรในกลุ่ม ICT และกลุ่ม พลังงานเด่นที่สุด เช่น ADVANC, JAS, PTTEP, PTTGC เป็นต้น ขณะที่มีการเก็งกำไรรายตัวในกลุ่มธนาคาร อย่าง KBANK, SCB รวมถึง SCC นักลงทุนเก็งกำไรระยะสั้น MBKET แนะนำให้ รอซื้อแถวดัชนี 1,360-1,370 จุด
โดยลงทุนวันนี้ แนะนำ ซื้อเก็งกำไร  PTTGC ราคาปิด 77.50 บาท ราคาเหมาะสม 87.00 บาท ราคาน้ำมันดิบ NYMEX ขยับขึ้นอย่างโดดเด่นวานนี้ จะเป็นบวกต่อ PTTGC ซึ่งใช้ก๊าซในการผลิตปิโตรเคมี เพราะราคาก๊าซจะขึ้นได้ช้ากว่าราคาน้ำมันดิบ กลายเป็นประเด็นเชิงบวกต่อส่วนต่างราคาปิโตรเคมีของ PTTGC คาดผลประกอบการไตรมาส 4 จะโดดเด่นเหนือกว่าคู่แข่งในกลุ่มน้ำมันขั้นปลายเ อีกทั้งงินปันผลงวดปลายปีอีก 1.69 บาท หรือคิดเป็นผลตอบแทนจากเงินปันผล 2.18% และงวดปี 2557 ที่ 4.81%
นักลงทุนระยะกลางถึงยาว เมย์แบงก์ฯแนะนำให้เริ่มทยอยสะสมหุ้นหลักอีกครั้งบริเวณ ดัชนี1,320-1,330 จุดลงไป หุ้นที่น่าลงทุนที่สุดในปี 2557  ได้แก่ BLAND / KCE / KTB / TPIPL/ TRUE / TTA/ TUF ประเมินจากความสามารถในการทำกำไรของบริษัทจดทะเบียน การเติบโตของผลการดำเนินงาน และการออกตราสารใหม่ เพื่อเสริมสภาพคล่องทางการเงิน และปรับเปลี่ยนโครงสร้างทุน เพื่อเสริมความแข็งแกร่ง
MThai News

