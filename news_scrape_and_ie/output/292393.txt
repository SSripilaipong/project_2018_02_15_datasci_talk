ตลาดหุ้นไทยวันนี้ (6 ธ.ค.) ปรับลดลง 4.10 จุด ไปที่ระดับ 1,372.53 จุด  มูลค่าการซื้อขาย 2,125.87 ล้านบาท

นายอดิศักดิ์ ผู้พิพัฒน์หิรัญกุล นักกลยุทธ์การลงทุน บล.ธนชาต มองว่า ตลาดหุ้นไทยเช้านี้คาดว่าแนวโน้มจะซึมลง โดยคงจะหันกลับมาจับตาปัจจัยการเมืองกันต่อไป หลังวันพ่อผ่านพ้นไปแล้ว 
นอกจากนี้ เงินบาทก็อ่อนค่าลงด้วยเมื่อเทียบกับเงินดอลลาร์สหรัฐที่แข็งค่า หลังจากที่ตัวเลขเศรษฐกิจของสหรัฐฯไตรมาส 3 ปี 2556 ออกมาดี และจำนวนผู้ขอรับสวัสดิการว่างงานน้อยลง ทำให้ตลาดกลับมากังวลการชะลอมาตรการอัดฉีดเงินกระตุ้นเศรษฐกิจสหรัฐ (QE) อีกครั้ง
ส่วนภาพรวมตลาดหุ้นอื่นๆ ในภูมิภาคเอเชีย เช้าวันนี้ ต่างปรับตัวลงกันถ้วนหน้า ซึ่งอาจเป็นเพราะตลาดต่างประเทศได้ปรับตัวขึ้นไปมากแล้วในช่วงก่อนหน้านี้ด้วย พร้อมให้จุดต่ำสุด (แนวรับ)ตลาดหุ้นไทยไว้ที่ 1,370-1,354 จุด หากหลุดจะมีแนวรับถัดไปที่ 1,340 จุด ส่วนจุดสูงสุด (แนวต้าน)ให้ไว้ที่ 1,390 จุด

MThai News
