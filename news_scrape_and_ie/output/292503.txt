สบน.เผยยอดจองซื้อพันธบัตรออมทรัพย์ 4,000 ล้านบาท อายุ 3 ปี ถึง132 ล้านบาทแล้ว มั่นใจขายหมดเพราะดอกเบี้ยสูง 3.85% ต่อปี

น.ส.จุฬารัตน์ สุธีธร ผู้อำนวยการสำนักงานบริหารหนี้สาธารณะ (สบน.) เปิดเผยถึงการขายพันธบัตรออมทรัพย์วงเงิน 4,000 ล้านบาท อายุ 3 ปี อัตราดอกเบี้ยคงที่ 3.85% ต่อปี ว่า หลังจากเปิดให้ประชาชนจองซื้อพันธบัตรออมทรัพย์ตั้งแต่วันที่ 2 ธันวาคมเป็นต้นมา พบว่ามียอดจองซื้อแล้ว 132 ล้านบาท ซึ่งแม้ว่ายอดจองยังไม่มากในสถานการณ์การเมืองปัจจุบัน
แต่จากอัตราดอกเบี้ยที่ค่อนข้างจูงใจเมื่อเทียบกับเงินฝากในระบบสถาบันการเงิน จึงมั่นใจว่าขายพันธบัตรออมทรัพย์ได้เต็มวงเงิน เพราะว่ากระทรวงการคลังได้เปิดให้จองซื้อถึงวันที่ 31 มีนาคม 2557 โดยจุดประสงค์ของการออกพันธบัตรในครั้งนี้เพื่อส่งเสริมการออม
MThai News
