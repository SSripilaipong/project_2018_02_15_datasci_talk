ดัชนีหุ้นปรับเพิ่มขึ้น 5.85จุด มูลค่าการชื้อขาย 25,778.50 ล้านบาท นักลงทุนมั่นใจการเมืองไม่รุนแรง
บรรยากาศการลงทุนตลาดหุ้นไทยวันนี้ (9 ธ.ค.) ดัชนีแกว่งตัวผันผวน หลังจากนายกรัฐมนตรี ยิ่งลักษณ์ ชินวัตร ประกาศยุบสภา ในช่วงเช้าเพื่อแก้ปัญหาความขัดแย้งทางการเมือง และลดแรงกดดันการเคลื่อนไหวของกลุ่ม กปปส. ที่เดินขบวนเข้ายึดทำเนียบรัฐบาล โดยหลังจากเปิดตลาดในภาคเช้าดัชนีปรับตัวสูงสุดที่ 1,378.02 จุด ก่อนที่จะปรับตัวลดลงแตะ 1,356.72 จุด เนื่องจากนักลงทุนไม่มั่นใจว่าสถานการณ์การเมืองจะออกมาเป็นอย่างไร ทั้งนี้ ในช่วงท้ายตลาดดัชนีเด้งกลับมาปิดที่ระดับ 1,367.42 จุด บวก5.85 จุด
5 อันดับหลักทรัพย์ที่มีมูลค่าการซื้อขายสูงสุด
TRUE           ปิดที่9.05 บาท        ไม่เปลี่ยนแปลง     มูลค่าการซื้อขาย 1,786.36 ล้านบาท 
KBANK        ปิดที่166.00บาท    ลดลง 0.50         มูลค่าการซื้อขาย 1,273.74 ล้านบาท 
AOT              ปิดที่182.50บาท    เพิ่มขึ้น 4.00       มูลค่าการซื้อขาย 1,137.07 ล้านบาท 
ADVANC    ปิดที่218.00บาท    ลดลง 2.00         มูลค่าการซื้อขาย 1,000.39 ล้านบาท 
JAS               ปิดที่7.70บาท         ลดลง 0.05          มูลค่าการซื้อขาย   991.41 ล้านบาท
