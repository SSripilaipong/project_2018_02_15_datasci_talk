ราคาทองคำแท่งขายออกบาทละ 19,100 บาท ทองรูปพรรณ ขายออกบาทละ 19,500 บาท ไม่เปลี่ยนแปลง

สมาคมค้าทองคำ รายงานราคาทองคำวันนี้ (12 ธันวาคม 2556) เมื่อเวลา 09.25 น. ราคาทองคำแท่งรับซื้อที่บาทละ 19,000 บาท ขายออกบาทละ 19,100 บาท ทองรูปพรรณรับซื้อที่บาทละ 18,722.60 บาท ขายออกบาทละ 19,500 บาท ราคาไม่เปลี่ยนแปลง
บจ.ฮั่วเซ่งเฮง โกลด์ ฟิวเจอร์ส เผยการซื้อขายทองในตลาดโลกเริ่มมีแรงขายทำกำไรสลับออกมา หลังจากราคาทองคำปรับตัวขึ้นติดต่อกัน 3 วัน การประชุมของธนาคารกลางสหรัฐในสัปดาห์หน้ายังเป็นประเด็นหลักที่นักลงทุนให้ความสนใจ อย่างไรก็ตามราคาทองที่ปรับตัวสะท้อนข่าวดังกล่าวไปมากแล้ว ทำให้ราคาทองอ่อนตัวลงในกรอบแคบๆ ราคาทองอ่อนตัวลงเข้าใกล้แนวรับของวัน 1,240 ดอลลาร์ หากประคองตัวเหนือแนวรับบริเวณนี้ได้ การเคลื่อนไหวทางเทคนิคของราคาทองคำยังมีแนวโน้มที่จะปรับตัวขึ้นได้ต่อ
MThai News
