วีซ่า และ ซีบีแบงก์ จับมือเปิดตัว “บัตรวีซ่า ซีบีแบงก์อีซี่ทราเวล” (CB Bank EASI Travel Visa card) เพิ่มความสะดวกปลอดภัย และลดการถือเงินสดขณะท่องเที่ยวของผู้ถือบัตรชาวพม่า

นายสมบูรณ์ ครบธีรนนท์ ผู้จัดการวีซ่า อินเตอร์เนชั่นแนล ประจำประเทศพม่าและไทย เผยวีซ่าและ ซีบีแบงก์ (CB Bank) ร่วมกันเปิดตัว “บัตรวีซ่าซีบีแบงก์อีซี่ทราเวล” โดยผู้ถือบัตรชาวพม่าที่มีความประสงค์จะเดินทางท่องเที่ยวไปยังต่างประเทศ เป็นพัฒนาการระบบทางการเงินของประเทศพม่า และเปิดประตูสู่ตลาดทั่วโลกแก่คนในท้องถิ่นที่ต้องการเดินทางไปยังต่างประเทศทั้งสำหรับการทำธุรกิจและการท่องเที่ยว
บัตรใบนี้สามารถเติมเงินได้ถึงสามสกุลเงิน คือ ยูโร ดอลลาร์สหรัฐ ดอลลาร์สิงคโปร์ ในหนึ่งครั้ง เพื่อรองรับความต้องการการเติบโตที่เพิ่มขึ้นอย่างรวดเร็วของชาวพม่าที่ต้องการเดินทางไปต่างประเทศ โดยบัตรพรีเพดชนิดนี้สามารถนำไปใช้ได้ทุกที่ทุกประเทศที่รับบัตร วีซ่า – มากกว่าสิบล้านร้านค้า ไม่ว่าจะเป็นร้านค้าทั่วไป หรือแบบออนไลน์ รวมไปถึงสามารถถอนเงินจากตู้เอทีเอ็มได้มากถึง 2 ล้านตู้ทั่วโลก
นาย จ่อว์ ลินน์ รองประธานกรรมการและประธานเจ้าหน้าที่บริหารของซีบีแบงก์ กล่าวว่า ซีบีแบงก์ยังคงมุ่งมั่นที่จะเป็นผู้นำด้านระบบการชำระเงินอิเล็กทรอนิกส์ในประเทศพม่า และเรามีความยินดีเป็นอย่างยิ่งที่ได้ร่วมมือกับ วีซ่า ในการเปิดตัว บัตรวีซ่ามัลติเคอร์เรนซี่ทราเวลพรีเพด ในขณะที่ประเทศของเรากำลังเปิดประตูสู่โลกภายนอก โลกก็เปิดประตูต้อนรับชาวพม่าด้วยเช่นกัน เห็นได้จากจำนวนจำนวนนักท่องเที่ยวชาวพม่าที่เดินทางไปยังต่างประเทศมากขึ้นเรื่อยๆ เรามีความภูมิใจที่ได้นำเสนอ บัตรวีซ่าพรีเพด ใบนี้เพื่อช่วยให้นักเดินทางสามารถท่องเที่ยวได้อย่างปลอดภัยมากยิ่งขึ้น
ตั้งแต่เดือนธันวาคม พ.ศ. 2555 ที่ระบบการชำระเงินของวีซ่าได้เปิดตัวให้เป็นที่รู้จักในประเทศพม่า การชำระเงินผ่านบัตร วีซ่าจากนักท่องเที่ยว รวมไปถึงการถอนเงินสดจากตู้เอทีเอ็ม มียอดมากกว่า 10 ล้านเหรียญสหรัฐ และปัจจุบันนี้ในประเทศพม่า ผู้ถือบัตรวีซ่าสามารถถอนเงินจากตู้เอทีเอ็มได้มากกว่า 450 ตู้ และสามารถชำระเงินผ่านบัตรได้มากกกว่า 750 ร้านค้าทั่วประเทศ
MThai News
