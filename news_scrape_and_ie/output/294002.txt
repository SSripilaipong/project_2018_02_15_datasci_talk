แกนนำชาวนานัดหารือกระทรวงพาณิชย์ ทวงเงินจำนำข้าว  หลังชาวนาบางส่วนยังไม่ได้รับเงินจากการรับจำนำข้าว

นายวิเชียร พวงลำเจียก นายกสมาคมชาวนาและเกษตรกรไทย เปิดเผยว่า วันนี้ (13ธ.ค.56) แกนนำชาวนาในพื้นที่ภาคกลางและภาคเหนือ จะเดินทางไปเข้าร่วมหารือแนวทางการแก้ไขปัญหาเงินที่ชาวนายังไม่ได้รับจากโครงการรับจำนำข้าวร่วมกับกระทรวงพาณิชย์ หลังจากชาวนาบางส่วนยังไม่ได้รับเงินจากการรับจำนำข้าวปี 2555/56 และการจำนำข้าวปี 2556/57 ตั้งแต่วันที่ 1 ต.ค. ที่ผ่านมา ทำให้ตอนนี้ชาวนาได้รับความเดือดร้อน โดยการรวมตัวเคลื่อนไหวครั้งนี้จะยังไม่มีการออกมาปิดถนนใดๆ ทั้งสิ้น เพราะต้องรอผลการหารือกับทางกระทรวงพาณิชย์ก่อน หากผลสรุปออกมาเป็นที่น่าพอใจก็จะไม่มีการออกมารวมตัวเรียกร้อง

MThai news
