หุ้นไทยเปิดตลาด ลดลง 1.16 จุด ส่งผลดัชนีหุ้นอยู่ที่ระดับ 1,355.05 จุด มูลค่าการซื้อขาย 958.46 ล้านบาท
ดัชนีหุ้นไทย วันที่ 13 ธ.ค. 2556 เปิดตลาด (เวลา 9.59) อยู่ที่ระดับ 1,355.05 จุด ลดลง 1.16 จุด มูลค่าการซื้อขาย 958.46 ล้านบาท ก่อนปรับตัวสู่แดนบวก เพิ่มขึ้น 0.03 จุด (เวลา 10.05 น.) 1,356.24 จุด มูลค่าการซื้อขาย 1,592.59 ล้านบาท
นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ กล่าวว่า ตลาดหุ้นไทยเช้านี้คงจะอยู่ในลักษณะของการทรงตัวถึงปรับตัวลงไม่มาก เนื่องจากตลาดฯกำลังรอความชัดเจนจากปัจจัยทางการเมืองในประเทศ และการลดขนาดการเงิน QE ของสหรัฐซึ่งได้จับตาดูการประชุมธนาคารกลางสหรัฐ (เฟด)ในวันที่ 17-18 ธ.ค.ที่จะถึงนี้
ด้านตลาดหุ้นอื่นในภูมิภาคเอเชียเช้านี้ส่วนใหญ่จะอยู่ในแดนลบเล็กน้อยเฉลี่ยราว 0.3-0.4% พร้อมให้แนวรับ 1,350-1,355 จุด ส่วนแนวต้าน 1,370 จุด
MThai News
