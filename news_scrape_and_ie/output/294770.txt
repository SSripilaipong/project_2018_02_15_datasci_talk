หุ้นเปิดตลาด 8.37 จุด มาอยู่ที่ดัชนี 1,336.77 จุด มูลค่าการซื้อขาย 1,138.15 ล้านบาท

ดัชนีเปิดในแดนบวก โดยเมื่อเวลา 9.59 น. ดัชนีปรับขึ้นไปที่ระดับ 1,336.77 จุด เพิ่มขึ้น 8.37 จุด มูลค่าการซื้อขาย 1,138.15 ล้านบาท ทิศทางเดียวกับตลาดหุ้นในย่านเอเชีย
นายอดิศักดิ์ ผู้พิพัฒน์หิรัญกุล นักกลยุทธ์การลงทุน บล.ธนชาต กล่าวว่า ตลาดหุ้นไทยเช้านี้มีแนวโน้มเกิดการเด้งกลับมาบวก  หลังจากที่ได้ปรับตัวลงไป 3 วันที่ผ่านมา แต่การเคลื่อนไหวของการดัชนีฯ คงจะไปได้ไม่ไกล เนื่องจากปัจจัยทางการเมืองในประเทศยังไม่ชัดเจน และนักลงทุนต่างชาติก็เริ่มหยุดทำการเทรดกันแล้ว คงจะมีเพียงกองทุน LTF ที่พอจะช่วยหนุนตลาดฯไว้ได้
ส่วนตลาดหุ้นอื่นๆ ในภูมิภาคเอเชีย เช้านี้ ส่วนใหญ่จะปรับตัวอยู่ในแดนบวกกันทั่วหน้า  ซึ่งตอนนี้ต่างก็รอดูการประชุมธนาคารกลางสหรัฐฯ(เฟด)ในวันที่ 17-18 ธ.ค.นี้ ว่าจะมีประเด็นเรื่องการลดขนาดจของปริมาณเงิน QE อย่างไรกันบ้าง เนื่องจากมีบางกลุ่มมองว่า เฟดไม่น่าจะทำอะไรในช่วงปลายปี ซึ่งเป็นช่วงที่สภาพคล่องทางการเงินน้อย น่าจะไปทำในปีหน้ามากกว่า อีกทั้งตลาดต่างประเทศก็ได้ปรับตัวลงมามากแล้วในช่วงที่ผ่านมา พร้อมให้แนวรับไว้ที่ 1,320 จุด แนวต้าน 1,340 จุด

MThai News
