

ตลาดหุ้นไทยวันนี้ มีลุ้นกลับมารีบราวน์ หรือดัชนีเด้งกลับมาแดนบวก จากการซื้อกองทุน  LTF  นอกจากนี้ยังมีกองทุนรวมโครงสร้างพื้นฐานโทรคมนาคมทรูโกรท  ( TRUEGIF)  ซึ่งเป็นกองทุนโทรคมนาคมพื้นฐานรายแรกในประเทศไทยที่มีมูลค่าการเสนอขายหน่วยลงทุนประมาณ  58,080  ล้านบาท เป็นตัวดันตลาดหุ้น

ถึงขนาดที่ว่า นายจรัมพร โชติกเสถียร กรรมการและผู้จัดการตลาดหลักทรัพย์ฯ หวังผลว่าจะมีส่วนช่วยผลักดัน มูลค่าการระดมทุนในตลาดหุ้นปีนี้ทะลุเป้าหมาย  1.2  แสนล้านบาท ไปที่กว่า  3  แสนล้านบาท
กองทุนทรูโกรท( TRUEGIF)  คืออะไร
กองทุนทรูโกรท เป็นกองทุนรวมโครงสร้างพื้นฐานโทรคมนาคม ที่เน้นลงทุนกรรมสิทธิเสาสัญญาณ 6 พันต้นพร้อมระบบใยแก้วนำแสง เพื่อรองรับการใช้อุปกรณ์ร่วมกัน ใช้เป็นเงินทุนหมุนเวียน และลดต้นทุนของผู้ประกอบการ ทำให้ผู้ถือหน่วยลงทุนของกองทุนได้รับผลตอบแทนที่เพิ่มขึ้น จากรายได้จากผลกำไรของกองทุน
โดยสินทรัพย์ที่นำเข้ากองทุนได้แก่ กรรมสิทธิ์ในเสาโทรคมนาคมจำนวน 5,845 เสา กรรมสิทธิ์ในระบบในใยแก้วนำแสงหลัก และอุปกรณ์ระยะสื่อสัญญาณที่เกี่ยวข้องความยาว 5112 กิโลเมตร และระบบรอดแบรนด์ในเขตพื่นที่ต่างจังหวัด จำนวน 1.2 ล้านพอร์ต และสิทธิในการรับประโยชน์จากรายได้ค่าเช่าใน เสาโทรคมนาคม ระบบใยแก้วนำแสงและอุปกรณ์ระบบสื่อสัญญาณ
โครงการ TRUEGIF  มีมูลค่าการเสนอขายประมาณ 58,080 ล้านบาท ราคาเสนอขายหน่วยละ 10.00 บาท โดยจะมีจำนวนหน่วยลงทุนที่เสนอขายต่อ ผู้จองซื้อทั่วไปเบื้องต้นประมาณ 2,381.28 ล้านหน่วย ซึ่งจำนวนหน่วยลงทุนขั้นต่ำของการจองซื้อคือ 5,000 หน่วย (คิดเป็นจำนวนเงินห้าหมื่นบาทถ้วน) และเพิ่มเป็นจำนวนทวีคูณของ 1,000 หน่วย (คิดเป็นจำนวนเงินหนึ่งหมื่นบาทถ้วน)
อนึ่งการจ่ายลดทุนจากค่าเช่ารับล่วงหน้าจะเกิดเฉพาะ 2 ปีแรก โดยหลังจากนั้น ผลตอบแทนที่เดิมเป็นส่วนที่เกิดจากการลดทุน จะรวมเป็นผลตอบแทนในรูปแบบจ่ายเงินปันผลที่จะเพิ่มขึ้นตามค่าเช่าที่กองทุนจะได้รับจากทั้งผู้เช่าเดิม และ/หรือผู้เช่ารายใหม่”
ทั้งนี้คาดว่าในปี 2557 กองทุนจะมีปันผลแก่ผู้ถือหน่วยประมาณ 97% จากการลงทุนสุทธิ เป็นรายไตรมาสและ 90% ของค่าเช่ารับล่วงหน้าจำนวน 1243 ล้านบาท จากกลุ่มทรูซึ่งเป็นผู้เช่าหลัก กองทุนไม่มีอายุโครงการ ทั้งนี้กองทุนทรูจีไอเอฟ อยุ่ระหว่างรออนุมัติจาก กลต. แต่คาดว่ากองทุนน่าจะเปิดขายได้ในช่วง เดือนธันวาคม
นางโชติกา สวนานนท์ กรรมการผู้อำนวยการ บริษัทหลักทรัพย์จัดการกองทุน ไทยพาณิชย์ จำกัด ในฐานะผู้จัดการกองทุน เผยว่าสำหรับประมาณการเงินที่นักลงทุนจะได้รับในปีแรกประมาณ 8.8% จะแบ่งเป็นประมาณการการจ่ายเงินปันผล 6.87%และการจ่ายลดทุน 1.93% อันเนื่องจากสภาพคล่องส่วนเกินที่เกิดจากค่าเช่าล่วงหน้า ทั้งนี้การจ่ายลดทุนจะเกิดเฉพาะ 2 ปีแรกเท่านั้น ในขณะที่ค่าเช่าที่กองทุนจะได้รับจะเพิ่มขึ้น ส่งผลให้เงินที่นักลงทุนได้รับในแต่ละปีจะค่อนข้างคงที่
ทั้งนี้ จะมีการเปิดจองซื้อหน่วยลงทุนสำหรับผู้จองซื้อทั่วไประหว่างวันที่9 – 15 ธันวาคม 2556 ตามเวลาทำการของแต่ละสาขาของผู้จัดการการจัดจำหน่ายหน่วยลงทุนในประเทศ หรือผู้สนับสนุนการขายหน่วยลงทุน และวันที่16 ธันวาคม 2556 ตั้งแต่เวลาเปิดทำการจนถึงเวลา 12.00 น.ซึ่งนักลงทุนสามารถเลือกตัดสินใจจากการหาอข้อมูลจากบริษัทที่เป็นผู้จัดการกองทุน
MThai News
