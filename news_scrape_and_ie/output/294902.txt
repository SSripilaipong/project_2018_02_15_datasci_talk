“เอไอเอส” มั่นใจเครือข่ายช่วงปีใหม่ คนไทยส่งข้อความอวยพรได้ไม่หลุด   ทั้ง โทรหาคนสนิทได้ไม่สะดุด

นายวิเชียร เมฆตระการ ประธานเจ้าหน้าที่บริหารบริษัท แอดวานซ์ อินโฟร์เซอร์วิส จำกัด (มหาชน)หรือ เอไอเอสเผย ที่ผ่านมาพบว่าคนนิยมใช้โซเชียลเน็ตเวิร์กและออนไลน์ในการสื่อสารรวมถึงอวยพรปีใหม่มากยิ่งขึ้น สำหรับเทศกาลปีใหม่ที่จะถึงนี้เพื่อให้ลูกค้าสามารถส่งความสุขถึงกันได้อย่างไม่ขาดตอน รวมถึงเฉลิมฉลองช่วงเวลาแห่งความสุขได้อย่างอุ่นใจเอไอเอส 3จี 2100 ได้เตรียมการรองรับไว้ ด้วยการเพิ่มความสามารถในการรองรับการใช้งาน (CapacityPreparation)
โดยเฉพาะการใช้งานในแหล่งท่องเที่ยวและสถานที่จัดกิจกรรมเคานท์ดาวน์ ทั้งในกรุงเทพฯและต่างจังหวัดเป็นพิเศษรวมถึงสถานีรถโดยสารต่างๆไม่ว่าจะเป็นหมอชิต,เอกมัย หรือสายใต้ใหม่เพื่อรองรับการใช้งานด้านข้อมมูลหรือดาต้า(DATA) อีกถึง 100%รวมถึงในส่วนของการส่งข้อความสั้น(เอสเอ็มเอส) รองรับได้ถึง 60ล้านข้อความต่อชั่วโมงและข้อความภาพ(เอ็มเอ็มเอส)รองรับได้ถึง 2 ล้าน 5แสน ข้อความต่อชั่วโมง
นอกจากนี้ยังได้เตรียมความพร้อมของทีมวิศวกรให้มีวิศวกรที่ปฏิบัติหน้าที่ 24 ชั่วโมงตามปกติ ณ ศูนย์บริหารเครือข่ายส่วนกลาง และศูนย์บริหารเครือข่ายส่วนภูมิภาครวมถึงยังได้เตรียมวิศวกรให้สแตนบาย เพิ่มเติม ณบริเวณสถานีฐานในเขตกรุงเทพฯและหัวเมืองทั่วประเทศในช่วงคืนวัน31 ธ.ค.ด้วยเช่นกันทั้งนี้รวมไปถึง เอไอเอสคอลเซ็นเตอร์ที่พร้อมเป็นผู้ช่วย24ชั่วโมงเช่นเดิม
MThai News
