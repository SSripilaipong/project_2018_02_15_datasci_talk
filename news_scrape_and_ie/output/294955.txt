ต่างชาติขายหุ้นไทย1.8 แสนล้านบาทตั้งแต่ต้นปีถึงปัจจุบัน แค่ช่วงมีม็อบ 29 วัน เทขายกว่า 7.8 หมื่นล้านบาท

นายจรัมพร โชติกเสถียร กรรมการและผู้จัดการ ตลาดหุ้นไทย เผยว่า มูลค่าการขายสะสนักลงทุนต่างชาติตั้งแต่ต้นปีถึงปัจจุบันมีมูลค่า ราว 1.7 แสนล้านบาท หากเทียบกับที่เข้ามา 2.7 แสนล้านบาท จึงเท่ากับเทขาย 1.8 แสนล้านบาท
ในช่วงก่อนหน้าก็ทำให้แรงเทขายไม่มากนักมูลค่าการขายที่กดดันดัชนีตลาดให้ลดลงก็มีผลต่อมูลค่าตลาดรวมให้ลด ลงไปด้วย แต่ช่วงที่การเมืองมีการชุมนุมต่างชาติขายสุทธิถึง 28 วัน จาก 29 วันหลังสุดรวมกว่า 7.8 หมื่นล้านบาท ส่งผลให้ค่าเงินบาทอ่อนค่า แตะระดับ 32 บาทต่อดอลลาร์สหรัฐ อีกครั้ง ซึ่งถือเป็นปัจจัยเร่งให้เงินทุนไหลออก
จากข้อมูลของตลาดหลักทรัพย์ฯ พบว่ามูลค่าการซื้อขายสะสมในตลาดหุ้นไทยของนักลงทุนต่างชาติตั้งแต่ต้นเดือนธันวาคมจนถึงวันที่ 13 ธันวาคมที่ผ่านมา นักลงทุนต่างชาติขายสุทธิแล้ว 32,622.17 ล้านบาท และมูลค่าการซื้อขายสะสมตั้งแต่ 1 มกราคมถึง 13 ธันวาคม 2556 นักลงทุนต่างชาติขายสุทธิ 185,948.79 ล้านบาท มากกว่าปี 2551 ที่เกิดวิกฤตซับไพรม์ในสหรัฐ ที่ส่งผลให้มีเงินทุนไหลออก 1.6 แสนล้านบาทในปีนั้น
นายเบญจรงค์ สุวรรณคีรี ผู้อำนวยการ ศูนย์วิจัยเศรษฐกิจ ธนาคารทหารไทย กล่าวว่า การเคลื่อนไหวเงินบาทที่อ่อนค่า และตลาดหุ้นที่ปรับตัวลดลง มีทั้งปัจจัยภายในและนอกประเทศผสมกัน
เพราะปัจจัยนอกประเทศ ตัวเลขการว่างงานที่ดีขึ้นของสหรัฐ ทำให้มีเสียงเรียกร้องให้กำหนดกรอบเวลาการปรับลดมาตรการผ่อนคลายเชิงปริมาณ หรือคิวอี 3 ได้แล้ว ทำให้นักลงทุนมองการปรับลดมาตรการคิวอี น่าจะเกิดขึ้นช่วงกลางเดือนธันวาคมนี้ รวมไปถึงปัจจัยการเมืองที่ยังคงมีปัญหาต่อเนื่อง เป็นปัจจัยสำคัญที่ทำให้เงินทุนต่างชาติไหลออกต่อเนื่อง หากยังยืดเยื้อส่งผลให้เงินทุนต่างชาติไหลออกไปได้อีก

Mthai News
