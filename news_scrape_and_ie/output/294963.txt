จี แคปปิตอล หรือ GCAP เปิดขายหุ้นวันแรกในตลาดหุ้นMAI ราคาเหนือจองสูงสุดอยู่ที่หุ้นละ 4.68 บาท จากราคาจอง 2.07 บาท

บมจ.จี แคปปิตอล หรือ GCAP ซึ่งเข้าจดทะเบียนในตลาดหลักทรัพย์ mai เปิดที่ระดับราคา 4.68 บาท เพิ่มขึ้น 1.98 บาท  จากราคาจอง IPOที่ 2.70 บาท/หุ้นราคาปิดตลาดหุ้นละ 3.06 บาท มูลค่าการซื้อขาย 1,076,193  ล้านบาท
นายสันติ หอกิตติคุณ กรรมการผู้จัดการ บมจ.จี แคปปิตอล หรือ GCAP กล่าวว่า บริษัทตั้งเป้าพอร์ตสินเชื่อในปีหน้าคาดว่าจะทะลุ 1 พันล้านบาท หลังจาก 9 เดือนแรกของปีนี้บริษัทมีพอร์ตสินเชื่อกว่า 776 ล้านบาท อย่างไรก็ตามบริษัทฯคาดว่าในปีหน้าจะมีรายได้เติบโตไม่ต่ำกว่า 20%ทั้งนี้บริษัทฯมองตลาดสินเชื่อเพื่อการเกษตรกรรมยังมีโอกาสที่จะเติบโตได้ต่อเนื่อง เพราะการขยายตัวของพื้นที่เพื่อการเกษตรยังมีอยู่มาก ในขณะเดียวกันหุ้น IPO ที่ออกขายอยู่ในราคาที่เหมาะสม
ส่วนเงินที่ได้จากการขายหุ้น IPO นั้น จะนำไปบริหารพอร์ตสินเชื่อเพิ่มเติม และขยายสาขาของบริษัท ซึ่งในปัจจุบันที่มีอยู่ 6 สาขาคือ เชียงราย พิษณุโลก อุบลราชธานี สุรินทร์ ขอนแก่น และ ฉะเชิงเทรา โดยการขยายสาขานั้นจะขึ้นอยู่กับปริมาณความต้องการของเกษตรกรในพื้นที่ และพันธมิตรเกษตรพัฒนาผู้ผลิตรถไถและเครื่องจักรเพื่อการเกษตรกรรม
ที่ผ่านมาบริษัทฯ มีลูกค้าประมาณ 2 พันราย และมีบัญชีสินเชื่อเคลื่อนไหวประมาณ 1 พันกว่าราย โดยสินไตรมาสที่ 3 บริษัทมีมูลค่าหนี้ที่ไม่ก่อให้เกิดรายได้ อยู่ที่ 65 ล้านบาท แต่บริษัทฯได้ตั้งสำรองเพื่อเลี่ยงความเสี่ยงไว้ที่ 74 ล้านบาท
ขณะเดียวกันส่วนต่างดอกเบี้ยรับ อยู่ที่ 13% ซึ่งคาดการณ์แนวโน้มดอกเบี้ยในปีหน้าจะมีอัตราที่ปรับลดลง เนื่องจากการกระตุ้นเศรษฐกิจโดย คณะกรรมการนโยบายการเงินหรือ กนง. ที่จะกำหนดนโยบายดอกเบี้ยลงในลักษณะชี้นำ ซึ่งบริษัทคาดว่าจะมีเกษตรกรจะเข้ามาขอสินเชื่อเพิ่มมากขึ้น
MThai News
