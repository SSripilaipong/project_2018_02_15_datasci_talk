โซนี่ ไวโอ้ แท็บ 11 วินโดว์ส แท็บเล็ต พีซี ตัวแรกของค่ายโซนี่บางเฉียบ 9.9 มม.น้ำหนักรวม 1.1 กิโลกรัม

โซนี่ ไวโอ้ แท็บ 11 หรือ VIO Tap 11 เป็นวินโดว์ส แท็บเล็ต พีซี ตัวแรกของค่ายโซนี่ แกะกล่องเน้นความบางของตัวเครื่องที่บางเหมือนกระดาษ คีย์บอร์ดไร้สายแบบแยกที่บางและเบา แต่มีการออกแบบที่สวยนำสมัยมาก ถ้าจะชาร์จไฟให้คีย์บอร์ดก็แค่เอามาประกบตัวจอ จะมีตัวล็อกประกบกันอยู่มุมบน แค่วางให้ตรง ไฟบอกสถานะขณะชาร์จคีย์บอร์ดก็แสดงให้เห็นทันที
โดยสเปคเครื่อง Sony VAIO Tap 11ประกอบด้วย หน่วยประมวลผลใช้โปรเซสเซอร์ตระกูลอินเทล คอร์ โปรเซสเซอร์ คือ ชิป Intel Haswell 4th Gen ซีพียูอินเทล คอร์ ไอ 5 1.5GHz พร้อม Turbo Boost 1.9GHz การ์ดจอภาพ จีพียู Intel HD Graphics 4200 คุณ ภาพจอเหมือนกำลังดูจอทีวีโซนี่
ใช้ระบบปฏิบัติการวินโดว์ส 8  หน้าจอประมาณ 11.6 นิ้ว ระบบสัมผัส หน่วยความจำแรม 4 กิกะไบต์ ความจุตัวเครื่องเป็นเอสเอสดี 128 กิกะไบต์ ตัวแท็บเล็ตเน้นความบางและเบาจริง ๆ ตัวเครื่องบางเพียง 9.9 มม.น้ำหนักแท็บเล็ต 780 กรัม ถ้ารวมคีย์บอร์ด 1.1 กิโลกรัม
หน้าจอ TRILUMINOS Display for Mobile ที่ทำให้ VAIO Tap 11 มีการแสดงสีสันที่มากกว่าหน้าจอทั่วไป ซึ่งเป็นเทคโนโลยีที่พัฒนาขึ้นจากวิศวกรกลุ่มเดียวกันกับหน้าจอของทีวี BRAVIA รุ่นปี 2013 ซึ่งเทคโนโลยีนี้จะสร้างภาพที่มีสันสดใส สมจริง และเป็นธรรมชาติ

ด้านความบันเทิง ก็มากับระบบเสียง ClearAudio+ ยังช่วยให้เสียงเบสที่แน่น เสียงสูงที่ไม่แตกพร่าได้ง่าย ๆ เพียงเปิดใช้งาน เมื่อผู้ใช้ต้องการฟังเพลงที่มีรายละเอียดของเสียงสูงหรือต่ำอย่างที่ศิลปินสร้างสรรค์มา และในส่วนของผู้ใช้ที่ไม่ชอบรอเวลาเปิดเครื่องเพื่อใช้งาน ระบบฟังก์ชั่น Rapid Wake + eco ของ VAIO Tap 11 จะช่วยขจัดปัญหานี้ให้หมดไป
ในขณะที่ยังช่วยทำให้ชั่วโมงการใช้งานแบตเตอรี่ยาวนานยิ่งขึ้นเมื่ออยู่ในโหมด sleep ผู้ใช้พียงแค่ทำการเปิดฝาเครื่องเมื่อต้องการใช้งานโน้ตบุ๊กในวันว่าง หรือวันหยุด เครื่องก็จะพร้อมกลับมาทำงานได้ในทันที ราคา 39,900 บาท มีสีเดียวคือสีขาว และรุ่นเดียวคือ Core i5 สนใจหาชมได้ตามร้านค้าในห้างรรพสินค้า
MThai News
