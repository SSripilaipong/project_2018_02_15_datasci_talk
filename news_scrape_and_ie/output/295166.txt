ททท. ประเมินสถานการณ์ท่องเที่ยวเทศกาลปีใหม่ คาดเงินสะพัดไม่ต่ำกว่า 1.8 หมื่นล้านบาท

นางวิไลวรรณ ทวิชศรี รองผู้ว่าการด้านสินค้าและธุรกิจท่องเที่ยว การท่องเที่ยวแห่งประเทศไทย หรือ ททท. ประเมินสถานการณ์ท่องเที่ยวเทศกาลปีใหม่ ซึ่งรัฐบาลประกาศเป็นวันหยุด 5 วัน ระหว่างวันที่ 28 ธ.ค.56 – 2 ม.ค. 57 เชื่อว่าจะมีนักท่องเที่ยวชาวไทยเดินทางทั่วประเทศเพื่อเข้าร่วมกิจกรรมสวดมนต์ข้ามปีและกิจกรรมเคาท์ดาวน์ตามจังหวัดต่างๆ จำนวนกว่า 2,000,000 คน เพิ่มขึ้นร้อยละ 5 เมื่อเทียบกับช่วงเดียวกันของปีก่อน คิดเป็นรายได้สะพัดกว่า 16,000 ล้านบาท
ขณะที่ตลาดต่างประเทศ คาดว่าจะมีการเดินทางในช่วงปีใหม่ไม่ต่ำกว่า 500,000 คน ขยายตัวไม่ต่ำกว่าร้อยละ 3-5 ทำรายได้ไม่ต่ำกว่า 2,000 ล้านบาท และเมื่อรวมทั้งตลาดในและต่างประเทศจึงคาดว่าจะมีรายได้ท่องเที่ยวสะพัดช่วง 5 วันนี้ไม่ต่ำกว่า 18,000 ล้านบาท
MThai news
