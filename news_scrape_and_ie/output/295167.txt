กสท.เข้มงวดขั้นตอนการประมูลทีวีดิจิตอลแบบ E-Auction โชว์สื่อทุกกระบวนการ ย้ำเคาะประมูลภายใน 5 นาที หากไม่ทันระบบจะตัดสิทธิ์การเข้าร่วมประมูล

พ.อ.ดร.นที ศุกลรัตน์ รองประธานกสทช. ในฐานะประธานกสท. ได้นำสื่อมวลชนไปทดสอบกระบวนการ ขั้นตอนการประมูล โปรแกรมการประมูลเสมือนจริง ณ อาคาร CAT Tower บริษัท กสท โทรคมนาคม จำกัด (มหาชน) ซึ่งในวันที่ 19-20 ธ.ค.56 จะจัดให้ผู้ประกอบการที่เข้าร่วมประมูลได้ทดลองอีกครั้ง
การทดสอบการประมูลครั้งนี้ ได้ทดสอบประมูลช่องวาไรตี้คุณภาพมาตรฐาน(เอสดี) มีใบอนุญาต 7 ใบ และมีผู้ร่วมประมูลจำนวน 16 ราย โดยเริ่มต้นจากการตรวจสัมภาระผู้เข้าร่วมประมูล ลงทะเบียนตามหมวดหมวดหมู่ และดำเนินการจับสลากโดยจะมีกสท.เป็นผู้จับสลากเพื่อเลือกผู้ประกอบการขึ้นมาจับสลากเพื่อเลือก Usermame และ Password เพื่อนำไปใช้ในการล็อกอินเข้าสู่ระบบ และจับสลากเลือกลำดับห้อง
พ.อ.ดร.นที กล่าวว่า เมื่อเริ่มต้นการประมูลต้องเคาะประมูลภายใน 5 นาที หากไม่เคาะตามกำหนดระบบจะตัดสิทธิ์การเข้าร่วมประมูลทันที และถูกยึดเงินประกัน 10 % ของหมวดหมู่ที่ประมูล โดยการประมูลจะใช้ระยะเวลา 60 นาที หากมีผู้เสนอราคามีผู้ชนะเกินใบอนุญาตที่กำหนดไว้ 7 ใบ จะมีการขยายระยะเวลาอีก 5 นาที โดยผู้ประมูลทุกรายสามารถเคาะประมูลต่อได้ แต่หากในกรณีที่ขยายระยะเวลา 5 นาทีแล้วเกิดไม่มีการเคาะประมูลผู้ที่ชนะเท่ากันในอันดับสุดท้ายต้องจับสลากเพื่อหาผู้ชนะการประมูล
” คาดว่าการจับสลากจะไม่เกิดขึ้น เนื่องจากเมื่อมีการขยายระยะเวลา 5 นาที ผู้เข้าร่วมประมูลแต่ละรายจะมีการเคาะแน่นอน เพื่อไม่ให้ตัวเองถูกตัดสิทธิ์จากการเป็นผู้ชนะ นอกจากนี้ในกรณีการทดลอง ทดสอบ ครั้งนี้จะช่วยให้ทราบถึงกระบวนการขั้นตอนที่เหมือนจริง ตั้งแต่จุดเริ่มต้น จนถึงสิ้นสุด คาดว่าวันจริงทุกอย่างจะเรียบร้อยดี เนื่องจากมีมาตรการแก้ไขไว้พร้อมแล้ว มั่นใจไม่มีการฮั้ว และระบบซอฟต์แวร์จะไม่เกิดปัญหา” พ.อ.ดร.นที กล่าว
อย่างไรสำหรับหน้าจอการประมูลจะแสดงผล ชื่อผู้ใช้งาน สถานที่การประมูล / รอบการประมูล เวลาการประมูล ข้อมูลการประมูล สถานะการประมูล และสถานะonline และ offline
MThai News
