ทองคำแท่งขายบาทละ 18,750.00 ราคาทองรูปพรรณขายบาทละ 19,150.00 
 
สมาคมค้าทองคำ รายงานราคาทองประจำวัน (19 ธ.ค.2556) ทองคำแท่ง รับซื้อบาทละ 18,650.00  ขายบาทละ 18,750.00 ราคาทองรูปพรรณ รับซื้อบาทละ 18,373.92  ขายบาทละ 19,150.00
บจ.ฮั่วเซ่งเฮง โกลด์ ฟิวเจอร์ส เผยธนาคารกลางสหรัฐประกาศลดปริมาณการซื้อพันธบัตรรัฐบาลลง1 หมื่นล้านดอลลาร์ สู่ระดับ 7.5 หมื่นล้านดอลลาร์ กดดันให้ราคาทองอ่อนตัวลง ราคาทองคำเคลื่อนไหวในกรอบแคบตลอดการซื้อขายในช่วงกลางวันต่อเนื่องไปจนถึงในการซื้อขายช่วงค่ำ
ก่อนที่จะมีรายงานผลการประชุมของธนาคารกลางสหรัฐซึ่งมีมติให้ปรับลดปริมาณการผ่อนคลายทางการเงิน กดดันให้ราคาทองช่วงหลังตลาดการเงินในสหรัฐปอดทำการปรับตัวลงในปริมาณค่อนข้างมาก แต่อาจมีผลในเชิงจิตวิทยากดดันให้ราคาทองอ่อนตัวลงต่อในการซื้อขายช่วงค่ำวันนี้ซึ่งเป็นช่วงที่ตลาดการเงินของยุโรปและสหรัฐเปิดทำการ ดังนั้นการเก็งกำไรระยะสั้นควรรอกลับเข้าซื้อในช่วงที่ราคาอ่อนตัวลง
MThai News

