หุ้น SPVI ปิดซื้อขายวันแรกเหนือจองที่ 1.47 บาท จากราคาขายจองซื้อที่ 0.90 บาท ต่อหุ้น

หุ้น SPVI ซื้อขายวันแรกวันแรกที่ 1.47 บาท เพิ่มขึ้น 0.57 บาท จากราคาขายจองซื้อ IPO ที่ 0.90 บาท ต่อหุ้น มูลค่าซื้อขาย 821.16 ล้านบาท โดยเปิดตลาดที่ 2.30 บาท ราคาปรับตัวขึ้นสูงสุดที่ 2.34 บาท และราคาปรับตัวลงต่ำสุดที่ 1.42 บาท
บล.โกลเบล็ก วิเคราะห์และแนะซื้อเก็งกำไรหุ้น บมจ.เอส พี วี ไอ(SPVI)เป็นบริษัทในเครือของ SVOA และ IT ดำเนินธุรกิจเป็นตัวแทนจำหน่ายผลิตภัณฑ์ภายใต้ตราสินค้า Apple และอุปกรณ์เสริมต่างๆ รวมทั้งผลิตภัณฑ์ภายใต้ตราสินค้าอื่นๆ ผ่านร้าน Istudio ปัจจุบันมี 17 สาขา มีจุดจำหน่ายสินค้า Apple ใน IT City และ Big C 54 แห่ง มีศูนย์บริการ Smart Bar 3 สาขา รวมทั้งมีศูนย์ฝึกอบรมตามมาตรฐาน Apple ซึ่งได้รับการแต่งตั้งเป็น Authorized Apple Training Center แห่งเดียวในประเทศไทย
โดยตั้งเป้าขยายจุดจำหน่ายเพิ่มอีก 15 แห่ง หลัง IPO คาดหุ้น IT ที่เป็น บริษัทแม่จะได้รับประโยชน์ไปด้วย(หลัง IPO ถือหุ้น 29%) เพราะ SPVI จะทำการขยายสาขาไปตามร้าน IT City ด้วย (เกิด Synergy benefit)
บล.ฟินันเซีย ไซรัส เป็นแกนนำในการจัดจำหน่ายและรับประกันการจำหน่ายหุ้น IPO ประเมินมูลค่าพื้นฐานปีหน้าของหุ้น SPVI ไว้ที่ 1.35 บาท (PE 13 เท่า)
MThai News
