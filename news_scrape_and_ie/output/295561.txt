แบงก์ออมสินตั้งเป้าปล่อยสินเชื่อและเงินฝากปี′57 โต 1.5 เท่าของจีพีจับตาสภาพัฒน์ประกาศตัวเลขอีกครั้ง

นายวรวิทย์ ชัยลิมปมนตรี ผู้อำนวยการธนาคารออมสิน เปิดเผยว่า ธนาคารออมสินตั้งเป้าการปล่อยสินเชื่อและเงินฝากปี 57 จะเติบโต 1.5 เท่าของจีดีพี หรือขยายตัวประมาณ 7% โดยในปี 57 ธนาคารแห่งประเทศไทยและสภาพัฒน์ได้คาดการณ์การเติบโตของจีดีพีในปีหน้าไว้อยู่ที่ประมาณ 4-5-5% อย่างไรก็ตามมองว่าทาง ธปท.และสภาพัฒน์อาจจะมีการทบทวนเป้าจีดีพีอีกครั้งในปีหน้า ซึ่งหากมีการปรับลดทางธนาคารก็จะมีการปรับเป้าการปล่อยสินเชื่อและเงินฝากลงตาม
“ในปี 57 เราตั้งเป้าการเติบโตให้สอดคล้องกับจีดีพี โดยการเติบโตของสินเชื่อและเงินฝาก จะอยู่ที่ 1.5 เท่าของจีดีพี โดย จีดีพี ปี 57 ทาง ธปท.และสภาพัฒน์ ได้คาดการณ์การเติบโตการขยายตัวทางเศรษฐกิจไว้ 4.5-5% ถ้า 1.5 เท่าก็จะอยู่ประมาณ 7% ทั้งสินเชื่อและเงินฝาก ซึ่งคิดว่าทางธปท.และสภาพัฒน์น่าจะทบทวนเป้าจีดีพีอีกครั้งในปีหน้า และหากมีการปรับลดลง ทางธ.ออมสินก็จะปรับเป้าสิ้นเชื่อและเงินฝากลงเช่นกัน” นายวรวิทย์ กล่าว
MThai news
