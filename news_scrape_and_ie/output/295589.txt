หุ้นเปิดตลาดลบ 1.65 จุด ดัชนียังแกว่งในช่วงแคบวันนี้ คาดหมดข่าวเฟดลดขนาด QE หันมากังวลการเมืองในประเทศกลับมาระอุ
บรรยากาศการการซื้อขายหุ้นไทยเช้านี้ (20 ธ.ค.) เปิดตลาดเมื่อเวลา 10.00 น. ดัชนีปรับตัวลดลง 1.65 จุดแตะที่ระดับ 1,344.98 จุด ด้วยมูลค่าการซื้อขาย 541.58 ล้านบาท
นายเกียรติก้อง เดโช นักกลยุทธ์ บริษัทหลักทรัพย์ ซีไอเอ็มบี (ประเทศไทย) เผยดัชนีหุ้นไทยเช้านี้ มีแนวโน้มการแกว่งตัวอยู่ในกรอบแคบ หรือเป็นไปในทิศทางเดียวกับเมื่อวานนี้ ซึ่งคาดว่าน่าจะปิดในแดนบวกได้ เช้านี้เปิดขึ้นมาไซด์เวย์อยู่ในกรอบแคบๆ ต่อไป ปัจจัยภายนอกวันนี้ไม่มีอะไร ภายในก็ยังมีแรงกดดันจากการเข้ามาชุมนุม อย่างไรก็ตามดัชนีหุ้นมีการปรับฐานไปเมื่อวานแล้ว ซึ่งวันนี้คิดว่าน่าจะแกว่งอยู่ในกรอบคล้ายเมื่อวานและน่าจะยืนปิดในแดนบวกได้
ส่วนตลาดภูมิภาคเช้านี้เคลื่อนไหวทั้งในแดนบวกและแดนลบ พร้อมให้กรอบการเคลื่อนไหวดัชนีตลาดหุ้นไทยวันนี้ คาดแนวรับ(จุดสูงสุด)อยู่ที่ระดับ 1,335-1,340 จุด และแนวต้าน (จุดสูงสุด)1,355-1,360 จุด
MThai News
