กสทช.กำหนด กด *106# ปิดเน็ตบนโทรศัพท์มือถือทุกระบบ เพื่อป้องกันการสูญเงิน

นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) กล่าวว่า ว่า ที่ผ่านมาได้รับเรื่องร้องเรียนกรณีการนำโทรศัพท์เคลื่อนที่ประเภทสมาร์ทโฟนไปใช้งานในต่างประเทศแล้วประสบปัญหาถูกเรียกเก็บค่าบริการระหว่างประเทศในอัตราสูงที่เกิดจากบริการดาต้าโรมมิ่งระหว่างประเทศ
ทั้งนี้ปัญหาที่เกิดขึ้นส่วนใหญ่เกิดจากผู้ใช้บริการไม่ทราบถึงระบบการทำงานของเครื่องโทรศัพท์สมาร์ทโฟนที่ตนเองใช้งานอยู่ว่ามีการใช้อินเทอร์เน็ตผ่านโทรศัพท์เคลื่อนที่อยู่โดยเฉพาะจากการใช้งาน Social Network ที่ต้องมีการเชื่อมต่ออินเทอร์เน็ตตลอดเวลา และส่วนใหญ่จะเป็นการเชื่อมต่อการใช้งานข้อมูลอัตโนมัติ ทำให้เกิดค่าใช้จ่ายเป็นจำนวนมาก
ดังนั้น กสทช. ขอความร่วมมือไปยังผู้ให้บริการโทรศัพท์เคลื่อนที่ทุกเครือข่ายใช้เลขหมายและวิธีการเดียวกันในการปิดบริการดาต้าโดยกด*106# แล้วกดโทรออก โดยไม่คิดค่าใช้จ่าย ซึ่งจะส่งผลให้เป็นการปิดบริการดาต้าโรมมิ่งเมื่อมีการเดินทางไปต่างประเทศ เริ่มให้บริการตั้งแต่วันที่ 16 ธันวาคม 2556 เป็นต้นไป
นายฐากร กล่าวว่า เพื่อให้สามารถกลับมาใช้บริการดาต้าภายใน ประเทศได้ตามปกติ โดยผู้ให้บริการจะมีการแจ้ง sms ไปยังผู้ใช้บริการว่าสามารถใช้บริการดาต้าได้แล้ว โดย กสทช.จะดำเนินการประชาสัมพันธ์ให้ผู้ใช้บริการทราบถึงบริการนี้
MThai news
