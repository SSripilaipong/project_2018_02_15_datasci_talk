ปตท.-บางจากฯขึ้นราคาเบนซิน-แก๊สโซฮอล์ 50 สต.ต่อลิตร E85 ปรับขึ้น 30 สตางค์ต่อลิตร

บมจ. ปตท. (PTT) และ บมจ.บางจาก ปิโตรเลียม (BCP) ประกาศปรับขึ้นราคาขายปลีกน้ำมันเบนซิน และแก๊สโซฮอลล์ทุกชนิด 50 สตางค์ต่อลิตร E85 ปรับขึ้น 30 สตางค์ต่อลิตร ส่วนดีเซลราคาคงเดิม มีผลตั้งแต่เวลา 05.00 น.พรุ่งนี้ (21 ธ.ค.)
ทั้งนี้ จะส่งผลให้ราคาน้ำมันของ ปตท.และบางจากฯ ตามสถานีบริการน้ำมันเขตกรุงเทพฯ และปริมณฑลในวันพรุ่งนี้ คือ เบนซิน 95 ลิตรละ 47.45 บาท แก๊สโซฮอล์ 95 ลิตรละ 39.93 บาท แก๊สโซฮอล์ 91 ลิตรละ 37.48 บาท E20 ลิตรละ 34.98 บาท E85 ลิตรละ 23.88 บาท ส่วนดีเซลคงเดิมที่ลิตรละ 29.99 บาท
MThai News
