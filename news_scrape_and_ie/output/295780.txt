กสทช.เผยไทยนำเข้ามือถือ-แท็บเล็ต 4 ปี กว่า 93 ล้านเครื่องมูลค่า 6.5แสนล้าน

นายฐากรตัณฑสิทธิ์ เลขาธิการคณะกรรมการกิจการ กระจายเสียง กิจการโทรทัศน์และกิจการโทรคมนาคมแห่งชาติ (กสทช.) กล่าวว่า จากสถิติของสำนักงาน กสทช. พบว่าตั้งแต่ปี 52 ถึงปัจจุบัน ประเทศไทยมีการนำเข้าโทรศัพท์เคลื่อนที่และแท็บเล็ตรวม 3,880 รุ่น รวม 92,729,417 เครื่องคิดเป็นมูลค่ากว่า 6.5 แสนล้านบาท
โดยในปี 55 มีการนำเข้ามากที่สุด จำนวน 660 รุ่น23,053,090 เครื่อง รองลงมาคือปี 54 นำเข้า 666 รุ่นเป็นจำนวน 22,786,286 เครื่อง ตามด้วยปี 53 นำเข้า 965 รุ่น เป็นจำนวน 19,991,952 เครื่อง ปี 52 นำเข้า 1,476 รุ่น เป็นจำนวน 16,230,612 เครื่อง และปี 56 นำเข้า113 รุ่น เป็นจำนวน 10,667,477 เครื่อง
“สถิติดังกล่าวสอดคล้องกับพฤติกรรมการใช้บริการโทรคมนาคมของประชากรไทยที่พบว่าบริการโทรศัพท์เคลื่อนที่เป็นบริการโทรคมนาคมที่คนไทยในทุกพื้นที่นิยมใช้สูงสุดมากกว่าบริการโทรศัพท์ประจำที่ หรือ โทรศัพท์พื้นฐาน และบริการโทรศัพท์สาธารณะโดยขณะนี้มียอดผู้ใช้บริการโทรศัพท์เคลื่อนที่ทั้งประเทศประมาณ 90 ล้านเลขหมายแล้ว”นายฐากรกล่าว

MThai news

