บล.ดีบีเอสฯ มองปัจจัยรอบด้าน ตลาดหุ้นยังแกว่งตัว มีรีบาวด์หุ้นกลับบางช่วง แนะเล่นจังหวะดีกำกำไร ไอร่าแนะนำหุ้น PTTEP และ DTAC

กลยุทธ์เด่นวันนี้ 
บล.ดีบีเอส วิคเคอร์ส ประเมินตลาดหุ้นไทยจากปัจจัยรอบด้าน ซึ่งปัจจัยต่างประเทศสดใส ตัวเลขเศรษฐกิจสหรัฐช่วยสนับสนุน อีกทั้ง IMF มีโอกาสจะปรับคาดการณ์เติบโตเศรษฐกิจสหรัฐเพิ่มอีก แต่ปัจจัยลบเป็นการเมืองไทยที่ยังมีความร้อนแรง ล่าสุดคือ ผู้ชุมนุมเข้าขัดขวางการเปิดรับสมัคร สส.บัญชีรายชื่อวันแรกคือ 23 ธ.ค.2556 โดยทางกกต.ยังคงเปิดรับสมัคจนถึง 27 ธ.ค.2556
สิ่งที่น่าจับตามองคือ เงินบาทที่อ่อนค่าลงอย่างรวดเร็ว ตั้งแต่ต้น พ.ย.2556 ถึงปัจจุบัน อ่อนลงมาแล้ว 5% มายืนอยู่ที่ระดับ32.71 บาทต่อเหรียญสหรัฐ แสดงว่ามีเงินไหลออกจากไทยอย่างต่อเนื่อง
หลักทรัพย์ทีได้ประโยชน์จากค่าเงินบาท คือ กลุ่มผู้ส่งออก เช่น อาหาร อิเล็กทรอนิกส์ ยานยนต์ สิ่งทอและ เดินเรือ เช่น  DELTA, KCE, GFPT, CPF, TUF, STANLY, SAT, TTA เป็นต้น รวมทั้งหลักทรัพย์ที่มีรายได้เป็นเงินเหรียญสหรัฐ เช่น กลุ่ม PTT, THCOM แต่หลักทรัพย์ที่ได้รับผลลบคือ THAI, TVO และ HEMRAJ (Gheco-One มีหนี้ต่างประเทศเป็นสกุลดอลลาร์) คาดว่าโดยรวมแล้ว SET ในวันนี้จะยังได้รับแรงกดดันจากปัจจัยการเมืองไทย แต่อาจจะมีการรีบาวด์ระหว่างวันได้ เพราะปรับตัวลงมาเร็วเกินไป
หุ้นเด่นวันนี้
บล.ไอร่า แนะนำ
PTTEP แนะนำซื้อโดยมีราคาเป้าหมายปี 2557 เท่ากับ 200 บาท การเติบโตต่อเนื่องของ PTTEP ในปีหน้า จะมีปริมาณการผลิตเพิ่มขึ้นเพราะเปิดดำเนินงานของโครงการซอติก้าในประเทศพม่า คาดว่าจะสามารถเริ่มขายก๊าซให้พม่าได้ในช่วงปลายไตรมาส 4 ปี2556
DTAC แนะนำซื้อสะสม ราคาเป้าหมาย 107.00 บาท ค่าใช้จ่ายโครงข่ายที่มีแนวโน้มเพิ่มขึ้นหลังจากเร่งขยายสถานี 3G 2.1 GHZ ได้ตามเป้าหมาย 5,800 สถานี แต่การตลาดที่เร่งตัวขึ้น คาดกำไรสุทธิไตรมาส 4 ปี2556 ประมาณ 25,000 ล้านบาท
พันล้านบาท
MThai News
