บขส.จัดเต็มรับประชาชนกลับต่างจังหวัดในช่วงเทศกาลปีใหม่สูงสุด 2.5 แสนคนต่อวัน มีปัญหาติดต่อสายด่วน 1490

นายวุฒิชาติ กัลยาณมิตร กรรมการผู้จัดการ บริษัท ขนส่ง จำกัด ระบุว่า บขส.ได้เตรียมความพร้อมการใช้บริการผูโดยสารมาช่วงเทศกาลปีใหม่ ซึ่งคาดว่าตลอดเทศกาลจะมีการเดินทางไปกลับ 1.4-1.5 ล้านคน หรือเตรียมรถไว้บริการผู้โดยสารสูงสุดต่อวันที่ 250,000 คน
จากสถิติที่ผ่านมามีผู้โดยสารมาใช้บริการสูงสุดต่อวันอยุ่ที่ 230,000 คน และขณะนี้รถเที่ยวปกติถูกจองเต็มหมดแล้ว โดย บขส.ได้จัดรถเที่ยวเสริมไว้บริการ ซึ่งคาดว่า ประชาชนจะเดินทางมาใช้บริการรถ บขส.เดินกลับภูมิลำเนาเพื่อท่องเที่ยวช่วงปีใหม่สูงสุดในวันที่ 25 ธันวาคม 2556
ส่วนการดูแลการจำหน่ายตั๋วปลอดเพื่อเอาเปรียบผู้โดยสาร ทาง บขส.มีมาตรการเปรียบเทียบปรับ หากขายเกินราคาจะปรับ 1 หมื่นบาท และขอความร่วมมือให้ประชาชน ซื้อตั๋วผ่านช่องจำหน่ายตั๋วของ บขส.เท่านั้น แม้จะเสียเวลาเข้าคิวรอนานแต่มีความปลอดภัยว่าจะไม่เอาเปรียบ รวมถึงขอให้ประชาชนเผื่อเวลาในการเดินทางในชั่วโมงเร่งด่วน และสามารถร้องเรียนมายังสายด่วน 1490 หากพบการกระทำผิด หรือถูกเอาเปรียบ
MThai News
