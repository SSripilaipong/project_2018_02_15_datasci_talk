หุ้นเปิดตลาดเพิ่มขึ้น 5.82 จุด ดัชนีปรับไปที่ระดับ 1,332.95 จุด   มูลค่าการซื้อขาย 1,320.97 ล้านบาท

ภาวะตลาดหุ้นไทยวันนี้ (25 ธ.ค.) ดัชนีเปิดในแดนบวก โดยเมื่อเวลา 10.10 น. ดัชนีปรับไปที่ระดับ 1,332.95 จุด เพิ่มขึ้น 5.82 จุด หรือเปลี่ยนแปลง +0.44% มูลค่าการซื้อขาย 1,320.97 ล้านบาท
นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ ยอมรับว่าตลาดหุ้นไทยเช้านี้ปรับตัวขึ้นได้ เป็นไปในทิศทางเดียวกับตลาดหุ้นอื่นในภูมิภาคเอเชียที่เช้านี้ส่วนใหญ่อยู่ในแดนบวกเล็กน้อย หลังจากที่ตลาดยุโรปและสหรัฐฯ มีการทำจุดสูงสูดตอบรับตัวเลขเศรษฐกิจออกมาดี
แต่วันนี้ตลาดต่างประเทศหยุดทำการหลายแห่ง เนื่องในเทศกาลคริสต์มาส จึงคาดว่าแรงขายของนักลงทุนต่างชาติน่าจะหายไปวันนี้ แต่ตลาดบ้านเราคงจะได้รับแรงหนุนจากแรงซื้อของกองทุนในประเทศอย่าง LTF-RMF และนักลงทุนในรายย่อยที่ทำให้เข้ามาช่วยผลักดันดัชนีให้ขยับขึ้นได้บ้าง แต่ก็คงจะไปได้ไม่ไกลนัก กรอบการเคลื่อนไหวดัชนีวันนี้คาดจุดต่ำสุด (แนวรับ)อยู่ที่ระดับ 1,320 จุด จุดสูงสุด (แนวต้าน) 1,340 จุด
MThai News

