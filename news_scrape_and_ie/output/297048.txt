คลังพร้อมจ่ายเงินจำนำข้าว 15 ม.ค.57 ปิดบัญชีปี 56 ในกรอบ 5 แสนล้านบาท

นายทนุศักดิ์ เล็กอุทัย รมช.คลัง กล่าวว่า รัฐบาลพร้อมจ่ายเงินให้โครงการรับจำนำข้าวเปลือกนาปี ปีการผลิต 56/57 สำหรับเกษตรกรที่นำใบประทวนมาขึ้นเงินกับธนาคารเพื่อการเกษตรและสหกรณ์การเกษตร(ธ.ก.ส.)ส่วนที่เหลือภายในวันที่ 15 ม.ค.57 จำนวน 90,000 ล้านบาท โดยจะจัดสรรงบประมาณจากการระบายข้าวของกระทรวงพาณิชย์ งบประมาณภาครัฐ และงบประมาณโครงการธงฟ้า
“ขอให้เกษตรกรมั่นใจว่ารัฐบาลมีเงินจ่ายอย่างแน่นอน ที่ผ่านมามีเกษตรกรได้รับเงินจากโครงการจำนำข้าวล่าสุดเพียง 1 เดือน” นายทนุศักดิ์ กล่าว
รมช.คลัง กล่าวว่า ได้ปิดบัญชีเงินโครงการรับจำนำข้าวรอบปี 56 ที่จะสิ้นสุดวันที่ 31 ธ.ค.นี้แล้ว และยังอยู่ในกรอบ 500,000 ล้านบาท ตามที่รัฐบาลกำหนดไว้
MThai news
