บางจากปิโตรเลียมฯ เอาใจคนไทยมองของขวัญช่วงปีใหม่ ด้วยการตรึ่งราคาน้ำมันช่วงเทศกาล

นายวิเชียร อุษณาโชติ กรรมการผู้จัดการใหญ่ บริษัท บางจากปิโตรเลียม จำกัด (มหาชน) เผยในช่วงเทศกาลปีใหม่ บางจากฯ จะตรึงราคาน้ำมันไม่ปรับขึ้น เพื่อมอบเป็นของขวัญในเทศกาลปีใหม่ นอกจากนั้น บริษัทฯ ยังได้เตรียมความพร้อมสำรองน้ำมัน ทั้งที่สถานีบริการและคลังน้ำมันในทุกภูมิภาค รวมทั้งเพิ่มจำนวนรถขนส่ง เพื่อให้ประชาชนที่เดินทางในช่วงวันหยุดยาวมีน้ำมันใช้อย่างเพียงพอ
บางจากฯ ยังมีปั๊มจำหน่ายน้ำมันแก๊สโซฮอล์ อี 20 เกือบ 700 สาขา และปั๊มจำหน่ายอี 85 กว่า 100 สาขา กระจายอยู่ทั่วประเทศ รองรับผู้ใช้รถรุ่นใหม่ และเพื่อช่วยประหยัดค่าใช้จ่ายในชีวิตประจำวัน บริษัทฯ มีโครงการบัตรสมาชิกแก๊สโซฮอล์คลับและดีเซลคลับ ที่มอบส่วนลดสะสมจากการเติมน้ำมันทุกลิตร
สำหรับการเตรียมความพร้อมด้านบริการในสถานีบริการน้ำมันนั้น บางจากฯ ได้จัดทีมเสริมเพื่อช่วยจัดการจราจรภายในสถานีบริการ ตลอดจนเตรียมห้องน้ำสะอาด ตู้เอทีเอ็มไว้พร้อม รวมทั้งสนับสนุนมาตรการป้องกันและแก้ไขปัญหาอุบัติเหตุบนท้องถนนในช่วงเทศกาลปีใหม่ของภาครัฐ อาทิเช่น ให้บริการตรวจเช็กสภาพรถฟรี 11 รายการ ร้านอินทนิลคอฟฟี่-ใบจากมาร์ท-มินิบิ๊กซี พร้อมให้บริการกาแฟ เครื่องดื่ม อาหารว่าง สินค้าอุปโภคบริโภค สำหรับผู้เดินทางได้พักเติมพลังและผ่อนคลายความเหนื่อยล้า สถานีบริการบางแห่งบนถนนสายหลัก ยังได้จัดน้ำมะนาวไว้บริการฟรีแก่ผู้เดินทางอีกด้วย
MThai News
