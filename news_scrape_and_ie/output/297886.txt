หุ้นไทยส่งท้ายปี ปิดการซื้อขายร่วง 9.75 จุด ปิดที่ 1,298.71 จุด มูลค่าการซื้อขาย 33,683.23 ล้านบาท

นายเทิดศักดิ์ ทวีธีระธรรม ผู้อำนวยการอาวุโสฝ่ายวิเคราะห์หลักทรัพย์ บล.เอเชียพลัส กล่าวว่า ดัชนีตลาดหุ้นไทยวันนี้ (27 ธ.ค. 2556) ปรับตัวลงค่อนข้างแรง เนื่องจากการเมืองในประเทศที่ยังมีความวุ่นวายอย่างต่อเนื่อง ส่งผลให้ยังมีแรงขายออกมาอย่างต่อเนื่องจากนักลงทุนต่างชาติ
ส่วนตลาดหุ้นในภูมิภาคส่วนใหญ่ สามารถปรับตัวขึ้นไปอยู่ในแดนบวกได้ ตามตัวเลขเศรษฐกิจของประเทศนั้น แนวโน้มการลงทุนสัปดาห์หน้าวันที่ 2 ม.ค.2557 นายเทิดศักดิ์ คาดว่า จะยังมีแรงกดดันจากสถานการณ์ทางการเมืองอย่างต่อเนื่อง โดยมองแนวรับที่ 1,280 จุด และแนวต้าน 1,320 จุด
MThai News
