ดีแทค เผย ประชาชนแห่อวยพรปีใหม่ออนไลน์ ทำยอดการใช้งานเพิ่มสูงขึ้นกว่าปีที่ผ่านมาถึง 175%

นายปกรณ์ พรรณเชษฐ์ ผู้อำนวยการอาวุโสฝ่ายการตลาด บมจ.โทเทิ่ล แอ็คเซ็ส คอมมูนิเคชั่น หรือ ดีแทค กล่าวว่า พฤติกรรมผู้ใช้มือถืออวยพรปีใหม่ได้เปลี่ยนแปลงสู่ยุค 3G อย่างชัดเจนตามทิศทางผู้ใช้งานทั่วโลกที่นิยมอวยพรผ่านสมาร์ทโฟนและแท็บเล็ตด้วยแอพพลิเคชั่นสังคมออนไลน์เช่น เฟซบุ๊ค ไลน์ วอชแอพ อินสตาแกรม ทวิตเตอร์ และกูเกิลพลัส ฯลฯ
สถิติที่นิยมใช้งานดาต้าหรืออวยพรปีใหม่ออนไลน์กันสูงสุดอยู่ในช่วงเวลา 21.15-21.30 น. เมื่อวันที่ 31 ธันวาคม 2556 และมียอดการใช้งานสูงสุด ณ ช่วงเวลาหนึ่งถึงประมาณ 2.6 ล้านราย (Concurrent Users) โดยในปีนี้มีการใช้งานดาต้าเพิ่มสูงขึ้นกว่าปีที่ผ่านมาถึงประมาณ175%
สำหรับการอวยพรผ่าน MMSในปีนี้มียอดประมาณ 3 แสนข้อความ และยอดอวยพรผ่าน SMS มีประมาณ13.8 ล้านข้อความ โดยมีการใช้งานหนาแน่นสูงสุดในช่วงเวลาประมาณ 00.00-01.00 น.ของวันที่ 1 มกราคม 2557
MThai news
