กกพ.เผยเงินบาทอ่อนต่อเนื่อง ส่งผลกระทบค่าไฟฟ้าเพิ่มขึ้น ทุกบาทต่อดอลล่าร์ขึ้น6สตางค์

นายดิเรก ลาวัณย์ศิริ ประธานคณะกรรมการกำกับกิจการพลังงาน (กกพ.)ยอมรับว่า เงินบาทที่มีแนวโน้มอ่อนค่าต่อเนื่องจากเงินทุนไหลออก และราคาพลังงานในตลาดโลกที่ยังคงทรงตัวระดับสูงขณะนี้ มีผลกระทบต่อต้นทุนการผลิตไฟฟ้า ซึ่งจะส่งผลต่อเนื่องถึงภาระค่าใช้จ่ายในเรื่องของค่าไฟของประชาชน คือ เงินบาทที่อ่อนค่าลงทุก 1 บาทต่อดอลลาร์สหรัฐ จะทำให้ต้นทุนค่าไฟฟ้าผันแปรเพิ่มขึ้นประมาณ 6 สตางค์ต่อหน่วย
ทั้งนี้กกพ.ได้มีมติปรับเพิ่มอัตราค่าไฟฟ้าผันแปร หรือค่าเอฟที งวดเดือนมกราคมถึงเมษายนไปแล้วอีก 5 สตางค์ต่อหน่วย จากต้นทุนกระแสไฟฟ้าที่เพิ่มขึ้น
MThai news
