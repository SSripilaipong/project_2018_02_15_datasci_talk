พท.อ้างม็อบปิดกทม.จะทำเศรษฐกิจพังยับ 2 แสนล้านบาท  แนะ “มาร์ค” ปราม “สุเทพ” พับแผนปิดเมือง

นายพิชัย นริพทะพันธุ์ คณะทำงานเศรษฐกิจพรรคเพื่อไทย กล่าวว่า มีความเป็นห่วงความเสียหายทางเศรษฐกิจที่จะเพิ่มขึ้นจากการชุมนุม นับตั้งแต่มีการชุมนุมของ กปปส.มีความเสียหายทางเศรษฐกิจไปแล้วกว่า 7 หมื่นล้านบาท ถ้าหากมีการปิดกรุงเทพฯ จริง ความเสียหายทางเศรษฐกิจจะสูงถึงกว่า 2 แสนล้านบาท ความน่าเชื่อถือของประเทศจะตกต่ำถึงขีดสุด การลงทุนจากต่างประเทศจะลดลง เศรษฐกิจจะตกต่ำ
ขอแนะนำให้นายอภิสิทธิ์ เวชชาชีวะ หัวหน้าพรรคประชาธิปัตย์ น่าจะเดินสายไปหานายสุเทพ เทือกสุบรรณ เลขาธิการ กปปส. เพื่อแนะนำว่าอย่าปิดกรุงเทพฯ เพราะเป็นการสร้างความเสียหายต่อประเทศเป็นอย่างมาก ซึ่งการปิดสนามบินสุวรรณภูมิเมื่อ 5 ปีก่อน สร้างความเสียหายต่อเศรษฐกิจประเทศอย่างมหาศาล ถึงตอนนี้ยังไม่มีการดำเนินการทางกฎหมายอย่างจริงจัง อาจทำให้นายสุเทพคิดว่าการปิดกรุงเทพฯ ทำได้โดยไม่ผิดกฎหมาย
MThai news
