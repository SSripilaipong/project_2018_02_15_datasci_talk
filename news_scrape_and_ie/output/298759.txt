เอไอเอส เชื่อมโลกธุรกิจ ไทย-พม่า ด้วยบริการดาต้า โรมมิ่ง เป็นรายแรกของโลก กำหนดระยะเวลา และวงเงินตามความจำเป็น
นายปรัธนา ลีลพนัง ผู้ช่วยกรรมการผู้อำนวยการอาวุโส สายงานผลิตภัณฑ์และบริการดิจิตอล บริษัท แอดวานซ์ อินโฟร์ เซอร์วิส จำกัด (มหาชน) หรือ เอไอเอส เผยว่า เอไอเอส 3G 2100 ต้อนปีใหม่ 2557 ด้วยการจับมือกับโอเปอร์เรเตอร์ MPT พม่า เปิดให้บริการดาต้า โรมมิ่ง ในประเทศพม่าเป็นรายแรกในโลก เนื่องจากมีคนไทยจำนวนมากนิยมเดินทางพม่าทั้งทำธุรกิจ และท่องเที่ยว
โดยบริการดังกล่าว จะช่วยให้ลูกค้าสามารถเชื่อมต่อโลกออนไลน์ได้ตลอดเวลาขณะเดินทางในประเทศพม่า ยิ่งไปกว่านั้นลูกค้ายังสามารถใช้งานได้อย่างประหยัดยิ่งขึ้น ด้วยแพ็กเกจ “Super Value Data Roaming” เพียง 6 บาทกว่าๆ ต่อเมกะไบท์ มีให้เลือกตามปริมาณการใช้งานทั้งแพ็กเกจ 50 เม็กกะไบท์ ใช้งานได้ 1 วัน , 150 เม็กกะไบท์ ใช้งานได้ 3 วัน และ 250 เม็กกะไบท์ ใช้งานได้ 5 วัน
โดยลูกค้าเอไอเอสรายเดือนสามารถสมัครแพ็กเกจดังกล่าวได้แล้วตั้งแต่วันนี้ และลูกค้าระบบเติมเงินจะสมัครได้ตั้งแต่วันที่ 14 มกราคม เป็นต้นไป นอกจากนี้ลูกค้าเอไอเอสรายเดือนก็สามารถใช้งานดาต้าขณะอยู่ในประเทศพม่า ด้วยบริการ “AIS No Worry Data Roaming” ที่ให้ลูกค้าสามารถควบคุมค่าใช้จ่ายได้จริงอย่างโปร่งใส ช่วยป้องกันปัญหาเน็ตรั่วในต่างประเทศ เนื่องจากระบบจะแจ้งเตือนเมื่อปริมาณดาต้าคงเหลือของแพ็กเกจใกล้จะหมด เพื่อช่วยป้องกันค่าใช้บริการส่วนเกินจากแพ็กเกจที่สมัครไว้โดยไม่ตั้งใจ และจะหยุดการใช้งานดาต้า โรมมิ่งเมื่อใช้งานถึงวงเงินที่ลูกค้ากำหนดไว้ ทำให้ไม่มีปัญหาบิลช็อก “NO BILL SHOCK”การเปิดให้บริการดาต้า 
 MThai News
