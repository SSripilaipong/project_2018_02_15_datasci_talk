บล.ฟิลลิป แนะนำออกนอกวงการลงทุนวันนี้ รอปรับฐานก่อนวันหยุด ระยะยาวเน้นกลุ่มส่งออก และหุ้นปันผลดี โบรกแนะSCB กองทุน BTSGIF และCK

กลยุทธ์วันนี้
นายสานุพงศ์ สุทัศน์ธรรมกุล นักวิเคราะห์กองทุนรวม บล.ฟิลลิป (ประเทศไทย) เปิดเผยว่าความเสี่ยงทางการเมืองที่สูงขึ้นจากการประกาศปิดกรุงเทพฯ ของกลุ่ม(กปปส. รวมถึงความไม่ชัดเจนว่าจะมีการเลือกตั้งเกิดขึ้นหรือไม่ ทำให้ต่างชาติขายหุ้นออกมาอย่างต่อเนื่อง รวมถึงแรงขายกองทุนรวมหุ้นระยะยาว (LTF)ที่ครบ 5 ปีปฏิทิน ซึ่งส่วนใหญ่จะมีต้นทุนที่ดัชนีเฉลี่ยไม่เกิน 900 จุด
การลงทุนวันนี้อาจถอยมาจับตาดูตลาดก่อน หลังเมื่อวาน (2 ธ.ค. 2557) ปรับตัวลงแรงหลุดจุดต่ำสุด (แนวรับ)สำคัญ 1260 จุด ลงมาแม้อาจมีดีดตัวกลับสลับมาบ้าง แต่ปัจจัยลบจะทำให้การปรับขึ้นค่อนข้างจำกัด และมีโอกาสเห็นแรงขายก่อนหยุดสุดสัปดาห์ วันนี้จึงแนะนำออกมาตั้งรับ รอตลาดปรับฐานก่อน การลงทุนระยะยาวเน้นหุ้นกลุ่มส่งออก และหุ้นปันผลดีจะปลอดภัยกว่า
หุ้นเด่นวันนี้
บล.กรุงศรี  แนะนำ ซื้อ  SCB  มองว่าผ่านพ้นช่วงเวลาที่ยากลำบากจากเศรษฐกิจชะลอตัวได้ในปี 2557 ผลกระทบจากความเสี่ยงเศรษฐกิจชะลอตัวจากปลายปี 2556 ทำให้ลูกค้าอาจใช้จ่ายลดลง ประกอบกับธนาคารระมัดระวังการปล่อยสินเชื่อมากขึ้นกดดันการเติบโตมีแนวโน้มชะลอตัวลงในปี 2557 รมีความเสี่ยงต่อคุณภาพสินเชื่อ ขณะที่แผนธุรกิจปี 2557 ธนาคารเพิ่มความระมัดระวังในการดำเนินธุรกิจมากขึ้น กลยุทธ์หลักจะเน้นการควบคุมค่าใช้จ่ายและลดต้นทุนเพื่อรักษาความสามารถการทำกำไร ราคาเป้าหมาย 188 บาท
บล.ดีบีเอส วิคเคอร์ส แนะนำซื้อ กองทุน BTSGIF  หลังราคากองทุนที่ตกลงมาถึง 20% จากราคาจองที่ 10.80 บาท อัตราผลตอบแทนยิ่งสูง คาดว่าในงวดปี 56-57 (สิ้นสุดงวด มี.ค.57) จะจ่ายผลตอบแทนออกมาทั้งหมดเป็น 0.62 บาทต่อหุ้น หรือคิดเป็นอัตราผลตอบแทนทั้งหมด 7.2% ซึ่งถือว่าสูงมาก  ด้วยเป็นกองลงทุนในสัมปทานรถไฟฟ้าราคาเป้าหมาย 11.20 บาท
บล. เคเคเทรด แนะนำซื้อสะสม  CK  ศาลอุทธรณ์มีความตัดสินกลับคำพิพากษาของศาลชั้นต้น ยกฟ้องในคดี CK เป็นโจทย์ฟ้องร้อง กทพ.จากการก่อสร้างโครงการทางพิเศษสายบางนาบางพลี-บางปะกง เป็นปัจจัยลบต่อจิตวิทยาการลงทุนต่อหุ้น CK เพราะความคาดหมายว่าทางกทพ. ชำระเงินให้ CK และยังมีความกังวลต่อผลการยื่นฟ้องในศาลฎีกาในอนาคต แต่ผลสรุปยังคงต้องใช้เวลา ในระยะสั้นการเมืองยังกดดันกลุ่มรับเหมาก่อสร้างเพราะการรับงานที่ล่าช้า และอาจมีผลต่อราคาในระยะสั้นและระยะกลาง การฟื้นตัวจะเกิดขึ้นเมื่อมีความชัดเจนทางการเมือง จึงจะเป็นประเด็นบวกระยะยาว ราคาเป้าหมาย 29.50 บาท
MThai News
