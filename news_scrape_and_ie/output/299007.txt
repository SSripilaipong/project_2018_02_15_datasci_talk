ธปท.แจงทุนสำรองเงินตราตปท.ลดลง 0.4 พันล้านดอลลาร์สหรัฐฯ

ธนาคารแห่งประเทศไทย (ธปท.) เปิดเผยถึง รายงานตัวเลขทุนสำรองเงินตราต่างประเทศของไทย วันที่ 27 ธันวาคม 56 โดยระบุว่าอยู่ที่ระดับ 167.2 พันล้านดอลลาร์สหรัฐฯ ลดลง 0.4 พันล้านดอลลาร์สหรัฐฯ จากเมื่อวันที่ 20 ธันวาคม 56 ซึ่งอยู่ที่ระดับ 167.6 พันล้านดอลลาร์สหรัฐฯ ด้านฐานะฟอร์เวิร์ดสุทธิของไทย วันที่ 27 ธันวาคม 56 อยู่ที่ระดับ 23.0 พันล้านดอลลาร์สหรัฐฯ เพิ่มขึ้น 0.3 พันล้านดอลาร์สหรัฐฯ เมื่อเทียบกับวันที่ 20 ธันวาคม 56 ซึ่งอยู่ที่ระดับ 22.7 พันล้านดอลลาร์สหรัฐฯ
ในส่วนของเงินสำรองระหว่างประเทศในรูปเงินบาทวันที่ 27 ธันวาคม 56 นั้น อยู่ที่ระดับ 5,487.9 พันล้านบาท เพิ่มขึ้น 34.3 พันล้านบาท จากเดิมซึ่งอยู่ที่ระดับ 5,453.6 พันล้านบาท เมื่อวันที่ 20 ธันวาคม 56 ขณะที่ฐานเงินวันที่ 27 ธันวาคม 56 อยู่ที่ระดับ 1,582.8 พันล้านบาท เพิ่มขึ้น 136.2 พันล้านบาท เมื่อเทียบกับวันที่ 20 ธันวาคม 56 ซึ่งอยู่ที่ระดับ 1,446.6 พันล้านบาท
MThai news
