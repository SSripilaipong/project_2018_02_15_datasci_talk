มติสบน. ให้กู้1.3แสนล้าน อุดจำนำข้าว หลังพบยังไม่เต็มจำนวนตามที่มติครม.อนมุติ 4.1แสนล้านบาท
มีรายงานข่าวแจ้งว่า การประชุมคณะกรรมการบริหารหนี้สาธารณะ ที่มีนายกิตติรัตน์ ณ ระนอง รองนายกรัฐมนตรี และ รมว.คลัง เป็นประธานการประชุมในวันนี้ (4 ม.ค. 57) ได้มีมติให้กู้เงิน อีก 1.3 แสนล้านบาท เพื่อนำมาใช้ในโครงการรับจำนำข้าวฤดูกาลผลิตปี2556/2557 โดยเงินจำนวนดังกล่าวจะนำมาจ่ายให้ชาวนาให้ทันก่อน 15 ม.ค.ที่จะถึงนี้

ซึ่ง น.ส.จุฬารัตน์ สุธีธร ผู้อำนวยการสำนักงานบริหารหนี้สาธารณะ (สบน.)เปิดเผยถึงการกู้เงินดังกล่าวว่า เป็นการกู้เงินตามวงเงิน 4.1 แสนล้านบาทเดิม ที่คณะรัฐมนตรีได้อนุมัติไปก่อนหน้านี้เมื่อ 3ก.ย.ปี56 ซึ่งยังไม่เต็มจำนวน ดังนั้นจึงมีมติให้กู้เงิน 1.3 แสนล้านบาทเพื่อให้ครบกับจำนวนเงินตามมติของ ครม. ที่ได้อนุมัติมาดังกล่าว
MThai news
