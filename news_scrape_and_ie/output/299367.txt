โบรกเกอร์เตรียมหารือ ตลท.รับมือ กปปส.ปิดกรุงเทพฯ เชื่อไม่น่ารุนแรง

นายพยุงศักดิ์ ชาติสุทธิผล ประธานสภาอุตสาหกรรมแห่งประเทศไทย (ส.อ.ท.) เปิดเผยว่า วันนี้ (6 ม.ค.) ที่ประชุม กกร.จะประเมินผลกระทบ และทิศทางเศรษฐกิจแต่ละไตรมาสของปีนี้ เพื่อเป็นข้อมูลให้แต่ละองค์กรใช้ประกอบการจัดทำแผนและมาตรการช่วยเหลือ
ขณะเดียวกันนางภัทธีรา ดิลกรุ่งธีระภพ นายกสมาคมบริษัทหลักทรัพย์ เผยว่า วันที่ 6 มกราคม สมาคมจะหารือกับสมาชิกและตลาดหลักทรัพย์ฯ เพื่อเตรียมความพร้อมในเรื่องระบบการซื้อขายหลักทรัพย์ในวันที่ 13 มกราคม ที่ กปปส.นัดชุมนุมใหญ่ปิดกรุงเทพฯ ซึ่งในเรื่องระบบการซื้อขายนั้น ไม่น่ามีปัญหา แต่มีปัญหาในเรื่องการเดินทางของพนักงาน แต่เชื่อว่าเหตุการณ์จะไม่รุนแรงถึงขั้นนำแผนกรณีเกิดภัยพิบัติมาใช้
MThai news
