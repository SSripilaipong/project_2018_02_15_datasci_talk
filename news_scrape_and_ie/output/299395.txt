กรมการค้าภายใน เล็งปรับขึ้นราคาอาหารจานด่วน แต่ไม่ให้เกิน 35บาท อ้างต้นทุนปรับขึ้นหมดแล้ว
นายสันติชัย สารถวัลย์แพศย์ รองอธิบดีกรมการค้าภายใน ได้ออกมาเปิดเผยว่า ขณะนี้ทางกรมฯ กำลังอยู่ระหว่างการศึกษาทบทวนการปรับราคาของอาหารปรุงสำเร็จและราคาอาหารเมนูแนะนำใหม่ ภายหลังพบว่าปัจจัยที่มีผลต่อต้นทุนการผลิตสินค้าเปลี่ยนแปลงหมดแล้ว ทั้งค่าไฟฟ้า ค่าแก๊สหุงต้ม ค่าแรงงาน ได้มีการปรับเพิ่มขึ้นหมดแล้ว

ขณะเดียวกันเพื่อเปิดช่องให้ทางกรมฯ สามารถเอาผิดกับร้านค้าที่ขายเกินราคาได้ หลังมีผู้ร้องเรียนว่า อาหารปรุงสำเร็จทั้งภายในห้างสรรพสินค้า ห้างค้าปลีก และนอกห้างฯ ปรับขึ้นราคาอีกเมนูละ 5-10 บาท ซึ่งราคาใหม่นี้คาดว่าจะปรับให้ไม่เกิน 35บาท เพราะประชาชนสามารถรับได้ในภาวะเศรษฐกิจและกำลังซื้อที่ไม่ดี
อย่างไรก็ดีมาตราการดังกล่าวเป็นเพียงแนวคิด และอยู่ระหว่างการศึกษา คาดว่าในเร็ววันนี้ ทางกรมฯ จะเชิญสมาคม ตัวแทนร้านค้า ห้างค้าปลีก ห้างสรรพสินค้า เครือข่ายร้านธงฟ้า และผู้เกี่ยวข้องมาหารือเพื่อหาวิธีป้องกันไม่ให้กระทบผู้บริโภคต่อไป
สำหรับความผิดตาม พ.ร.บ.ว่าด้วยราคาสินค้าและบริการ พ.ศ.2542 หากร้านค้าขายอาหารปรังสำเร็จสูงกว่ากำหนด จะมีโทษจำคุกไม่เกิน 7 ปี ปรับไม่เกิน 140,000 บาท หรือทั้งจำทั้งปรับ
MThai News
