“จิตติ ตั้งสิทธิ์ภักดี ” ชี้ร้านทองย่านเยาวราชเปิดปกติ แม้กปปส.ปิดถนน ด้านราคาทองก็ไม่ได้รับผลกระทบ

นายจิตติ ตั้งสิทธิ์ภักดี นายกสมาคมค้าทองคำ กล่าวว่า ขณะนี้ยังไม่สามารถประเมินผลกระทบกรณีการชุมนุมชัตดาวน์กรุงเทพ ปิดถนนเยาวราช ของ กปปส.ในวันที่ 13 มกราคมนี้ได้ แต่ร้านค้าทองย่านเยาวราชจะเปิดทำการปกติ หากลูกค้าและพนักงานสามารถเดินทางเข้ามาได้ อย่างไรก็ตามจะประเมิน และแต่ร้านค้าทองมีอิสระที่จะตัดสินใจปิดหรือเปิดร้านโดยไม่จำเป็นต้องทำตามความเห็นของสมาคมผู้ค้าทองคำ
ส่วนกรณีที่หลายฝ่ายกังวลว่าการชุมนุมอาจยืดเยื้อ จนส่งผลกระทบต่อยอดซื้อขายทองคำในช่วงเทศกาลตรุษจีนนั้น ขณะนี้ยังไม่สามารถประเมินผลกระทบได้ แต่ถ้าเปรียบเทียบกับการเคลื่อนขบวนของกลุ่ม กปปส.ที่ผ่านมา คิดว่าไม่กระทบยอดซื้อขายทองคำมากนัก เพราะการชุมนุมทางการเมืองเป็นเพียงปัจจัยย่อย
แต่ปัจจัยที่ส่งผลกับราคาทองคำมาจากค่าเงินบาทที่อาจผันผวนตามภาวะทางการเมืองมากกว่า ทั้งนี้ เชื่อว่าจะไม่กระทบรุนแรงเหมือนภาวะตลาดหุ้นแน่นอน
MThai News
