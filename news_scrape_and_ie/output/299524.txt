ม็อบชาวนา-ข้าวโพด บุกทวงเงินค้าจ่ายจำนำข้าวจากรัฐบาล ผู้ว่าเพชรบูรณ์สั่ง ธ.ก.ส.ปล่อยกู้เยียวยา

เมื่อเวลา 10.00 น. วันที่ 6 ม.ค. ได้มีกลุ่มเกษตรกรชาวนา จาก ต.วังชมภู ต.ห้วยสะแก ต.นายม อ.เมือง จ.เพชรบูรณ์ และกลุ่มเกษตรกรผู้ปลูกข้าวโพด อ.วิเชียรบุรี จ.เพชรบูรณ์ กว่า 500 คน รวมตัวเดินทางมาชุมนุมที่หน้าศาลากลาง จ.เพชรบูรณ์ เพื่อเรียกร้องให้ทางจังหวัดช่วยเหลือ เนื่องจากยังไม่ได้รับเงินค่าจำนำข้าว รวมทั้งชาวไร่ข้าวโพดที่เข้าร่วมโครงการก็ยังไม่ได้รับเงินประกันราคาด้วยเช่นกัน
ทั้งนี้ นายวิเชียร จันทรโณทัย ผวจ.เพชรบูรณ์ ได้มอบหมาย นายสุชาติ ราษฎร์ดุษดี รอง ผวจ.เพชรบูรณ์ เป็นตัวแทนเข้าร่วมประชุมกับเกษตร เพื่อหาข้อยุติคือ โดยมอบหมายให้ ธ.ก.ส. เร่งดำเนินการ และให้การเยียวยา สำหรับผู้ที่เดือดร้อน โดยให้กู้ยืมเงินไม่เกิน ร้อยละ 20 ของวงเงินจำนำข้าว และชาวไร่ข้าวโพดที่ยังไม่ได้เงิน โดยมอบหมายให้พาณิชย์จังหวัด นำรายชื่อเสนอผูได้รับความเดือดร้อน เพื่อพิจารณาให้ความช่วยเหลืออย่างเร่งด่วนต่อไป สร้างความพอใจให้กับกลุ่มผู้ชุมนุม จึงพากันสลายตัวกลับไปอย่างสงบ

MThai news
