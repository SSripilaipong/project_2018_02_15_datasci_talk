รมว.พาณิชย์ ยืนยันเคลียร์ปัญหาจ่ายเงินจำนำข้าวหมดในเดือนนี้ ส่วนขายข้าวจีทูจียังรอได้

นายนิวัฒน์ธำรง บุญทรงไพศาล รองนายกรัฐมนตรีและรัฐมนตรีว่าการกระทรวงพาณิชย์ ยืนยันว่ารัฐบาลได้เตรียมเงินประมาณ 150,000 ล้านบาท ซึ่งเป็นเงินที่ได้จากการระบายข้าวและการกู้เงินโดยกระทรวงการคลังเป็นผู้ดำเนินการเพื่อนำมาใช้จ่ายในทางกระทรวงการคลังจะเป็นผู้ดำเนินการ เพื่อนำมาใช้จ่ายในโครงการรับจำนำข้าวนาปี 2556/57
ล่าสุดมีข้าวเข้าร่วมโครงการแล้วประมาณ 10 ล้านตันแล้ว โดยคาดภายในเดือนมกราคมนี้ จะสามารถเคลียร์ค่าข้าวให้ชาวนาได้เสร็จสิ้น หลังจากที่ธนาคารเพื่อการเกษตรและสหกรณ์การเกษตร หรือ ธกส. สามารถจ่ายเงินให้ชาวนาได้มากขึ้นและกระจายอย่างทั่วถึงแล้ว โดยชาวนาไม่ต้องห่วงว่าจะนำข้าวมาจำนำแลวไม่ได้เงินเพราะคณะรัฐมนตรี ได้อนุมัติกรอบการใช้เงินสำหรับโครงการรับจำนำข้าวทั้งปี 2557 รวม 2 รอบ จำนวน 2แสน7หมื่นล้านบาทแล้ว
ส่วนการคืนเงินจากการขายข้าวรัฐบาลล่าสุด ยอดเงินสะสมจากปี 2554 ซึ่งเป็นปีที่เริ่มใช้โครงการรับจำนำจนถึงสิ้นปี 2556 นั้นรวม 1แสน8หมื่นล้านบาท ส่วนการระบายข้าวหลังจากนี้ หากเป็นการระบายทั่วไป หรือทำสัญญาระยะสั้นก็สามารถดำเนินการได้ เช่น การขายตลาดสินค้าเกษตรล่วงหน้า หรือ เอเฟท หรือการเปิดประมูลเป็นการทั่วไป แต่หากเป็นสัญญาระยะยาวยังต้องรอความชัดเจนจากคณะกรรมการการเลือกตั้ง หรือ กกต. โดยภายในสัปดาห์นี้น่าจะได้รับคำตอบ
ขณะนี้มีสัญญาการขายข้าวแบบรัฐต่อรัฐ หรือ จีทูจี ที่มีความผูกพันก่อนหน้านี้คือ จีน ปริมาณ 1 ล้านตัน ส่วนประเทศอื่นๆที่สนใจซื้อข้าวไทยอีกรวม 1 ล้านตันที่ยังต้องรอความชัดเจนจาก กกต. เบื้องต้นผู้ซื้อจะสามารถรอได้หากไทยมีความชัดเจนไม่เกิน 1-2 เดือนจากนี้ แต่หากเป็นระยะเวลาที่นานออกไปอาจทำให้เสียโอกาสได้
MThai news
