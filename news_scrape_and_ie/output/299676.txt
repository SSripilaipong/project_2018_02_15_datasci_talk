โบรกเกอร์แนะมองข้ามช็อตการเมือง ซื้อหุ้นถูกถือระยะยาว แนะซื้อ AOT และADVANC

นายอดิศักดิ์ ผู้พิพัฒน์หิรัญกุล นักกลยุทธ์การลงทุน บล.ธนชาต กล่าวว่า ตลาดหุ้นไทยเช้านี้มีโอกาสที่จะเกิด (เทคนิคเคิลรีบาวน์) ได้ในช่วงสั้น ๆ โดยมอง upside ที่ 1,250-1,260 จุด ส่วนจุดต่ำสุด (แนวรับ)ให้ไว้ที่ 1,190-1,200 จุด ซึ่งคาดว่าจะมีกลุ่มแบงก์ และสื่อสารนำตลาด “ตอนนี้ตลาดหุ้น ราคาที่ไม่แพง ซื้อตรงนี้ต้องมองข้างไปข้างหน้า โดยคุณต้องมองข้ามการเมืองไปและถือลงทุนระยะยาวไป”
สำหรับปัจจัยการเมืองยังคงกดดันตลาดฯอยู่ วันนี้ก็ต้องตามดูความคืบหน้าการแก้ไขที่มาของส.ว.ของคณะกรรมการป้องกันและปราบปรามการทุจริตแห่งชาติ (ป.ป.ช.) ว่าจะออกมาเป็นอย่างไร
บล. ธนชาตจำกัด แนะนำ ซื้อ  AOT  การเมืองในวันนี้ฝ่ายวิจัยคาดไว้ อาจจะเห็นความรุนแรงและมีความเสี่ยงเพิ่มขึ้นจากการทำรัฐประหาร ซึ่งจะทำให้ราคาหุ้น AOT ยังคงถูกกดดัน เชื่อว่าข่าวร้ายได้สะท้อนราคาหุ้นที่ปรับตัวลงแล้ว ราว 36% ตั้งแต่จุดสูงสุดในเดือนต.ค.56 ดังนั้น หเป็นโอกาสที่ดีในการสะสมหุ้น ราคาเป้าหมาย 245.00 บาท
บล.เอเซีย พลัส แนะนำซื้อ  ADVANC  ปีนี้จะยังเติบโตได้เกิน 10% ด้วยปัจจัยขับเคลื่อน คือฐานลูกค้า 3G บนใบอนุญาตใหม่ 2.1 GHz เฉลี่ยทั้งปีที่คาดจะสูงเกิน 19 ล้านราย เทียบกับฐานลูกค้าดังกล่าวทั้งปี 2556 ซึ่งเฉลี่ยราว 7 ล้านราย คาดว่าจะเห็นต้นทุนส่วนแบ่งรายได้ที่มีแนวโน้มลดลงจากปีก่อน ฝ่ายวิจัยยังคงประมาณการกำไรปี 2557 เติบโตที่ 14% มาอยู่ที่ 4.3 หมื่นล้านบาท 
ราคาเป้าหมาย 315 บาท
MThai News
