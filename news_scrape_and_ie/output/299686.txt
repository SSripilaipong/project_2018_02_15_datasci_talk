ดัชนีหุ้นเปิดตลาดบวก 7.97 จุด อยู่ที่ 1,238.81 จุด มูลค่าการซื้อขาย 1,225.62 ล้านบาท นัีกลงทุนโยกย้ายเงินเข้าเก็งกำไรหุ้น

เมื่อเวลา 10.00 น. ดัชนีหุ้นเปิดตลาดบวก 7.97 จุด ยืนที่ 1,238.81 จุด มูลค่าการซื้อขายอยู่ที่ 1,225.62 ล้านบาท ดัชนีสูงสุดอยู่ที่ 1,239.98 จุด ดัชนีต่ำสุดยู่ที่ 1,235.91 จุด
บล.คันทรี่ กรุ๊ป วิเคราะห์ว่า โดยหลักการแล้วเมื่อ ดัชนีหุ้นปรับตัวลง จะทำให้อัตราตอบแทนเงินปันผลที่เรียกว่า Yield สูงขึ้นสวนทาง เนื่องจากราคาหุ้นถูกลงการคำนวณเงินปันผลจะได้สูงขึ้น ล่าสุด yield ของตลาดดีดขึ้นมาถึง 3.4% เป็นระดับที่ดัชนีหุ้นเคยมีการดีดตัวกลับมาแล้วเมื่อปี 2011
ดังนั้นคาดว่าระดับนี้ทำให้สถาบันเข้ามาเก็บหุ้นบางส่วนเพื่อเมื่อคำนวณ yield จะเป็นระดับที่เริ่มสะสมหุ้นบางส่วน จะเห็นชัดว่าหุ้นที่ขึ้นมาเป็นหุ้นหลักได้แก่  KBANK, SCB, BBL,ADVANC, JAS, INTUCH, SCC, BGH  อย่างไรก็ตามปัจจัยการลงทุนที่ถือว่ายังเสี่ยงมาก  คาดว่า ดัชนีจะดีดตัวกลับขึ้นมาในระดับจำกัด  แต่ถ้าปรับตัวลงอีกก็จะมีแรงซื้อสะสมเข้ามา ดังนั้นคาดว่าตลาดหุ้นไทยไม่น่าจะลงแรง ถ้าปัจจัยการเมืองไม่วิกฤตหนัก  การเก็บหุ้นใหญ่ในกลุ่มหลักเช่น ธนาคาร สื่อสาร โรงพยาบาล  ค้าปลีก  น่าสะสมเพิ่ม 10% จากนั้นมาดูจังหวะอีกที
MThai News

