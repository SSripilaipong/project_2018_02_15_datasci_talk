บขส.เตรียมเปิดเส้นทางเดินรถ เลย-หลวงพระบาง อย่างเป็นทางการในวันพรุ่งนี้(8 ม.ค.)

นายวุฒิชาติ กัลยาณมิตร กรรมการผู้จัดการใหญ่ บริษัท ขนส่ง จำกัด (บขส.) กล่าวว่า ในวันที่ 8 มกราคม 2557 นี้ รัฐมนตรีช่วยว่าการกระทรวงคมนามมาเป็นประธานพิธีเปิดสถานี บขส.เลย อย่างเป็นทางการ หลังจากได้ทดลองการเดินรถโดยสารระหว่างประเทศ สายจังหวัดเลย ผ่านแขวงไชยะบูลี ถึงเมืองหลวงพระบาง สปป.ลาวไปเมื่อ 23 ธ.ค.ที่ผ่านมา
ด้านนายเกรียงไกร แก้วกันยา นายสถานีเดินรถเลย บริษัท ขนส่ง จำกัด เผยว่า ตั้งแต่เปิดทดลองการเดินรถสายนี้มาแล้ว 2 สัปดาห์ ปรากฏว่าได้รับความสนใจดีจากประชาชน แต่ปัญหาที่พบในขณะนี้คือ เรื่องการขออนุญาตเดินทางเพราะใบอนุญาตผ่านชายแดนหรือบอร์เดอร์พาส ใช้เดินทางได้เฉพาะในแขวงไชยะบูลี  หากต้องการเดินทางต่อไปยังแขวงหลวงพระบาง ต้องใช้หนังสือเดินทางหรือพาสปอร์ตเท่านั้น
อย่างไรก็ตามเรื่องนี้จะได้นำเสนอไปยังผู้บริหารในระดับนโยบายทั้งของ บขส.ไทย และจังหวัดเลย ได้พิจารณาเพื่ออำนวยความสะดวกให้กับผู้ในใจในการเดินทางต่อไป
MThai news
