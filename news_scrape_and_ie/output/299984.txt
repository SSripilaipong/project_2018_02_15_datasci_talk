บล.เอเซีย พลัส ชี้ทางหุ้นพลังงานและปิโตรเคมี รับผลดีค่าเงินบาทอ่อนเติบโตยกกลุ่ม แนะ PTTEP , PTTGC ไปได้ไกลกว่าเพื่อน

บล.เอเซีย พลัส วิเคราะห์กลุ่มพลังงานและปิโตรเคมี  ค่าเงินบาทที่อ่อนค่าลงอย่างรวดเร็ว จะส่งผลบวกต่อกำไรสุทธิของกลุ่มพลังงานและปิโตรเคมี หากสมมติฐานอัตราแลกเปลี่ยนเป็น 33 บาท ต่อดอลลาร์สหรัฐ ขณะที่ต้นทุนอ้างอิงเงินสกุลสหรัฐฯเฉลี่ยราว 60%-70% ของต้นทุนรวม ฝ่ายวิจัยได้ทำการปรับเพิ่มประมาณการกำไรปี 2557-2558 ของหุ้นทั้ง 2 กลุ่ม คือ 3.44% และ 2.97% ตามลำดับ
ทั้งนี้ภายใต้ประมาณการใหม่ส่งผลให้แนวโน้มกำไรกลุ่มฯปี 2557-2558 จะกลับมาเติบโตสูงถึง 19.8%เทียบช่วงเดียวกันปีก่อน(พลังงาน) และ 8.6%เทียบช่วงเดียวกันปีก่อน(ปิโตรเคมี)และหากพิจารณาเป็นรายบริษัทพบว่าอัตราการเพิ่มขึ้นของกำไรภายใต้สมมติฐานอัตราแลกเปลี่ยนใหม่ อยู่ในระดับใกล้เคียงกัน และใกล้เคียงกับค่าเฉลี่ยของกลุ่ม อย่างไรก็ตามการเติบโตของกำไรกลุ่มที่โดดเด่นในปี 2557 นั้น นอกจากจะได้รับอานิสงค์จากค่าเงินบาทที่อ่อนค่าลง ยังได้รับปัจจัยหนุนจากปริมาณการจำหน่ายที่จะปรับตัวสูงขึ้นจากโครงการใหม่
แนะนำหุ้นเด่น 2 ตัว
ฝ่ายวิจัยให้น้ำหนักลงทุนกลุ่มพลังงานและปิโตรเคมีเท่ากับตลาด โดยเลือก  PTTEP  ราคาที่เหมาะสม 220.07 บาท และ  PTTGC  ราคาที่เหมาะสม91.78 บาทเป็น Top Picks ของกลุ่มฯ จากแนวโน้มกำไรในปี 2557 ที่เติบโตโดดเด่นสุดในกลุ่มฯ 19.8%เทียบกับปีก่อน และ 25.3%เทียบกับปีก่อน  ตามลำดับ
อีกทั้งหากพิจารณา ในปี 2557 พบว่าอยู่เพียง 8.3 และ 9.1 เท่า ซึ่งต่ำกว่าค่าเฉลี่ยในภูมิภาคที่อยู่ราว 12 เท่า ซึ่งในช่วงที่ผ่านมาราคาหุ้นได้ปรับตัวลดลงอย่างมีนัยฯสวนทางกับราคาหุ้นในกลุ่มในภูมิภาคที่เริ่มกระเตื้องขึ้นตอบรับกับสัญญาณบวกทางเศรษฐกิจโลก จึงทำให้หุ้น  PTTEP และ PTTGC  มีความน่าสนใจที่จะทยอยเข้าสะสมลงทุน อีกทั้งยังเป็นหุ้นที่มีความเสี่ยงต่ำกับปัจจัยการเมืองในประเทศด้วย
MThai News
