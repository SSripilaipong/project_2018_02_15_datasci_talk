กระทรวงพาณิชย์ เร่งปราบสินค้าปลอม และละเมิดลิขสิทธิ์ แอบขายอินเตอร์เน็ต พร้อมปลูกจิตสำนึกตระหนักถึงความสำคัญของทรัพย์สินทางปัญญา
นางกุลณี อิศดิศัย รองอธิบดีกรมทรัพย์สินทางปัญญา กระทรวงพาณิชย์ เผยภายหลังการประชุมคณะอนุกรรมการศูนย์ปฏิบัติการป้องปรามการละเมิดทรัพย์สินทางปัญญาแห่งชาติว่า ที่ประชุมอนุมัติแผนดำเนินงานของคณะอนุกรรมการฯประจำปี 2557  โดยเน้นปราบปรามการละเมิดบนเครือข่ายอินเตอร์เน็ตเพราะปัจจุบันมีการเสนอขายสินค้าปลอม ทั้งสินค้าแบรนด์เนมดังของต่างประเทศจำนวนมาก เช่น เสื้อผ้า กระเป๋า รองเท้า รวมถึงภาพยนตร์และเพลงต่างประเทศ ผ่านทางเฟซบุ๊ค อินสตาแกรม และเว็บไซต์ต่างๆ  จนสร้างความเสียหายให้กับเจ้าของสิทธิ์เป็นอย่างมาก รวมถึงการรณรงค์ปลูกจิตสำนึกให้ตระหนักถึงความสำคัญของทรัพย์สินทางปัญญา
“กรมกำลังลงนามในบันทึกความเข้าใจ (เอ็มโอยู) ร่วมกับ14 หน่วยงานทั้งภาครัฐ และเอกชน รวมถึงผู้ให้บริการอินเตอร์เน็ตว่าถ้าพบการละเมิดบนเครือข่ายอินเตอร์เน็ต เจ้าของสิทธิ์ หรือผู้เสียหายจะร้องขอให้ระงับการเผยแพร่การขายสินค้าละเมิดได้ทันทีหรือไม่ ถ้าไม่ระงับบการเผยแพร่หรือไม่เอาเว็บไซต์ละเมิดออกก็จะถือว่ามีความผิดด้วย โดยขณะนี้ กำลังให้อัยการช่วยพิจารณาข้อกฎหมาย คาดว่าจะส่งความเห็นกลับมาให้กรมฯได้เร็วนี้”
นอกจากนี้ กรมฯยังขอความร่วมมือให้อัยการพิจารณาในส่วนของเจ้าของอาคารสถานที่ที่ให้เช่าขายสินค้าละเมิดด้วย  หากพบว่าผู้เช่าขายสินค้าละเมิดก็ให้สามารถยกเลิกสัญญาเช่าได้ในทันทีหรือ จะยกเลิกสัญญาเมื่อพิจารณาคดีจนถึงที่สุดแล้ว เพื่อไม่ให้ขายสินค้าละเมิดได้อีกคาดว่าจะพิจารณาเสร็จในเร็วๆ นี้เช่นกันสำหรับ 14 หน่วยงาน เช่น กรมทรัพย์สินทางปัญญากรมสอบสวนคดีพิเศษ (ดีเอสไอ) สำนักงานตำรวจแห่งชาติสำนักงานทรัพย์สินส่วนพระมหากษัตริย์ องค์การบริหารส่วนตำบลอ่าวนางเทศกาลนครเกาะสมุย กาแลไนท์บาซาร์ บริษัท อินเตอร์เน็ตไทย จำกัด เป็นต้น
MThai News

