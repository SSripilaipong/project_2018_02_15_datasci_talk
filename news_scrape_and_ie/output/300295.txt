หุ้นไทยเด้งกลับเช้านี้ แม้การเมืองกดดัน หลังลงแรงสัปดาห์ก่อน นักลงทุนเล็งเก้บของถูก
บรรยากาศการลงทุนในตลาดหุ้นไทยเช้าวันนี้ (9 ม.ค.) เปิดทำการเมื่อเวลา 10.00 น. ดัชนีปรับตัวเพิ่มขึ้น 11.31 จุดแตะที่ระดับ 1,269.04 จุด ด้วยมูลค่าการซื้อขาย 1,600.71 ล้านบาท ส่วนอัตราแลกเปลี่ยนเงินบาทต่อดอลลาร์สหรัฐ ของธนาคารกสิกรไทย ล่าสุด เมื่อเวลา 08.00 น. มีดังนี้ดอลลาร์สหรัฐ รับซื้อที่ 31.87 บาท ขายออก 33.29 บาท
นายภาดล วรรณรัตน์ ผู้อำนวยการฝ่ายวิเคราะห์หลักทรัพย์ บล.เมย์แบงก์ กิมเอ็ง(ประเทศไทย) กล่าวว่า ตลาดหุ้นไทยเช้านี้ปรับตัวขึ้นกว่า 10 จุด มองว่าเป็นการดีดตัวขึ้นหลังจากที่ในช่วงเดือนธันวาคมที่ผ่านมาได้ปรับตัวลงไปมาก และการดีดกลับของตลาดบ้านเราในช่วงนี้ไม่ได้เชื่อมโยงกับตลาดในภูมิภาค โดยเช้านี้ตลาดหุ้นอื่นในภูมิภาคเอเชียส่วนใหญ่จะอยู่ในแดนลบ
ทั้งนี้ เมื่อวานนี้นักลงทุนต่างชาติได้ซื้อสุทธิค่อนข้างมากด้วย และวันนี้หุ้นที่ปรับตัวขึ้นเป็นหุ้นหลัก ๆ อย่างหุ้นในกลุ่มพลังงาน, กลุ่ม ICT และกลุ่มแบงก์ ทำให้คาดว่านักลงทุนต่างชาติคงจะยังเข้ามาซื้ออยู่ ขณะเดียวกันก็คงจะมีการทำ Short Sale นอกจากนี้ ดัชนีฯที่บริเวณ 1,200 จุด มองว่ามี downside risk ที่ไม่มาก พร้อมให้กรอบการแกว่งไว้ที่ 1,255-1,270 จุด
MThai News
