ม.หอการค้าไทย เผยการเมืองรุนแรงฉุดความเชื่อมั่นต่ำที่สุดในรอบ 2 ปี แตะระดับ 73.4 จุด

นายวชิร คูณทวีเทพ ผู้ช่วยผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยถึงผลสำรวจดัชนีความเชื่อมั่นผู้บริโภค ประจำเดือนธันวาคม 2556 ว่า ดัชนีความเชื่อมั่นมีการปรับตัวลดลงต่อเนื่องเป็นเดือนที่ 9 มาอยู่ที่ระดับ 73.4 ลดลงจากระดับ 75 ในเดือนก่อนหน้า ซึ่งเป็นดัชนีที่ต่ำสุดในรอบ 2 ปี โดยดัชนีความเชื่อมั่นผู้บริโภคในเดือนธันวาคมปรับลดลงทุกรายการ
ส่วนดัชนีความเชื่อมั่นเกี่ยวกับเศรษฐกิจไทยโดยรวมอยู่ที่ 63.2 ลดลงจาก 65.0 ดัชนีความเชื่อมั่นเกี่ยวกับโอกาสในการหางานทำอยู่ที่ 66.7 ลดลงจาก 68.2 และดัชนีความเชื่อมั่นเกี่ยวกับรายได้ในอนาคตอยู่ที่ 90.3 ลดลงจาก 91.8 เป็นผลมาจากความกังวลเกี่ยวกับการชุมนุมทางการเมือง และมีการปิดสถานที่สำคัญต่างๆ ในกรุงเทพมหานคร ความไม่มีเสถียรภาพและมีความไม่ชัดเจนมากขึ้น โดยมีดัชนีความเชื่อมั่นเกี่ยวกับเศรษฐกิจโดยรวม อยู่ที่ระดับ 63.2 โอกาสในการหางานทำอยู่ที่ระดับ 66.7 และรายได้ในอนาคตอยู่ที่ระดับ 90.3 ซึ่งเป็นดัชนีความเชื่อมั่นที่ปรับตัวลดลงทุกรายการ

MThai news
