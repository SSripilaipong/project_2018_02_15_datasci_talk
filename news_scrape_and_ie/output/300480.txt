มหาวิทยาลัยหอการค้าไทย ชี้ชัดปิดกรุงเทพฯ 1 วัน กระทบต่อประชาชน การบริโภคลดลง 500 ล้านบาท/วัน ด้านการท่องเที่ยวลดลง 200-500 ล้านบาท/วัน

นายธนวรรธน์ พลวิชัย ผู้อำนวยการ ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยว่า เราคาดการณ์ว่าในกรณีปิดกรุงเทพฯ จะกระทบต่อประชาชนและภาคธุรกิจ ส่งผลให้การบริโภคลดลงราว 500 ล้านบาท/วัน ขณะที่ในด้านการท่องเที่ยวนั้น จะกระทบต่อรายได้การท่องเที่ยวในกรุงเทพฯ ให้ลดลงราว 200-500 ล้านบาท/วัน หรือคิดเป็นการลดลง 5-10
ส่วนภาคการท่องเที่ยวนั้นอาจจะทำให้นักท่องเที่ยวหลีกเลี่ยงการเดินทางเข้ามาในกรุงเทพฯ และอาจส่งผลให้รายได้จากการท่องเที่ยวลดลงไปประมาณ 200-500 ล้านบาท/วัน คิดเป็นการลดลงประมาณ 5,000-10,000 ล้านบาท/ 2 สัปดาห์ หรือราว 1-2 หมื่นล้านบาท/เดือนเช่นกัน  ส่วนผลสำรวจดัชนีความเชื่อมั่นผู้บริโภคเดือน ธ.ค.อยู่ที่ 73.4 ลดลงจาก 75.0 ในพ.ย. ซึ่งเป็นการปรับลดลงเป็นเดือนที่ 9 ติดต่อกัน และต่ำสุดในรอบ 24 เดือน
“สถานการณ์การเมือง ณ ขณะนี้ดัชนีความคิดเห็นเกี่ยวกับสถานการณ์ทางการเมืองในอนาคต ลดลง มาที่ 46.6 ในเดือนธ.ค.56 จากเดือนก่อนหน้าที่ 53.1 ซึ่งอยู่ในระดับต่ำสุดใน รอบ 76 เดือน เศรษฐกิจไทยในไตรมาส 1 สุ่มเสี่ยงเปราะบาง และเศรษฐกิจซึมต่อเนื่อง โดยไตรมาส 4 ปีที่แล้ว เศรษฐกิจโต 1% ก็มีความน่ากังวล คือเศรษฐกิจไตรมาส 1 (ปี 57) อาจจะโตในระดับใกล้เคียงไตรมาส 4(ปี 56) ที่ 1-2% ซึ่งมีความ เปราะบางสูง” นายธนวรรธน์ กล่าว
ก่อนหน้านี้ ศูนย์พยากรณ์เศรษฐกิจและธุรกิจฯ คาดการณ์ว่า เศรษฐกิจไทยปีนี้จะเติบโตได้ราว 4-5% แต่ทั้งนี้ต้องขึ้นอยู่กับเสถียรภาพทางการเมืองเป็นสำคัญ ขณะที่นักท่องเที่ยวต่างประเทศจะต้องเข้ามาท่องเที่ยวในไทยปีนี้อย่างน้อย 27-28 ล้านคน ด้านการส่งออกปีนี้ต้องเติบโตได้ 5-7% และมีการลงทุนของภาครัฐในโครงการต่างๆ เป็นตัวอัดฉีดเงินเข้าสู่ระบบเศรษฐกิจอย่างน้อย 1 แสนล้านบาท ไม่ว่าจะเป็นโครงการลงทุนในโครงสร้างพื้นฐานด้านคมนาคมขนส่งของประเทศ หรือโครงการบริหารจัดการน้ำ
MThai News
