พาณิชย์มั่นใจสินค้าไม่ขาดแคลนช่วงปิดกรุงเทพฯ รับมีอุปสรรคในบางพื้นที่

นายสมชาติ สร้อยทอง อธิบดีกรมการค้าภายใน เปิดเผยว่ากรมการค้าภายในกำลังเฝ้าติดตามสถานการณ์ราคาสินคัาและจัดเตรียมมาตรการ เพื่อดูแลไม่ให้สินค้าขาดเเคลนหรือมีราคาสูงขึ้น ซึ่งเป็นการฉวยโอกาสจากสถานการณ์ชุมนุมทางการเมืองและการปิดกรุงเทพฯ วันที่13 มกราคม รวมถึงสถานการณ์ชุมนุม ที่อาจจะยืดเยื้อต่อเนื่องจนทำให้บางพื้นที่ระบบขนส่งสินค้าเข้าไปได้ยากกว่าปกติ โดยขอให้ประชาชนมั่นใจว่าสินค้าจะไม่มีการขาดเเคลนหรือ มีการฉวยโอกาสในการขายสินค้าเกินจริง อย่างไรก็ตาม อุปสรรคต่อภาวะสินค้าอุปโภคบริโภคในบางพื้นที่อาจตึงตัวบ้าง หากเหตุการณ์ชุมนุมและการปิดพื้นที่ของ กปปส.มีการขยายเวลาปิดกรุงเทพฯ นานต่อเนื่องหลายวัน
สำหรับวันที่ 12 มกราคมนี้ อธิบดีกรมการค้าภายในและเจ้าหน้าที่กรมการค้าภายในจะออกไปตรวจสอบราคาสินค้าที่ห้างสรรพสินค้าบิ๊กซี สาขาสะพานควาย ขณะที่เจ้าหน้าที่บางส่วนจะออกตรวจสอบภาวะราคาสินค้าในตลาดสดว่า ประชาชนส่วนใหญ่ตื่นตกใจหรือกักตุนสินค้าหรือไม่ และที่สำคัญยังเชื่อมั่นว่าแม้จะเกิดปัญหาทางการเมือง แต่ก็ไม่ทำให้บรรยากาศการคัาการขายกระทบไปทั่วประเทศ เพราะ กปปส.จะปิดในย่านกรุงเทพฯ ชั้นใน ขณะที่รอบนอกก็ยังดำเนินธุรกรรมได้ตามปกติ

MThai news
