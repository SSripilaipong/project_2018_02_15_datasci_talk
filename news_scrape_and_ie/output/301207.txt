กสิกรไทยฟันธงตลาดหุ้นติดอยู่แดนลบสัปดาห์นี้ แนะหุ้นกลุ่ม ปตท. ด้านเคจีไอ แนะหุ้น BCP และ TUF

นายเผดิมภพ สงเคราะห์ กรรมการผู้จัดการ บล. กสิกรไทย เผยว่า แนวโน้มตลาดหุ้นไทยยังคงผันผวนและดัชนียังไม่มีข่าวดีเข้ามารองรับ คาดว่าจะยังคงมีแรงเทขายออกมาต่อเนื่อง นักลงทุนควรจับตาการเมืองภายในโดยเฉพาะการชุมนุมใหญ่ของกลุ่มกปปส.ที่จะเกิดขึ้นในวันนี้ (13 ม.ค.57)
“ทางการท่องเที่ยวแห่งประเทศไทย คาดว่า ช่วง ชัตดาวน์กรุงเทพฯ ระหว่างวันที่ 13-15 มกราคม นักท่องเที่ยวจะลดลงประมาณ 2 แสนคน คิดเป็นรายได้ 1 หมื่นกว่าล้านบาท ขณะที่สภาที่ปรึกษาเศรษฐกิจและสังคมแห่งชาติคาดว่า GDP ปี 2557 จะโตเพียง 3.5-4% สาเหตุเพราะปัญหาการเมืองที่ยืดเยื้อการเมืองจะยังคงยืดเยื้อ แต่คาดว่าจะไม่เกิดความรุนแรง เพราะหากเกิดความรุนแรงเศรษฐกิจโดยภาพรวมจะทรุดตัวลงมาก และคาดว่าผู้ประกอบการในประเทศจะได้รับผลกระทบกันถ้วนหน้า ดังนั้นอยากให้สถานการณ์ทางการเมืองถูกคลี่คลายไปในทิศทางที่ดีขึ้น เพื่อเศรษฐกิจในประเทศจะได้ถูกขับเคลื่อนไปในทิศทางที่ดีขึ้นและดัชนีจะไม่ซึมและปรับตัวลดลงอีกต่อไป” นายเผดิมภพกล่าว
ทั้งนี้กรอบการลงทุนของดัชนีในรอบสัปดาห์นี้อยู่ที่ 1,232-1,277 จุด ขณะที่กลยุทธ์การลงทุนยังคงแนะนำให้นักลงทุนเลือกหุ้นที่รับกับภาวะเศรษฐกิจโลกที่มีแนวโน้มปรับตัวดีขึ้น และไม่ได้รับปัจจัยเสี่ยงจากการเมืองในประเทศมากนัก
สำหรับหุ้นที่ฝ่ายวิจัยมองว่ายังเป็นหุ้นที่มีพื้นฐานดียังคงเป็นหุ้น  PTT,PTTEPและ PTTGC  เพราะกลุ่มหุ้นเหล่านี้มีปัจจัยพื้นฐานรองรับที่ดี อีกทั้งยังมีเงินปันผลที่สามารถจ่ายได้คุ้มค่าสำหรับเงินลงทุนซึ่งเฉลี่ยแล้วจะสูงกว่า 5%  “เศรษฐกิจโลก อเมริกา ยุโรป เริ่มฟ้นตัวดีขึ้น ดังนั้นกลยุทธ์การลงทุนในหุ้นช่วงนี้อยากให้นักลงทุนอิงกับต่างประเทศเป็นหลัก โดยเฉพาะหุ้นที่ได้รับอานิสงส์จากการฟ้นตัวของเศรษฐกิจโลก นอกจากนี้ในช่วงปลายเดือนมกราคมนี้จะมีการประชุมเฟดและอาจมีการลดขนาดเงิน QE อีกรอบก็เป็นไปได้
หุ้นเด่นวันนี้
บล. เคจีไอ แนะนำ 
 BCP บมจ. บางจาก ปิโตรเลียม  แนะนำซื้อ คาดว่ากำไรสุทธิของบริษัทจะอยู่ที่ 4.5 พันล้านบาท เพิ่มขึ้น 9% จากปีก่อน เพราะผลการดำเนินงานของโรงไฟฟ้าแสงอาทิตย์ 2 โครงการ และโครงการที่สามซึ่งจะเริ่มในปี 2557 าธุรกิจโรงไฟฟ้าแสงอาทิตย์ของ BCP จะสร้างผลกำไรให้กับบริษัทในปีนี้ 1.6 พันล้านบาท เพิ่มขึ้นถึง 90% เทียบปีก่อน ส่วนธุรกิจโรงกลั่นนั้น ค่าการกลั่นพื้นฐานน่าจะเพิ่มขึ้น และอุปสงค์ส่วนเกินในปี 2557 เพิ่มขึ้น ราคาเป้าหมาย 35  บาท/หุ้น 
 
TUF บมจ.ไทยยูเนี่ยน โฟรเซ่น  โปรดักส์ แนะนำซื้อ เพราะได้อานิสงส์จากค่าเงินบาทลดลง เมื่อเทียบกับดอลลาร์สหรัฐ ด้วยอัตรากำไรที่เพิ่มขึ้นจากธุรกิจส่งออกกุ้งแช่แข็งเป็นหลักเพิ่มขึ้นจาก 5% เป็น 10% ยอดขายปี 2557 โต 10% แตะ 4 พันล้านดอลลาร์ พร้อมตั้งงบลงทุนใหม่ 3.5 พันล้านบาท ราคาเป้าหมาย 74 บาท
MThai News

