ทองคำเช้านี้ขึ้น 100 บ. รูปพรรณขายออก 20,000 บาท ทองคำแท่ง รับซื้อ 19,500.00 บาท ขายออก 19,600  บาทราคาขึ้นผิดหวังตัวเลขจ้งงานสหรัฐฯ

สมาคมค้าทองคำ รายงานราคาทองคำ ประจำวันที่ 13 มกราคม 2557 โดยเปิดตลาดราคาทองคำ ขึ้น 100 บาท ดังนี้ทองรูปพรรณ รับซื้อ 19,222.88บาท ขายออก 20,000 บาท ทองคำแท่ง รับซื้อ 19,500 บาท ขายออก 19,600 บาท
สำหรับร้านทองจินฮั้วเฮงจะรอประเมินสถานการณ์อีกครั้งหนึ่งในวันที่ 13 ม.ค.หากกลุ่มผู้ชุมนุมเดินผ่านหน้าร้านช่วงเย็นดังที่เคยเป็นมา ก็ไม่น่ามีปัญหาอะไรเพราะอยู่ในวิสัยที่ลูกค้าและพนักงานยังเดินทางมาทำงานและซื้อขายทองได้ตามปกติ แต่หากนั่งอยู่บริเวณเยาวราชทั้งวันอาจต้องปิดร้าน
ด้านราคาทองคำในตลาดล่วงหน้าในโลกเพิ่มขึ้น สัญญาทองคำตลาดโคเมกซ์ในตลาดนิวยอร์ก ส่งมอบเดือน ก.พ. ปิดทะยานขึ้น 17.5 เหรียญสหรัฐต่อออนซ์หรือ 1.42% ที่ 1,246.9 เหรียญสหรัฐ ส่งผลให้ราคาขายในประเทศเพิ่มขึ้นถึงบาทละ 200 บาท ทองคำแท่งรับซื้อที่ 19,400 บาท และขายออก 19,500 บาท ส่วนทองรูปพรรณรับซื้อ 19,116.76 บาท และขายออก 19,900 บา
นักวิเคราะห์กล่าวว่า ราคาทองคำดีดตัวขึ้นแรง เป็นเพราะผิดหวังตัวเลขการจ้างงาน ทำให้ไม่แน่ใจเกี่ยวกับความแข็งแกร่งของเศรษฐกิจสหรัฐ และอาจจะทำให้ธนาคารกลางสหรัฐชะลอการตัดสินใจลดขนาดคิวอีออกไป จากที่มีกำหนดการประชุมในปลายเดือน ม.ค.นี้ จึงมีโอกาสสูงที่ราคาทองจะขึ้นไปถึง 1,250 เหรียญสหรัฐในต้นสัปดาห์หน้า  โดยกระทรวงแรงงานสหรัฐ รายงานว่าตัวเลขจ้างงานนอกภาคเกษตรในเดือนธ.ค. เพิ่มขึ้นเพียง 7.4 หมื่นตำแหน่งซึ่งต่ำสุดในรอบ 3 ปี และยังต่ำกว่าคาดการณ์ของนักวิเคราะห์ส่วนใหญ่
MThai News
