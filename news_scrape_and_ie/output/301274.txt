ตลาดหุ้นร่วง 9.50 จุด ยืนที่ 1,245.95 จุด  มูลค่าการซื้อขาย 564 ล้านบาท หวั่นม็อบปิดตลาดหุ้น

บล.เคจีไอ รายงานดัชนีหุ้นไทยวันนี้ (13 มกราคม 2557) เมื่อเวลา 10.01 น. เปิดตลาดร่วง 9.50 จุด ยืนที่ 1,245.95 จุด  มูลค่าการซื้อขาย 564 ล้านบาท ดัชนีสูงสุดอยู่ที่ 1,246.37 จุด ดัชนีต่ำสุดอยู่ที่ 1,244.14 จุด
เคจีไอมองว่า วันจันทร์แกว่งตัวลง ให้ติดตามการชุมนุมปิดกรุงเทพ ล่าสุดกลุ่ม กปปส. ปิดการจราจรแยกหลักๆ ตามที่ประกาศไว้แล้ว ขณะที่ต้องตามพัฒนาการในกลางสัปดาห์ หลังกลุ่ม คปท. กำหนดเส้นตาย 15 ม.ค. อาจยึดตลาดหลักทรัพย์ฯ หากนายกฯ ยังไม่ลาออก ภาพรวมปัจจัยการเมืองเป็นเรื่องหลักของสัปดาห์ ส่วนปัจจัยภายนอกมีผลน้อย สหรัฐฯ รายงานตัวเลขจ้างงานเดือน ธ.ค. ต่ำกว่าคาดมาก กดเงินดอลล่าร์ฯ และดอกเบี้ยพันธบัตรสหรัฐฯ ลง โดยกลยุทธ์เน้นหุ้นส่งออกและหุ้นปันผล
MThai News
