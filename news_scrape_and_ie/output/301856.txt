บล.เคจีไอ ชี้ทางลงทุน ช่วงการเมืองวุ่นวาย เชียร์หุ้นกลุ่มส่งออกอาหารและอิเล็กทรอนิกส์พร้อมแนะหุ้นปันผลเด่น
บล.เคจีไอ วิเคราะห์และเชียร์หุ้นกลุ่มส่งออก ทั้งอาหารและอิเล็กทรอนิกส์ ซึ่งประเมินว่า หุ้นกลุ่มส่งออกจะเด่นกว่าตลาดฯ ในสถานการณ์ที่มีการชุมนุมทางการเมือง เพราะ 1) นักลงทุนจำเป็นต้องหมุนกลุ่มเล่น โดยเฉพาะนักลงทุนสถาบัน ซึ่งกลุ่มส่งออกจะเป็นกลุ่มเดียวที่ได้รับผลกระทบที่จำกัด 2) ค่าเงินบาทที่มีแนวโน้มอ่อนค่า เป็นบวกต่อธุรกิจส่งออกอาหาร หุ้น CPF, TUF, GFPT, CFRESH และเลือก CPF เป็นหุ้นเด่น เพราะธุรกิจปี 2557  ครบทั้ง ไก่ / กุ้ง / หมู และล่าสุดมีข่าวออกหุ้นกู้อัตราดอกเบี้ยหน้าตั๋ว 0.5% (ให้สิทธิแปลงเป็นหุ้น CPALL ได้) มูลค่าประมาณ 9.6 พันล้านบาท ลดต้นทุนทางการเงิน เชิงกราฟ เตรียม ขายทำกำไรราคาสูงสุด (แนวต้าน) 30.50 บาท
หุ้นกลุ่มอิเล็กทรอนิกส์ DELTA วิเคราะห์เชิงกราฟเด่นกว่า แนะเก็งกำไรสั้น กรอบราคาระหว่าง  50 – 56 บาท ส่วน KCE แนะสะสม ราคาหุ้นเริ่มคงที่เริ่มส่งสัญญาณดีดตัวกลับ
หุ้นรถไฟฟ้า BTS, BMCL และ VGI แม้เมื่อวาน (13 ม.ค. 2557)ผลจากการ ชัตดาวน์กรุงเทพฯวันแรก จำนวนผู้โดยสาร BTS และ BMCL จะยังไม่เพิ่มขึ้นอย่างมีนัยสำคัญ คาดเป็นเพราะมีการลาหยุดงานจำนวนมาก แต่ในสถานการณ์การชุมนุมที่ยืดเยื้อ มีโอกาสที่จำนวนผู้โดยสารจะเพิ่มขึ้น  แม้ไม่มีประเด็นนี้โดยพื้นฐานของหุ้นกลุ่มนี้ไม่เปลี่ยนแปลง ดังนั้นราคาหุ้นที่ลงตามภาวะตลาดหุ้นเป็นโอกาสซื้อ โดย BTS เด่นสุดในกลุ่ม ประกาศจ่ายปันผล 0.20/หุ้น ขึ้นเครื่องหมายจ่ายปันผล (XD) 23 ม.ค.
หุ้นปันผลที่น่าเล่น ได้แก่ KTB, AI, BJCHI, SITHAI บล.เคจีไอแนะนำสะสม หุ้นปันผลสูงที่คัดเลือกจากการวิเคราะห์ของ Bloomberg consensus และฝ่ายวิจัยฯ เคจีไอ เน้นหุ้นที่ยังไม่เคยจ่ายปันผลระหว่างกาล บวกกับของประมาณการฯน้อย + มีนักวิเคราะห์เขียนบทวิเคราะห์มากกว่า 4 รายขึ้นไป (ลดความเสี่ยงประมาณการฯ) สำหรับหุ้นใหญ่แนะนำ KTB (อัตราปันผล 5.5%) หุ้นขนาดกลาง – เล็ก แนะนำ AI (อัตราปันผล 15.9%), BJCHI (อัตราปันผล 7.4%), SITHAI (อัตราปันผล 6.4%)
MThai News
