ธนาคารแห่งประเทศไทย แจ้งวันนี้ (14 ม.ค.) ธนาคารพาณิชย์ ปิดทำการสาขารวม 135 แห่ง โดยธนาคารทหารไทย ปิดมากสุด 76 สาขา หลังชัตดาวน์กรุงเทพ

ธนาคารแห่งประเทศไทย (ธปท.) ได้รับรายงานการปิดสาขาสถาบันการเงินที่ได้รับผลกระทบอยู่ในพื้นที่ชุมนุมต่อเนื่องเป็นวันที่ 2 รวมทั้งสิ้น 135 สาขา ในจำนวนนี้มีสาขาแจ้งปิดดำเนินการทั้งวัน 36 สาขา ได้แก่ ธนาคารกรุงเทพ 3 สาขา ธนาคารกรุงไทย 17 สาขา ธนาคารกรุงศรีอยุธยา 2 สาขา ธนาคารกสิกรไทย 2 สาขา ธนาคารไทยพาณิชย์ 5 สาขา ธนาคารทหารไทย 4 สาขา ธนาคารยูโอบี 1 สาขา และธนาคารธนชาต 2 สาขา
ส่วนสาขาธนาคารพาณิชย์ที่มีการแจ้งปิดดำเนินการก่อนเวลาปกติ มี 99 สาขา ได้แก่ ธนาคารกรุงไทย 5 สาขา ธนาคารกรุงศรีอยุธยา 8 สาขา ธนาคารทหารไทย 72 สาขา ธนาคารยูโอบี 2 สาขา ธนาคารทิสโก้ 2 สาขา และธนาคารซีไอเอ็มบี ไทย 10 สาขา
MThai News
