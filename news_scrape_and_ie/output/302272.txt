ตลาดหุ้นปิดภาคเช้าวันนี้ (15 ม.ค.) ติดลบ 3.83จุด ดัชนีอยู่ที่ 1,292.04 จุด มูลค่าซื้อขาย 16,917.29 ล้านบาท
นักวิเคราะห์ฯ มองว่า ตลาดหุ้นไทยเช้านี้ปรับตัวลงหลังดีดตัวขึ้นไปเมื่อ 2 วันที่ผ่านมา ตลาดพักตัวรอดูสถานการณ์การเมืองอยู่ ซึ่งขณะนี้ยังไม่มีความคืบหน้าอะไร ด้านตลาดภูมิภาคส่วนใหญ่อยู่ในแดนบวกในกรอบแคบๆ หลังยอดค้าปลีกของสหรัฐฯออกมายังแข็งแกร่ง ทำให้นักลงทุนมั่นใจเศรษฐกิจสหรัฐฯแต่ก็กังวลลดขนาดปริมาณเงิน QE บ่ายนี้ตลาดฯคงแกว่งในกรอบจำกัดหลังยังไร้ปัจจัยใหม่หนุน พร้อมให้ดัชนีต่ำสุด (แนวรับ) 1,280 และดัชนีสูงสุด(แนวต้าน) 1,300 จุด
5 อันดับหลักทรัพย์ที่มีมูลค่าซื้อขายสูงสุด ได้แก่
AOT              มูลค่าการซื้อขาย 1,331.06 ล้านบาท    ราคาล่าสุด 166.50 บาท     ปรับบวก 7.00 บาท 
 ADVANC       มูลค่าการซื้อขาย 968.70 ล้านบาท    ราคาล่าสุด 211.00 บาท     ปรับลง1.00บาท 
 PTT              มูลค่าการซื้อขาย 816.82 ล้านบาท    ราคาล่าสุด 291.00 บาท     ปรับลง 3.00 บาท 
 TRUE          มูลค่าการซื้อขาย 722.27 ล้านบาท    ราคาล่าสุด 7.85 บาท         ไม่เปลี่ยนแปลง 
 PTTGC        มูลค่าการซื้อขาย 717.68 ล้านบาท    ราคาล่าสุด 75.75 บาท     ไม่เปลี่ยนแปลง
MThai News
