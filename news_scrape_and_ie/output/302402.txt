ผู้อำนวยการ ขสมก. โวยแผนชัตดาวน์ กทม.ปิดแยกถนน 7 จุด ฉุดรายได้หายกว่า 5.3 ล้านบาท ระบุหากยืดเยื้อเกิน 1 สัปดาห์

นายนเรศ บุญเปี่ยม รักษาการผู้อำนวยการ องค์การขนส่งมวลชนกรุงเทพ (ขสมก.) เผย จากสถานการณ์การปิดแยกถนน 7 จุด ของกลุ่ม กปปส. ตั้งแต่วันที่ 13 มกราคมที่ผ่านมา ยอมรับว่า ทำให้ประชาชนที่ใช้บริการ ขสมก.เส้นทางต่าง ๆ ได้รับผลกระทบ จึงต้องเปลี่ยนเส้นทาง เพื่ออำนวยความสะดวกแก่ประชาชน ซึ่งช่วงเวลาปกติ ซึ่งหากไม่มีการชุมนุมการใช้บริการของประชาชนจากชานเมืองเข้ามายังกรุงเทพฯ ชั้นในสูงถึง 1.5 ล้านคนต่อวัน และมีรถให้บริการทั้ง ขสมก. และรถร่วมเอกชน กว่า 5,500 คัน ช่วงการชุมุมเหลือเพียง 3,400-4,000 คันต่อวัน ทำให้ไม่เพียงพอต่อการให้บริการ  โดยวันที่มีการชัตดาวน์กรุงเทพฯ ทำให้มีผู้ใช้บริการเหลือเพียง 1.3 ล้านคนต่อวัน”
ทั้งนี้ ขสมก.ได้มีการประชาสัมพันธ์และเตรียมการล่วงหน้า จึงทำให้ไม่เกิดผลกระทบมากนัก แต่กระทบกับรายได้ของ ขสมก.ลดลงจากปกติ 9.6 ล้านบาทต่อวัน โดยเฉพาะวันที่ 13 มกราคมรายได้ลดลงไป 3 ล้านบาท ส่วนวันที่ 14 มกราคม รายได้ลดลง 2.3 ล้านบาท ขณะที่รถร่วมเอกชนรายได้ลดลงกว่า 1 ล้านบาทต่อวัน และหากการชุมนุมยังยืดเยื้อนานเกิน 1 สัปดาห์ ขสมก.ต้องวางแผนด้านการเงิน และอาจจะต้องขอการสนับสนุนงบประมาณจากรัฐบาลเพิ่ม
MThai News


