“กิตติรัตน์” เผยหากชุมนุมยืดเยื้อ โครงการลงทุน 2ล้านล้านชะงักกระทบ GDP ปีนี้เหลือโตแค่ 3%

นายกิตติรัตน์ ณ ระนอง รองนายกรัฐมนตรีและรมว.คลัง เปิดเผยภายหลังการประชุมคณะรัฐมนตรีเศรษฐกิจว่า เหตุการณ์ทางการเมืองที่มีความยืดเยื้ออยู่ในขณะนี้จะทำให้เศรษฐกิจไทยปีนี้ขยายตัวลดลงมาอยู่ที่กว่า 3% จากที่มีการคาดการณ์ไว้ว่าเดิมจะขยายตัว 4.5%
ส่วนการปิดสถานที่ราชการสำคัญอาจจะทำให้การทำงานชะงักลงบ้าง แต่ยืนยันว่าจะสามารถให้บริการกับประชาชนได้อย่างแน่นอน แต่ไม่อยากให้การชุมนุมยืดเยื้อเนื่องจากอาจกระทบต่อการทุน 10 ของโครงการลงทุนและการคมนาคมขนส่งได้ จึงอยากให้ทุกฝ่ายหันหน้ามาเจรจากันเพื่อหาทางออกเพื่อลดความเสี่ยงด้านต่างๆที่อาจเกิดขึ้น
ขณะที่นายสมชัย สัจจพงษ์ ผู้อำนวยการสำนักงานเศรษฐกิจการคลัง (สศค.) รายงานที่ประชุมว่า เมื่อแผนโครงการลงทุน 2 ล้านล้านบาทไม่เกิดขึ้นปีนี้ จะทำให้จีดีพีปี 2557 ปรับลดลงจาก 3.5-4.0% เหลือ 3.1% จากปัญหาการยืดเยื้อทางการเมือง และหากการชุมนุมยืดเยื้อจนไม่สามารถมีการเลือกตั้งจะกระทบต่อความเชื่อมั่น การซื้อขายสินค้า การบริโภค กำลังซื้อ และการชำระหนี้ ภาคธุรกิจที่แท้จริงอาจทำให้จีดีพีขยายตัวเพียง 2%
Mthai new
