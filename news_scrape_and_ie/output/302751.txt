ปตท.-บางจาก ปรับลดราคาขายปลีกน้ำมัน เบนซิน-แก๊สโซฮอล์ทุกชนิด 40 สต./ลิตร อี 85 ลด 20 สต./ลิตร คงราคาดีเซล มีผลตี 5 พรุ่งนี้

บมจ.ปตท. (PTT) ประกาศลดราคาขายปลีกน้ำมันเบนซินและแก๊สโซฮอล์ทุกชนิด ลดลงอีกลิตรละ 40 สตางค์ E85 ปรับลดลงลิตรละ 20 สตางค์ ส่วนดีเซลคงราคาเดิมที่ลิตรละ 29.99 บาท โดยให้มีผล 05.00 น. พรุ่งนี้ (17 ม.ค. 57) เป็นต้นไป ส่งผลให้ราคาใหม่เป็นดังนี้ แก๊สโซฮอล์ 95 อยู่ที่ 40.53 บาท/ลิตร, แก๊สโซฮอล์ 91 ลิตรละ 38.08 บาท, E20 ลิตรละ 35.58 บาท และ E85 อยู่ที่ลิตรละ 24.38 บาท
ในขณะ ที่ บมจ.บางจาก ปิโตรเลียม (BCP) ประกาศปรับลดราคาขายปลีกน้ำมัน กลุ่มแก๊สโซฮอล์ทุกชนิดลดลงอีกลิตรละ 40 สตางค์ E85 ปรับลดลิตรละ 20 สตางค์ คงราคาขายดีเซลที่ 29.99 บาท/ลิตร และให้มีผล 05.00 น. ของวันที่ 17 ม.ค. เช่นเดียวกัน ส่งผลให้แก๊สโซฮอล์ 95 อยู่ที่ 40.53 บาท/ลิตร, E 20 อยู่ที่ 35.58 บาท/ลิตร, E85 อยู่ที่ 24.38 บาท/ลิตร และแก๊สโซฮอล์ 91 อยู่ที่ 38.08 บาท/ลิตร
MThai News
