อธิบดีกรมสรรพากร ยืนยัน กลุ่ม กปปส.ปิดสรรพากรพื้นที่สาขาต่างๆ ไม่กระทบการยื่นแบบภาษีเงินได้และการคืนเงินภาษี

นายสุทธิชัย สังขมณี อธิบดีกรมสรรพากร ยืนยันว่า กรณี กลุ่ม กปปส.ปิดสรรพากรพื้นที่สาขาต่างๆ ไม่กระทบการยื่นแบบภาษีเงินได้บุคคลธรรมดา:ซึ่งผู้เสียภาษีทุกคน สามารถยื่นแบบภาษีได้ตามปกติทั้งผ่านระบบอินเทอร์เน็ต และผ่านสำนักงานสรรพากรพื้นที่ที่ยังเปิดทำงานตามปกติ แต่เพิ่มความปลอดภัย โดยเฉพาะในช่วงเวลาที่ขบวนม็อบเคลื่อนมาจะปิดทำการชั่วคราว และหากเกิดเหตุรุนแรง กรมสรรพากรมีศูนย์สำรองในการเก็บบันทึกข้อมูลภาษี จึงไม่มีผลต่อการดำเนินการ
ล่าสุด ตั้งแต่วันที่ 2 ม.ค.-13 ม.ค. 2557 มีผู้ยื่นแบบภาษีเงินได้บุคคลธรรมดามาแล้วจำนวนมาก เพิ่มขึ้นร้อยละ 40 เมื่อเทียบกับช่วงเดียวกันของปีก่อน โดยเฉพาะการยื่นผ่านระบบอินเทอร์เน็ตที่มีการยื่นเข้ามามากขึ้น อีกทั้งอธิบดีกรมสรรพากร ยืนยันว่า การคืนภาษีให้ผู้ที่ชำระภาษีเกินจะไม่ล่าช้า แม้ว่าจะมีการชุมนุม โดยเฉพาะการยื่นผ่านระบบอินเทอร์เน็ต จะได้รับเงินคืนภายใน 15 วัน
MThai News
