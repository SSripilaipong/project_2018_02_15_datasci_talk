ดัชนีเปิดในแดนบวก ปรับไปที่ระดับ 1,304.13 จุด เพิ่มขึ้น 2.65 จุด มูลค่าการซื้อขาย 1,127.37 ล้านบาท   เล็งการเก็งกำไรหุ้นแบงก์

ภาวะตลาดหุ้นไทยวันนี้ (17 ม.ค.) ดัชนีเปิดในแดนบวก โดยเมื่อเวลา10.00 น. ดัชนีปรับไปที่ระดับ 1,304.13 จุด เพิ่มขึ้น 2.65 จุด มูลค่าการซื้อขาย 1,127.37 ล้านบาท จับต้องดูว่า แรงเก็งกำไรผลดำเนินงานกลุ่มธนาคารพาณิชย์ ไตรมาส 4 ปี 2556 จะแผ่วลงหรือไม่
นักวิเคราะห์ประเมินว่า ทิศทางตลาดหุ้นไทยวันนี้ เป็นการย้ำฐานดัชนี 1,300 จุด แต่ระหว่างชั่วโมงซื้อขาย ดัชนีอาจแกว่งตัวผันผวน เพราะเป็นวันสุดท้ายของสัปดาห์ อาจมีแรงขายทำกำไร เพื่อปิดความเสี่ยงช่วงวันหยุด และมีโอกาสขึ้นไปทดสอบในสัปดาห์หน้า หากผลการประชุม กนง. วันที่ 22 ม.ค. พิจารณาลดอัตราดอกเบี้ยนโยบายเป็นครั้งที่ 2 ลงอีก 0.25% เป็น 2.00%
ส่วนปัจจัยทางการเมือง ต้องเกาะติดต่อไป ทั้งในแง่ของท่าทีของ คณะกรรมการ กกต. ในช่วง 1-2 วันนี้ ว่าคณะกรรมการการเลือกตั้ง จะมีท่าทีอย่างไร หรือคณะกรรมการ กกต. จะพิจารณาลาออกจากตำแหน่ง หรือไม่ ซึ่งจะเป็นการส่งสัญญาณต่อการเลือกตั้งวันที่ 2 ก.พ.อีกทั้งต้องเกาะติดความคืบหน้า ปปช. เชิญ นายกฯ รักษาการ ยิ่งลักษณ์ ชินวัตรเข้าสู่การไต่สวน คดีทุจริตโครงการจำนำข้าว เมื่อใดการชุมนุมของ กปปส. ที่จะครบ 1 สัปดาห์ในการปิด กทม. จะมีพัฒนาการอย่างไร และจำนวนผู้ชุมนุมในช่วงสุดสัปดาห์ จะมากขึ้นหรือไม่
MThai News
