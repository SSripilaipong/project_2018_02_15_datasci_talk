หุ้นไทยวันนี้ (20 ม.ค.) ดัชนีเปิดในแดนลบที่ระดับ 1,292.06 จุด ลดลง 3.35 จุด มูลค่าการซื้อขาย 802.97 ล้านบาท เพราะกลัวเหตุระเบิดรุนแรง นักวิเคราะห์ชี้ซ้ำเงินบาทอ่อนต่างประเทศขายแน่
นาย อภิชาติ ผู้บรรเจิดกุล  ผู้อำนวยการสายงานวิเคราะห์เชิงกลยุทธ์  บล.ทิสโก้  กล่าวว่า ตลาดหุ้นไทยเช้านี้คาดว่าจะปรับตัวลง มองว่านักลงทุนมีความกังวลเพิ่มขึ้น จากสถานการณ์ทางการเมืองมีแนวโน้มความรุนแรงเพิ่มขึ้น ขณะที่เงินบาทเริ่มอ่อนค่าหลังจากดอลลลาร์แข็งค่าสุดในรอบ 2 ปี อาจส่งผลให้นักลงทุนต่างชาติกลับมาขายสุทธิได้อีกครั้ง ส่วนตลาดภูมิภาคเคลื่อนไหวทั้งในแดนบวกและแดนลบในกรอบ 0.30-3.50%  พร้อมให้ดัชนีต่ำสุด (แนวรับ)ที่ 1,280-1,285 จุด และดัชนีสูงสุด (แนวต้าน) 1,300-1,305 จุด
ด้าน ฝ่ายวิจัยเอเซียพลัส  ยังมองว่า มีความเสี่ยงที่คณะกรรมการนโยบายการเงิน (กนง.) จะปรับลดดอกเบี้ยนโยบายลงอีก 0.25% เพื่อกระตุ้นเศรษฐกิจ เนื่องจากปัจจุบันภาวการณ์เศรษฐกิจไทยนั้น ต้องการกระตุ้นจากการชะลอตัว ซึ่งจะส่งผลดีกับภาคอสังหาริมทรัพย์ กลุ่มเช่าซื้อ โดยช่วงที่ผ่านมานั้น พบว่า นักลงทุนเข้าไปเก็งกำไรในกลุ่มอสังหาริมทรัพย์อย่างคึกคัก หลังจากที่ดัชนีปรับตัวลดลงแรงต้นทุน ส่วนกลุ่เช่าซื้อ มีผลดีในการระดมทุนถูกลงกว่าเดิม แต่ยังสามารถคิดดอกเบี้ยกับลูกค้าได้ในอัตราเดิม
MThai News
