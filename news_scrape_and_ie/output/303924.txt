บรรษัทฯ เร่งหารือแบงก์พาณิชย์ยืดชำระหนี้ธุรกิจ SME หลังสัญญาณ ลูกหนี้ผิดนัดชำระหนี้เพิ่มขึ้น เหตุยอดขายหด หลังเกิดม็อบ

นายวิเชษฐ วรกุล รองผู้จัดการทั่วไป บรรษัทประกันสินเชื่ออุตสาหกรรมขนาดย่อม (บสย.) เผย ขณะนี้กำลังหารือกับธนาคารพาณิชย์ที่เป็นพันธมิตรในโครงการการค้ำประกันสินเชื่อผู้ประกอบการSME ว่า จากสถานการณ์การเมืองและภาวะเศรษฐกิจขณะนี้ ส่งผลให้ลูกหนี้การผิดนัดชำระหนี้ของลูกค้าหรือไม่ รวมถึงการขยายตัวของสินเชื่อขนาดกลางและขนาดย่อม (เอสเอ็มอี) ในปีนี้ เพื่อนำมาปรับแผนการดำเนินงานของ บสย.ใหม่ โดยยอมรับว่าเป้าหมายการค้ำประกันสินเชื่อปีนี้วงเงิน 1 แสนล้านบาทนั้นอาจไม่เป็นไปตามแผนที่วางไว้ ซึ่งภายในสิ้นเดือนมกราคมนี้น่าจะเห็นภาพที่ชัดเจนขึ้น
โดยบสย.ประเมินจากการขยายตัวทางเศรษฐกิจปีนี้ที่ระดับ4.5% ซึ่งขณะนี้มีแนวโน้มที่จะขยายตัวต่ำกว่านั้นและไม่มีปัจจัยทางการเมืองเข้ามากระทบ รวมทั้ง 2 โครงการใหม่ที่คาดว่าจะเริ่มได้ในปีนี้ต้องชะลอออกไปหลังรัฐบาลยุบสภา ทั้งโครงการค้ำประกันสินเชื่อเพื่อผู้ประกอบการโอท็อปและวิสาหกิจชุมชนและโครงการค้ำประกันสินเชื่อเพื่อผู้ประกอบการขนาดเล็กซึ่ง 2 โครงการตั้งวงเงินไว้ 10,000 ล้านบาท
“การค้ำประกันสินเชื่อปีนี้หายไปแล้ว 2 ส่วน 2 หมื่นล้านบาท ซึ่งไม่แน่ใจว่าจะได้รับการผลักดันต่อเมื่อใด ทำให้เป้าหมายแสนล้านบาทค่อนข้างเหนื่อย โดยครึ่งเดือนแรกนี้แทบจะไม่มีลูกค้าใหม่เข้ามา ดังนั้นไตรมาสแรกที่ตั้งเป้าค้ำประกันสินเชื่อไว้ 19,750 ล้านบาท จำนวนเอสเอ็มอี 6,498 ราย คงได้รับผลกระทบ” นายวิเชษฐกล่าว
MThai News
