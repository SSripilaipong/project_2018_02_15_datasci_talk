วันนี้(21 ม.ค.) จากกรณีที่มีกระแสข่าวว่า กาเร็ต ป๊อปคอร์น  ( Garrett Popcorn) ป๊อปคอร์นชื่อดังสัญชาติอเมริกาที่มีสาขาอยู่ทั่วโลก  เตรียมเปิดตัวสาขาในประเทศไทยอย่างเป็นทางการแล้ว

หลังจากที่คนไทยหลายคนต้องไปซื้อไกลถึงสิงคโปร์ซึ่งเป็นสาขาที่ใกล้ประเทศไทยมากที่สุดและมีการสั่งพรีออเดอร์เข้ามาอย่างมากมาย โดยสาขาแรกที่จะมีการเปิดตัวคือ สาขาสยามพารากอน ซึ่งจะมีพิธีเปิดตัวอย่างเป็นทางการในวันที่ 29 ม.ค. นี้
ทั้งนี้ได้มีการเปิดรับรหัสลูกค้า 250 คนแรกผ่านทางเฟซบุ๊คแฟนเพจ เพื่อให้ได้รับสิทธิ์ในการต่อแถวซื้อในวันเปิดตัววันแรก ซึ่งหมดไปอย่างรวดเร็วแล้ว โดยคาดว่ากระแสของกาเร็ต ป๊อปคอร์นน่าจะกลายเป็นกระแสดังไม่แพ้คริสปี้ครีม โดนัทชื่อดังที่เข้ามาเปิดสาขาในประเทศไทยเมื่อหลายปีก่อนอย่างแน่นอน ซึ่งในตอนนั้นเกิดกระแสคริสปี้ครีมฟีเวอร์ต่อแถวยาวจนไปถึงหน้าห้างสยามพารากอนและกระแสก็ค่อยซาลงในที่สุด
MThai News

