เมเจอร์ ซีนีเพล็กซ์ กรุ้ป ฉลองตรุษจีนรับปีม้า2014 แจกอั่งเปาโชค 2 ชั้น 14 วัน กว่า 14 ล้านบาทลุ้นทองคำวันละ 1 เส้น

เมเจอร์ ซีนีเพล็กซ์ กรุ้ป ฉลองตรุษจีนคึกคักรับปีม้า “ Happy Chinese New Year 2014 ”สำหรับลูกค้าที่ชมภาพยนตร์ ระหว่างวันที่ 24 มกราคม-6 กุมภาพันธ์ 2557 รับมูฟวี่อั่งเปาโชค 2 ชั้น
โชคชั้นที่ 1 แจกสร้อยคอทองคำ 1 บาท ทุกวัน วันละ 1 เส้น สำหรับลูกค้าที่ชมภาพยนตร์ทุกที่นั่ง เพียงพิมพ์ข้อความ MJ # และตามด้วย ตัวเลขหลังข้อความ Taxinv (ABB) ใบกำกับภาษี ส่งมาที่หมายเลข 4545499 (ค่าส่งครั้งละ 3 บาท) พร้อมเก็บตั๋วหนังไว้เป็นหลักฐาน ประกาศผลทุกวันทางเฟบุ๊ค FB/majorgroup.com เวลา 12.00 น. ของวันถัดไป
โชคชั้นที่ 2 ชมภาพยนตร์ทุก 2 ที่นั่ง รับทันที มูฟวี่อั่งเปาเซ็ท เซ็ทละ 400 บาท ประกอบด้วย คูปองรับฟรีน้ำอัดลม 22 ออนซ์ 1 แก้ว มูลค่า 40 บาท เมื่อซื้อชุดบักเก็ตเซ็ท, คูปองส่วนลด 50 บาท
สำหรับเล่นไอซ์สเก็ต, คูปองส่วนลด 100 บาท สำหรับเล่นโบว์ลิ่งหรือร้องคาราโอเกะ, คูปองชมภาพยนตร์ฟรี 1 ที่นั่ง ภาพยนตร์เรื่อง “Hercules” เมื่อซื้อ 2 ที่นั่ง สำหรับที่นั่งปกติในระบบปกติ หรือระบบดิจิตอล นอกจากนี้ ลูกค้าที่ชมภาพยนตร์โรงภาพยนตร์ AIS 4DX และ Krungsri Imax รับอั่งเปาเพิ่ม 1 ใบ ลุ้นรับ…คูปองเล่นโบว์ลิ่งฟรี 1 เกม, คาราโอเกะฟรี 1 ชั่วโมง, ไอซ์สเก็ตฟรี 1 ชั่วโมง และตุ๊กตาน้องอุ่นใจ
พิเศษ! เฉพาะวันตรุษจีน 31 มกราคม 2557   สมาชิกบัตร M Generation ที่ชมภาพยนตร์ครบ 2,014 คนแรก รับทันที Fortune Cookies คุกกี้คำนาย 1 ชิ้น (จำกัดสาขาละ 30 คน) ที่ เมเจอร์ ซีนีเพล็กซ์ กรุ้ป ทั้ง 6 แบรนด์ ได้แก่ เมเจอร์ ซีนีเพล็กซ์, อีจีวี, เอสพลานาด ซีนีเพล็กซ์, ภาพยนตร์ซีนีเพล็กซ์ , พาราไดซ์ ซีนีเพล็กซ์ และ เมกา ซีนีเพล็กซ์ ทุกสาขาทั่วประเทศ
Mthai News
