มติ ธ.ก.ส. ไม่นำเงินฝากจ่ายจำนำข้าว ลั่นรัฐต้องเป็นฝ่ายจัดสรรงบจำนวนดังกล่าวมาจับจ่ายเอง
รายงานข่าวแจ้งว่า ที่ประชุมคณะกรรมการธนาคารเพื่อการเกษตรและสหกรณ์การเกษตร หรือ ธ.ก.ส. วันนี้ (21ม.ค.57) ได้มีมติไม่ให้นำเงินฝาก และสภาพคล่องของธนาคารมาใช้ในโครงการรับจำนำข้าว ภายหลังได้มีการหารือเพื่อหาแหล่งเงินทุน ที่จะนำมาใช้ในโครงการดังกล่าวที่ยังค้างจ่ายเกษตรกรอยู่จำนวน 1.3 แสนล้านบาท ซึ่งเงินที่จะนำมาจ่ายในโครงการจำนำข้าวนั้น จะต้องเป็นเงินที่รัฐบาลจะต้องจัดหามาให้เท่านั้น

โดยนายลักษณ์ วจนานวัช ผู้จัดการ ธ.ก.ส. เผยว่าการที่รัฐบาลจะได้เงินมาจ่ายให้ชาวนา ต้องรอความเห็นชอบจากคณะกรรมการการเลือกตั้ง (กกต.) ก่อน ว่าจะมีมติอย่างไร และจะสอดรับกับมติ ครม.ที่ออกมาก่อนหน้านี้หรือ
ซึ่งถ้าหาก กกต.ไม่อนุมัติให้รัฐบาลกู้เงิน จะต้องหาแนวทางช่วยเหลือชาวนาที่ไม่ได้รับเงิน โดยได้มอบหมายให้ฝ่ายจัดการ ธ.ก.ส. หาแนวทางบรรเทาความเดือดร้อนของชาวนา เบื้องต้นจะใช้แนวทางขยายเวลาการชำระหนี้ การผ่อนปรนดอกเบี้ยปรับร้อยละ 3 การให้เงินทุนหมุนเวียน โดยมาตรการทั้งหมดจะไม่เกี่ยวข้องกับโครงการรับจำนำข้าว แต่ใช้มาตรการของธนาคารเอง
MThai News
