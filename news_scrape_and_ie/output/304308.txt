หุ้นไทย เริ่มผวาข่าวพ.ร.ก.ฉุกเฉิน แกว่งตัวรับข่าวก่อนนหน้า สมาคมโบรกฯแนะจับตาดูการเมืองอย่ากระพริบตา   คันทรีชี้หุ้นเลือกตั้งน่าลอง

เมื่อวานนี้ (22ม.ค.) ตลาดหุ้นแกว่งตัวไปมา ด้วยกระแสข่าว พรก. ฉุกเฉิน เพราะในอดีต เมื่อมีการประกาศใช้หุ้นจะตกลง ในช่วงบ่ายแค่กังวลก็ทำให้ ตลาดหุ้นลดลงอย่างรวดเร็วจากบวกเยอะกลาย
เป็นติดลบ วันนี้เปิดตลาดลบ 11 จุด
นางภัทธีรา ดิลกรุ่งธีระภพ นายกสมาคมบริษัทหลักทรัพย์ (บล.) กล่าวแสดงความกังวลหลังรัฐบาลประกาศใช้ พ.ร.ก.ฉุกเฉินเพื่อควบคุมการชุมนุม โดยมองว่า พ.ร.ก.ฉุกเฉิน จะส่งผลกระทบ
ต่อภาพรวมการลงทุนในตลาดหุ้น นักลงทุนคงจะชะลอการลงทุน ทั้งไทยและต่างชาติ โดยเฉพาะนักลงทุนไทยที่ชะลอการซื้อขายหุ้นมาตั้งแต่ต้นปี ส่งผลให้สัดส่วนการลงทุนของนักลงทุนบุคคลเหลือไม่ถึง 50% กลับเป็นนักลงทุนต่างชาติที่มีการซื้อขายมากขึ้น หลังจากนี้วอลุ่มการซื้อขายจึงน่าจะเบาบางลง จากที่เบาบางอยู่แล้ว
“นักลงทุนรวมถึงผู้ประกอบการก็คงต้องติดตามดูสถานการณ์การเมืองอย่างใกล้ชิด เพราะมีการเปลี่ยนแปลงตลอดเวลา”นางภัทธีรา กล่าวเตือน
นอกจากนี้ในวันที่ 23 ม.ค.นี้ สภาธุรกิจตลาดทุนไทยจะมีการประชุมประจำเดือน โดยมีวาระที่จะหารือถึงผลกระทบจากสถานการณ์ความขัดแย้งทางการเมืองในประเทศต่อธุรกิจ และเศรษฐกิจไทย โดยในส่วนของภาคธุรกิจหลักทรัพย์นั้น นอกจากผลกระทบต่อการเดินทางมาทำงานของพนักงานแล้ว ล่าสุดเห็นได้ว่ามีผลกระทบทำให้ปริมาณการซื้อขายหลักทรัพย์ปรับลดลง เห็นได้ชัดจากปริมาณการซื้อขายเมื่อวันที่ 20 ม.ค.ที่ปรับลดลงมาอยู่ในระดับไม่ถึง 2 หมื่นล้านบาท
ตอนนี้พบว่ามูลค่าการซื้อขาย ปรับลดลงมามาก อยู่ในระดับ 2 หมื่นล้านบาท ผลจากความกังวลความรุนแรงของสถานการณ์การชุมนุม ที่มีการขว้างระเบิดกัน ทำให้นักลงทุนชะลอการลงทุน อย่างไรก็ตามเชื่อว่าปริมาณการซื้อขายที่ลดลงแรงจะเป็นเพียงสถานการณ์ระยะสั้นเท่านั้น หากสถานการณ์คลี่คลายการลงทุนก็จะกลับมา โดยในวันที่ 23 ม.ค.นี้จะมีการประชุมประจำเดือนของสภาธุรกิจตลาดทุนไทย ก็จะมีการพูดคุยกันถึงผลกระทบจากสถานการณ์ทางการเมืองด้วย
หุ้นเด่นวันนี้   
 SIM (บมจ. สามารถ ไอโมบาย)  บล.คันทรี่ กรุ๊ป แนะนำซื้อ บริษัทมีธุรกิจที่เกี่ยวข้องกับงานประมูลภาครัฐ บริษัทแม่คือ SAMART ที่มี project ในมือจำนวนมาก มูลค่าเหมาะสมสูงกว่า 5 บาท 
 PS (บมจ.พฤกษา เรียลเตท)  บล.ฟิลลิป แนะนำทยอยซื้อ มียอดจองบ้านรอโอน Backog เพียง 17 พันล้านบาท เป้าหมายยอดจองบ้าน 50% และทาวเฮาส์41% ในปีนี้ ราคาเหมาะสม 20.90 บาท
MThai News
