ตลาดหุ้นไทยภาคเช้า ทันทีที่เปิดการซื้อขายดัชนีปรับลดลง 10.90 จุด นักลงทุนเทขายหลังจากรัฐบาลประกาศใช้พ.ร.ก.ฉุกเฉิน โบรกฯแนะลดพอร์ต
หุ้นไทยเปิดตลาด (22ม.ค.) ร่วง 10.32 จุด ยืนที่ 1,282.78 จุด มูลค่าการซื้อขาย 1,619.53 ล้านบาท
บล.ธนชาต คาดว่า ดัชนีวันนี้จะถูกกดดันโดยมีแนวรับย่อยที่ 1,275-1,282 จุด หลังจากรัฐบาลประกาศใช้ พรก.ฉุกเฉิน (สามารถยกระดับเป็น ฉุกเฉินร้ายแรง)เพื่อควบคุมการชุมนุม ซึ่งเป็นการย้ำมุมมองของเราต่อแนวโน้มสถานการณ์การเมืองที่มีแนวโน้ม “รุนแรง”มากขึ้น ก่อนการเลือกตั้งวันที่ 2 ก.พ.นี้ ทั้งนี้ถ้าเทียบกับการประกาศ พรก.ฉุกเฉิน 7 เม.ย.2010 ดัชนีหุ้นปรับลดลง -3.5% วันแรก และปรับลดลงทำจุดต่ำสุด -11% ในช่วงก่อนจะมีการสลายการชุมนุมในเดือน พ.ค. ขณะที่การประชุม กนง.วันนี้ คาดลดดอกเบี้ย 0.25% เหลือ 2.0% เพื่อกระตุ้นเศรษฐกิจ
ทั้งนี้  แนะนำลดพอร์ต   รอซื้อคืน 1,200-1,240 จุด จากการประกาศใช้ พ.ร.ก.ฉุกเฉิน เราคาดว่า SET จะปรับลดลงต่ำกว่า Trailing Stop บริเวณ 1,282 วันนี้ และเป็นจังหวะลดพอร์ต เพื่อจำกัดความเสี่ยงจากความผันผวน ที่เพิ่มขึ้นไปก่อน โดยมีเป้าหมายใน การซื้อคืน ที่บริเวณดัชนีต่ำสุด (แนวรับ) 1,200-1,240 จุด 
 MThai News
