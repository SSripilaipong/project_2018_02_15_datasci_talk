“ปิยะศักดิ์ “เอ็มดีใหม่ฟิตจัด นำศรีสวัสดิ์เงินติดล้อ ขยายแนวธุรกิจประกันภัยส่วนบุคคล รวมถึงบริการผลิตภัณฑ์ประกันภัย ตั้งเป้าสินเชื่อปีนี้1.35 หมื่นล้านบาท

นายปิยะศักดิ์ อุกฤษฏ์นุกูล กรรมการผู้จัดการใหญ่ บริษัท ซีเอฟจี เซอร์วิส จำกัด หรือ บริการศรีสวัสดิ์เงินติดล้อ เปิดเผยว่า ในปี 57 บริษัทตั้งเป้าหมายการเติบโตยอดสินเชื่อใม่ต่ำกว่า 35% หรือคิดเป็นยอดสินเชื่อรวมอยู่ที่ 1.35 หมื่นล้านบาท และเพิ่มความหลากหลายของรูปแบบการให้บริการพิจารณาสินเชื่อ และสร้างความแตกต่างกับคู่แข่ง พร้อมตั้งเป้าเปิดสาขาให้ครอบคลุมพื้นที่มากขึ้นอีก 30 สาขาโดยบริษัทจะมีจำนวนสาขารวมทั้งสิ้น 320 สาขาทั่วประเทศในสิ้นปี 2557
ทั้งนี้บริษัทยังได้เตรียมให้บริการทางการเงินเพิ่มเติม โดยจำหน่ายประกันภัยสำหรับบุคคลทั่วไป และลูกค้าสินเชื่อของบริษัท ภายใต้ชื่อ “โบรกเกอร์เงินติดล้อ” ด้วยสโลแกน ประกันซื้อง่ายคุ้มครองไว โดยมีการนำเสนอผลิตภัณฑ์ร่วมกับพันธมิตรหลักคือ บริษัท ศรีอยุธยา เจนเนอรัล ประกันภัย จำกัด(มหาชน) สำหรับประกันอุบัติเหตุส่วนบุคคลและประกันรถยนต์แบบสำเร็จรูป โดยประกันอุบัติเหตุส่วนบุคคลจะมีวงเงินคุ้มครองสูงสุดถึง 3 แสนบาท
นอกจากนี้ยังได้ร่วมเป็นพันธมิตรกับบริษัทประกันภัยต่างๆ เพื่อนำเสนอบริการผลิตภัณฑ์ประกันภัย โดยมีพนักงานที่ได้มีการฝึกอบรมและผ่านการสอบใบอนุญาตตัวแทน ให้คำปรึกษา
MThai News
