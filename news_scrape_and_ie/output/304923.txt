บลธนชาต ฟันธง ตลาดหุ้นไทยจะบวกหรือลบช่วงนี้อยู่ที่คำตัดสินของศาลรัฐธรรมนูญ แต่เป้นจิตวิทยาระยะสั้นหุ้นธนาคาร หุ้นส่งออก และหุ้นปันผลยังดี

บล.ธนชาต วิเคราะห์บรรยากาศการลงทุนตลาดหุ้นไทยว่า ดัชนีหุ้นปรับสูงขึ้นอย่างแข็งแกร่ง 1.38% ปิดที่ 1,308.34 จุด นำโดยหุ้นกลุ่มธนาคารเป็นหลัก จากความคาดหวังว่าความเสี่ยงที่จะเกิดความรุนแรง ลดลงในกรณีที่คำวินิจฉัยศาลรัฐธรรมนูญวันนี้ชี้ช่องทางในการ เลื่อนการเลือกตั้งออกไป ด้วยมูลค่าการซื้อขายหนาแน่น 3.7 หมื่นล้านบาท นักลงทุนต่างชาติซื้อหุ้นสุทธิ 1,859 ล้านบาท
ปัจจัยการเมืองยังเป็นปัจจัยพลิกผันสำคัญต่อทิศทางตลาดหุ้นช่วงนี้ โดยเฉพาะการพิจารณาของศาลฯ กรณีเลื่อนการเลือกตั้งวันนี้ โดยหากตัดสินว่าเลื่อนไม่ได้ ดัชนีหุ้นติดลบต่อ ทำให้มีความเสี่ยงที่จะปรับลดลงต่ำกว่าที่คาดดัชนีต่ำสุด (แนวรับ) ที่ 1,292 จุด หากตัดสินว่าเลื่อนได้โดยเป็นสิทธิของ กกต. ส่งผลบวก ต่อดัชนีหุ้น หรือว่า เลื่อนได้โดยเป็นสิทธิของรัฐบาล ส่งผลให้ตลาดหุ้นติดลบ แต่คาดว่ายังยืนได้เหนือ แนวรับ 1,292 จุด
หุ้นกลุ่มธนาคารมีแนวโน้มขึ้นดีกว่าตลาด เมื่อวานนี้ตลาดได้แรงหนุนจากหุ้นธนาคารเป็นหลัก และเป็นกลุ่มที่มีโอกาสขึ้นมากกว่าตลาด เพิ่มการลงทุนหุ้นธนาคาร โดยมีหุ้นที่น่าสนใจได้แก่ SCB, KBANK, KTB, BBL มีแนวโน้มขึ้น
โดยบล.ธนชาตยังแนะนำ กลุ่มหุ้น 3 กลุ่มหลักที่คาดว่าจมีราคาที่ดีขึ้นตลาด ได้แก่ 1) กลุ่มหุ้นที่ผลการดำเนินงานได้รับผลกระทบทางการเมืองจำกัด 2) กลุ่มหุ้นที่ให้อัตราผลตอบแทนจากเงินปันผลสูง และ 3) กลุ่มหุ้นที่ได้รับผลดีจากค่าเงินบาทที่อ่อนค่าลง และเศรษฐกิจโลกฟื้นตัว ซึ่งได้แก่ BTS, CPF, DELTA, DTAC, GFPT, INTUCH, และ PTTEP, และ TUF
MThai News
