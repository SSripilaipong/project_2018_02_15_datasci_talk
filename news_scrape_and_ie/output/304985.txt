กสท.เคาะหมายเลขประจำช่องทีวีดิจิตอลแล้ว Mono ช่อง 29 , work point    ช่อง 23,  GMM   ช่อง  25

ผู้สื่อข่าวรายงานว่า ที่ประชุมคณะกรรมการกิจการวิทยุกระจายเสียงและ กิจการโทรทัศน์ (กสท.) ได้มีมติเลือกหมายเลขประจำช่องให้กับทีวีดิจิตอล แล้วอย่างไม่เป็นทางการ โดยในหมวดรายการเด็ก จำนวน 3 ช่อง ได้แก่ ช่อง 13 เป็นของช่อง 3 ,ช่อง 14 MCOT ,ช่อง 15 ทีวีพูล
ส่วนในหมวดข่าว 7 ช่อง ได้แก่ ช่อง 16 TNN , ช่อง17 Thai TV ทีวีพูล ,ช่อง18 เดลินิวส์ ,ช่อง19 สปริงส์นิวส์ ,ช่อง20 Bright TV(3เอ) ,ช่อง21 Voice , ช่อง22 เนชั่น
สำหรับ SD 7 ช่อง ได้แก่  ช่อง23 work point , ช่อง24 True , ช่อง25 GMM, ช่อง26 Nation Bangkojk Bis , 27 RS Tv ,ช่อง 28 BEC, ช่อง 29 Mono
ช่อง HD 7 ช่องได้แก่ ช่อง30 MCOT, ช่อง31 GMM , ช่อง32 ไทยรัฐ , ช่อง33 BEC, ช่อง34 อมรินทร์, ช่อง35 ช่อง 7, ช่อง36 Bangkok Broadcast
ด้าน พ.อ.ดร.นที ศุกลรัตน์ รองประธานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ(กสทช.) และประธานคณะกรรมการกิจการกระจายเสียงและกิจการโทรทัศน์ (กสท.) เปิดเผยว่า สำหรับการเลือกลำดับหมายเลขช่องร่วมกับผู้ประกอบการในวันนี้(24 ม.ค.)  มีข้อตกลงร่วมกันว่าจะยังไม่ให้ข่าวเรื่องลำดับช่อง
แต่จะมีการประกาศรับรองผลอย่างเป็นทางการอีกครั้ง ในวันที่ 27 ม.ค.57 โดยมองว่า ลำดับหมายเลขช่องทีวีดิจิทัลที่เปลี่ยนไปจากการรับชมเดิมนั้นเป็นเพียงส่วนหนึ่งของการจดจำเท่านั้น
แต่สิ่งที่สำคัญที่สุดคือ เนื้อหารายการ คอนเทนต์ในการนำเสนอมากกว่าที่จะเป็นประโยชน์ต่อการรับชมทีวีดิจิทัลของประชาชนนอกจากนี้ ผู้ประกอบการทีวีดิจิทัลทั้ง 24 รายที่ชนะการประมูลสามารถเลือกผู้ให้บริการโครงข่ายทีวีดิจิทัลทั้ง 4 รายได้แก่ กรมประชาสัมพันธ์ ไทยพีบีเอส อสมท และกองทัพบก โดยให้ดำเนินการเซ็นสัญญาตกลงกันเอง ซึ่งหากมีความขัดแย้งหรือเกิดปัญหาในการเลือกโครงข่ายให้ดำเนินการแจ้ง กสทช.ทันที
MThai news
