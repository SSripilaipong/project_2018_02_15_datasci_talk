ไปรษณีย์ไทยจัดทำตราไปรษณียากรที่ระลึกเทศกาลตรุษจีนปีนี้ในภาพ “พระสังกัจจายน์” และซองวันแรกจำหน่ายแบบซองอั่งเปา
ไปรษณีย์ไทยจัดทำตราไปรษณียากรที่ระลึกเทศกาลตรุษจีนปีนี้ในภาพ “พระสังกัจจายน์” หรือพระศรีอารยเมตไตรย มีลักษณะอ้วนพุงพลุ้ย ใบหน้ายิ้มแย้มอันหมายถึงความอุดมสมบูรณ์ มีโชคลาภ มั่งคั่งร่ำรวย ตามคติความเชื่อของชาวจีนที่ว่า “ผู้ใดบูชาพระสังกัจจายน์ ย่อมเป็นมหามงคลอุดมด้วย ลาภ ยศ ความเจริญ รุ่งเรือง”

ทั้งนี้ออกจำหน่ายวันที่ 24 ม.ค.57 ราคาดวงละ 5 บาท เต็มแผ่น 50 บาท (10 ดวง) พร้อมซองวันแรกจำหน่าย ในแบบซองอั่งเปาเพื่อเป็นสิริมงคลราคา 13 บาท ผู้สนใจหาซื้อได้ตั้งแต่วันแรกจำหน่ายเป็นต้นไป ณ ที่ทำการไปรษณีย์ทุกแห่ง และบูธไปรษณีย์ไทยในงานเทศกาลตรุษจีนทั่วทุกภูมิภาค

พิเศษ คอลเลคชั่นในรูปแบบแผ่นอัลบั้มชีท บรรจุแสตมป์บล็อกสี่ พิมพ์สี่สีปั๊มทองเป็นสัญลักษณ์มงคลอวยพรให้เงินไหลมาเทมาตลอดปีมะเมีย ทั้งภาษาจีนและไทย พร้อมเรื่องราวเกี่ยวกับองค์พระสังกัจจายน์ เหมาะเป็นของขวัญสำหรับญาติมิตรในเทศกาลขึ้นปีใหม่จีนครั้งนี้ จำหน่ายในราคาพิเศษตามปีพ.ศ.ชุดละ 57 บาท เท่านั้น จำนวนจำกัด 30,000 ชุด
MThai News
