ชาวนาพิจิตร 6 อำเภอ เตรียมเคลื่อนทัพ รถอีแต๋น อีโก้ง รถเกี่ยว กว่า 100 คัน บุกกรุงเทพ ทวงเงินรับจำนำข้าว ยืนยันชุมนุมครั้งนี้ไม่เกี่ยวข้องกับการเมือง

นายกิตติศักดิ์ รัตนวราหะ ประธานเครือข่ายชาวนา 17 ภาคเหนือ เปิดเผยว่า ชาวนาพิจิตร 6 อำเภอ ตั้งแต่อำเภอวังทรายพูน อำเภอสามง่าม อำเภอ ดงเจริญ อำเภอทับคล้อ อำเภอสาเหล็ก และอำเภอโพธิ์ประทับประทับช้าง มีมติว่า วันที่ 25 มกราคม จะเดินทางเข้ากรุงเทพฯ โดยมีชาวนาหลายร้อยคนไปด้วย
นอกจากนี้ชาวนาได้รวบรวมรถอีแต๋น อีโก้งและรถทำการเกษตรทุกชนิด รถเกี่ยว รถบรรทุกข้าว ซึ่งขณะนี้มีการแจ้งประสงค์เพื่อจะเดินทางไปด้วยกว่า 100 คัน ที่จะเดินทางไปร่วมชุมนุมทวงเงินค่าข้าวจากนางสาวยิ่งลักษณ์ ชินวัตร รักษาการนายกรัฐมนตรี และรัฐมนตรีที่เกี่ยวข้อง
ทั้งนี้ ชาวนาขอยืนยันว่าการชุมนุมครั้งนี้ชาวนาเขาเดือดร้อนที่ไม่ได้รับเงินค่าข้าวในโครงการรับจำนำจริงๆ ไม่เกี่ยวกับการเมืองของพรรคใดทั้งสิ้น
อย่างไรก็ตามเป็นเวลา4 เดือนแล้วที่ชาวนายังไม่ได้รับเงินในโครงการรับจำนำข้าวปีผลผลิต 56/57 ตั้งแต่เดือนตุลาคม 2556 จนถึงขณะนี้
MThai news
