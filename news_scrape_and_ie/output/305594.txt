แอล.พี.เอ็น.ดีเวลลอปเมนท์เปิดตัวคอนโดย่านอ่อนนุช 2 โครงการรวด ราคาเริ่มต้น 888,000 บาท

นายโอภาส ศรีพยัคฆ์ กรรมการผู้จัดการ บริษัท แอล.พี.เอ็น.ดีเวลลอปเมนท์ จำกัด (มหาชน)(LPN) กล่าวว่า บริษัทได้เปิดขาย 2 โครงการแรกของปีนี้ในย่านอ่อนนุช คือ โครงการลุมพินี วิลล์ อ่อนนุช 46 และ โครงการลุมพินี วิลล์ อ่อนนุช – พัฒนาการ ซึ่งเป็น 2 โครงการต่อเนื่อง (Expend Project) จากทำเลย่านอ่อนนุช หลังจากบริษัทประสบผลสำเร็จจากการเปิดขาย 3 โครงการลุมพินี วิลล์ สุขุมวิท 77 , ลุมพินี วิลล์ สุขุมวิท 77(2) และลุมพินี เพลส ศรีนครินทร์ หัวหมาก – สเตชั่น

ทั้งนี้ สาเหตุที่บริษัทพัฒนาอีก 2 โครงการในย่านเดียวกัน เพราะเชื่อมั่นว่ายังเป็นทำเลที่มีความต้องการที่พักอาศัยอยู่อีกเป็นจำนวนมาก โดยดีมานด์ส่วนใหญ่เป็นกลุ่มซื้อเพื่ออยู่อาศัยจริง โดยบริษัทมีความมั่นใจในความแข็งแกร่งของแบรนด์ “ลุมพินี” วัดจากจำนวนลูกค้าที่เข้าชมโครงการทั้งโครงการที่แล้วเสร็จ 2 โครงการ ยิ่งไปกว่านั้นด้วยศักยภาพของทำเลในย่านนี้ที่มีความสะดวกในการเดินทางที่ใกล้ระบบขนส่งมวลชนสาธารณะทั้ง BTS Airport Link และใกล้ห้างสรรพสินค้าและสนามบินสุวรรณภูมิ ทำให้บริษัทเชื่อมั่นว่าจะได้รับผลตอบรับจากลูกค้าที่ดีเช่นเคย

นายโอภาสกล่าวว่า สำหรับราคาขายเริ่มต้นของทั้ง2โครงการอยู่ที่ 888,000 บาท สำหรับโครงการลุมพินี วิลล์ อ่อนนุช 46 เป็นคอนโดมิเนียมสูง8ชั้น 7อาคาร บนเนื้องที่พัฒนาโครงการ 13 ไร่เศษ ใกล้สถานีรถไฟฟ้าบีทีเอส (BTS) จำนวนกว่า 1,456 ยูนิต และโครงการลุมพินี วิลล์ อ่อนนุช – พัฒนาการ เป็นโครงการอาคารชุดสูง8ชั้น 7อาคาร จำนวนกว่า 1,600 ยูนิต บนพื้นที่15 ไร่ ที่ติดถนนใหญ่ ใกล้พอร์ตลิงค์ สถานีหัวหมาก ราคาเริ่มต้น 1.18 ล้านบาท โดย 2 โครงการยังพร้อมด้วยสิ่งอำนวยความสะดวกต่างๆ ที่จะสร้างความสุขที่แท้จริงของการอยู่อาศัยให้กับผู้อยู่อาศัยได้อย่างยั่งยืน
MThai News
