รองประธานสรท. คาดส่งออกไตรมาส 2/2557 วูบ หลังต่างชาติขาดความเชื่อมั่นในวิกฤติการเมืองไทย ปรับลดออเดอร์ไตรมาส 2
นายวัลลภ วิตนากร รองประธานสภาผู้ส่งสินค้าทางเรือแห่งประเทศไทย (สรท.) กล่าวว่า จากเหตุการณ์การชุมนุมทางการเมือง เริ่มส่งผลกระทบต่อการส่งออกในไตรมาส 2 ปี 2557 แล้ว
โดยพบว่าคำสั่งซื้อสินค้าในช่วงเดือน ม.ค. นี้ ลดลง เนื่องจากลูกค้าต่างชาติไม่มั่นใจว่าไทยจะส่งสินค้าได้ตามกำหนดหรือไม่ แม้ภาคเอกชนจะอธิบายว่าสถานการณ์การเมืองในไทยจริงๆ ไม่รุนแรง และไม่ส่งผลกระทบต่อการผลิตและส่งออกแต่อย่างใด
ทั้งนี้ผู้ซื้อกำลังมองหาแหล่งนำเข้าสินค้าจากประเทศอื่นแทน โดยเฉพาะกลุ่มสินค้าที่มีการผลิตในหลายประเทศใกล้เคียงกับไทย เช่น สิ่งทอ เครื่องนุ่งห่ม ซึ่งมีประเทศอินโดนีเซีย บังกลาเทศ กัมพูชา และเวียดนาม ที่สามารถผลิตสินค้าในลักษณะเช่นเดียวกับไทย นอกจากนี้ ในส่วนของเครื่องใช้ไฟฟ้า ผู้ซื้อหันไปสั่งซื้อจากมาเลเซียแทน
MThai news
