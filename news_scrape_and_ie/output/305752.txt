กรมศุลกากร ระบุ การชุมนุมยืดเยื้อเกือบ 3 เดือน ทำให้สูญรายได้จากการจัดเก็บภาษี 3 หมื่นล้านบาทต่อเดือน ทั้งฉุดยอดนำเข้าสินค้าหดตัวกว่า 10 เปอร์เซ็นต์

นายยุทธนา หยิมการุณ รองอธิบดีกรมศุลกากร ระบุว่า การชุมนุมทางการเมืองที่ยืดเยื้อมาเป็นเวลาเกือบ 3 เดือน ส่งผลกระทบต่อการจัดเก็บภาษีศุลกากรแล้วบางส่วน โดยจัดเก็บได้ลดลงร้อยละ 20 หรือประมาณ 3 หมื่นล้านบาท ทำให้ขณะนี้จัดเก็บภาษีได้เพียง 1.3 แสนล้านบาทต่อเดือน
ทั้งนี้ยังคงต้องจับตาดูสถานการณ์เป็นระยะก่อนประเมินมูลค่าความเสียหายอีกครั้ง โดยเบื้องต้นเริ่มเห็นสัญญาณการชะลอตัวในการนำเข้าสินค้าที่นำมาผลิตเพื่อส่งออก ซึ่งคาดว่าจะปรับตัวลดลงกว่าร้อยละ 10 ในช่วงไตรมาส 1
นอกจากนี้ การปิดพื้นที่บางส่วนส่งผลให้การขนส่งสินค้าเป็นไปอย่างล่าช้า แม้ว่าผู้ประกอบการจะสามารถรับมือได้ เนื่องจากมีแผนการดำเนินธุรกิจในภาวะวิกฤต ขณะที่การปิดทำการของกรมศุลกากรสำนักงานใหญ่ ส่งผลให้การทำงานผ่านระบบออนไลน์ และการให้สิทธิประโยชน์ด้านต่างๆ แก่ผู้ประกอบการเป็นไปอย่างล่าช้า
MThai news
