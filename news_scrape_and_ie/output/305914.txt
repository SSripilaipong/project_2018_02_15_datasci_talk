ครม.มีมติ ขยายเวลาเลิกเก็บภาษีดีเซลอีก 1เดือน สิ้นสุด28ก.พ.ปีนี้ อ้างปรับเปลี่ยนตามความเห็น กกต. หลังจากได้อนุมัติยืดเวลาออกไปถึง 3เดือน สิ้น 30เม.ย.
รายงานข่าวแจ้งว่า การประชุมคณะรัฐมนตรี ที่สโมสรทหารบก ถ.วิภาวดีฯ วันนี้ (27ม.ค.57) ที่ประชุมได้มีมติให้ขยายเวลาการปรับลดอัตราภาษีสรรพสามิตน้ำมันดีเซลออกไปอีก 1 เดือน โดยให้สิ้นสุดในวันที่ 28 ก.พ. นี้

ทั้งนี้การให้ขยายเวลาให้ถึงแค่วันที่ 28 ก.พ.ดังกล่าว เป็นมติจากคณะกรรมการการเลือกตั้ง หรือ กกต. ที่เห็นว่าควรให้มีการต่อเดือนต่อเดือน จะได้ไม่กระทบเลือกตั้ง ทั้งๆ ที่ก่อนหน้านี้การประชุม ครม. ที่ผ่านมา ได้เห็นชอบให้ขยายเวลาการปรับลดอัตราภาษีสรรพสามิตน้ำมันดีเซลออกไปอีก 3 เดือน จนถึงวันที่ 30 เม.ย.57 แล้วก็ตาม
MThai News
