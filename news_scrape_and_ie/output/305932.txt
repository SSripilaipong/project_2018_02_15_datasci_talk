โบรกเกอร์หุ้น ต่างออกบทวิเคราะห์กลุ่มพลังงาน ในท่ามการบรรยากาศเลื่อนไม่เลื่อนเลือกตั้ง แต่ไม่ทำให้ “เงื่อนไข” ในการเลือกกลุ่มหุ้นลงทุนเปลี่ยนแปลงไป ต่างแนะนำหุ้นกลุ่มพลังงาน รายตัว

โดย บล.ทิสโก้ บมจ. ผลิตไฟฟ้าราชบุรีโฮลดิ้ง  (RATCH) หากไม่มีอุปทานใหม่จะทำให้ปริมาณไฟสำรองมีลดลง แต่ความเสี่ยงเรื่องไฟดับยังต่ำ โรงไฟฟ้าเก่าจะมีมูลค่าเพิ่มขึ้น เช่น ขนอม และ ระยอง เพราะที่ดินที่เหมาะสมในการทำโรงไฟฟ้าหายากขึ้น จังหวัดราชบุรีเป็นตำแหน่งทางยุทธศาสตร์ที่สำคัญในการวางระบบจ่ายไฟไปยังภาคใต้ไม่มีงานใหม่ในประเทศทำให้ผู้ประกอบต้องไปหางานที่ต่างประเทศ
บมจ. โกลว์ พลังงาน (GLOW) มีอัพไซด์จากยอดการขายไฟที่เพิ่มขึ้น เนื่องจาก GLOW มีกำลังการผลิตเหลือ 150 MW ที่สามารถนำไปขายให้แก่โรงงาน โดยเรามองว่าในปี 2557 GLOW จะมีการขายไฟฟ้าราว 100 MW ให้กับโรงงานในนิคมมาบตาพุด และขณะเดียวกันก็ขายไฟ 20 MW ให้กับนิคมปลวกแดง โดยใช้โรงไฟฟ้าจากก๊าซชั่วคราว ในขณะที่รอโครงการ SPP ใหม่
โครงการ Gheco-One กลับมาดำเนินงานได้อีก มีกำลังการผลิต 660 MW จากถ่านหินโดยมองว่าจะมีกำลังการผลิตราว 92% และมีส่วนแบ่งรายได้ 3-3.5 พันล้านบาท (GLOW ถือ 65%) นโยบายการขยายธุรกิจในต่างประเทศยังจำกัด บริษัทแม่ของ GLOW มองว่า GLOW มีความสามารถในการแข่งขันในประเทศลาว เขมร และพม่า ปันผลพิเศษในปี 2558 หากบริษัทไม่มีแผนการลงทุนใหม่ และมี สัดส่วนหนี้สินต่อเงินหมุนเวียน D/E ที่ต่ำกว่า 1 เท่า
บมจ. ผลิตไฟฟ้า (EGCO) การขยายโรงไฟฟ้า Quezon จะได้ข้อสรุปในเดือนมิถุนายน โดยบริษัทกำลังอยู่ระหว่างการเจรจากับฟิลิปปินส์สำหรับสัญญาขายไฟของโรงไฟฟ้าถ่านหิน ซึ่ง EGCO ถือหุ้น 49% มีกำลังการผลิต 500 MW คาดเริ่มผลิตไตรมาส 1 ปี 2561 โอกาสในการลงทุนที่อินโดนีเซีย บริษัทมีแผนที่จะประมูลสัญญาโรงไฟฟ้าถ่านหินที่อินโดนีเซียโดยมีขนาด 600 MW หรือ 1000 MW  ซึ่งสร้างบนเหมืองถ่านหินทางตอนใต้ของสุมาตรา
บล.ธนชาต  ระบัว่าถึงจังหวะซื้อหุ้นพลังงานขนาดเล็ก ดัชนีหมวดพลังงานเป็นบวกมากกว่าตลาด  น่าสนใจซื้อในระยะสัปดาห์ โดยมีหุ้นขนาดเล็กที่น่าสนใจในกลุ่มพลังงานได้แก่ MDX, SCG, SOLAR, SUSCO, BCP โดย BCP แนะนำซื้อเก็งกำไร ฟื้นตัวตามตลาด เริ่มปิดดีขึ้นเมื่อวันศุกร์ที่ผ่านมา บวกวันนี้คาดว่าจะผ่าน 27.75 บาท เป็นสัญญาณซื้อ เป้าหมาย 29.75 บาท
บล.เมย์แบงก์ กิมเอ็ง ชี้การลงทุนหุ้นกลุ่มโรงกลั่น เพราะราคาหุ้นโรงกลั่นอ่อนตัวลง 13.0-21.8% ในช่วงเดือน ธ.ค. สะท้อนภาวะตลาดที่ถูกกดดันจากปัจจัยในประเทศ และความเสี่ยงจากการอ่อนตัวของผลประกอบการไตรมาส 4 ปี 2556 ที่คาดว่าอ่อนตัวลง เมย์แบงก์ฯ เชื่อว่าราคาที่อ่อนตัวลงรับรู้ข่าวดังกล่าวไปแล้วบางส่วน ขณะที่ค่าการกลั่นอ้างอิงสิงคโปร์ปรับเพิ่มจาก 3-4 เหรียญต่อ 
บาร์เรลในเดือน ต.ค.-พ.ย. มาอยู่ในช่วง 5-7 เหรียญในเดือน ธ.ค. ถึงปัจจุบัน
จากสถิติย้อนหลัง 3 ปีที่ผ่านมา ราคาหุ้นโรงกลั่นในไตรมาส 1 ปรับตัวขึ้นในทิศทางเดียวกับค่าการกลั่นอ้างอิงตลาดสิงคโปร์ รวมถึงราคาน้ำมัน ที่มีแนวโน้มปรับตัวขึ้นตามปัจจัยฤดูกาล การปรับตัวขึ้นดังกล่าวสะท้อนแนวโน้มผลประกอบการไตรมาส 1 ในช่วงดังกล่าวที่แข็งแกร่ง บนสมมติฐานราคาน้ำมันดิบทรงตัว
ทั้งนี้บมจ.บางจาก ปิโตรเลียม BCP เป็นหุ้นที่คาดจะมีผลประกอบการเด่นสุดในกลุ่มอีกครั้งในไตรมาสนี้ ขณะที่ TOP ถูกกระทบจากขาดทุนอัตราแลกเปลี่ยนจำนวนมาก แต่ยังมีกำไรจากการดำเนินงานเป็นบวก ตรงข้ามกับ IRPC ที่คาดจะมีผลประกอบการปกติขาดทุน แต่มีกำไรพิเศษจากการขายสินทรัพย์ทำให้กำไรสุทธิไตรมาส 4ปี 2556 และงบทั้งปี 2556 ยังคงป็นบวก
MThai News
