“เอสเอฟ ซีนีม่า” ยอมรับการชุมนุมปลุ่ม กปปส.กระทบยอดผู้ชมภาพยนตร์ของคนกรุงเทพฯ เหตุประชาชนไม่มีอารมณ์ออกมาเที่ยว
นายสุวิทย์ ทองร่มโพธิ์ รองประธานเจ้าหน้าที่บริหารสายงานปฏิบัติการ บริษัท เอสเอฟ คอร์ปอเรชั่น จำกัด ยอมรับว่า การชุมนุมของกลุ่มต่อต้านรัฐบาลในช่วง 2 สัปดาห์ที่ผ่านมา ส่งผลกระทบต่อธุรกิจโรงภาพยนตร์ในเครือเอสเอฟอย่างมาก เพราะถนนหลายสายที่ถูกปิด เป็นจุดที่โรงภาพยนตร์เอสเอฟให้บริการ เช่น เซ็นทรัล ลาดพร้าว, เซ็นทรัล แจ้งวัฒนะ, มาบุญครอง, เทอร์มินอล 21 และดิ เอ็มโพเรียม
ทั้งนี้ รายได้ที่หายไป เนื่องจากศูนย์การค้าที่อยู่ใกล้กับจุดชุมนุม เลื่อนเวลาเปิดปิดเร็วขึ้น โดยเฉพาะการปิดศูนย์การค้าช่วง 6 โมงเย็น ซึ่งถือว่าเป็นเวลาไพรม์ไทม์ในการเข้าชมภาพยนตร์มากที่สุด ส่งผลให้ยอดขายตั๋วในแต่ละวันหายไปกว่า 70%
ทั้งนี้ผลกระทบที่เกิดขึ้น กระทบในทุกภาคส่วน โดยเฉพาะศูนย์การค้า ทั้งกลุ่มแฟชั่น มือถือ และอื่นๆ ต่างได้รับผลกระทบ ซึ่งในวันนี้มองว่าโดยรวมทั้งใจกลางกรุงเทพฯ และศูนย์การค้าชานเมือง ตกอยู่ในสถานการณ์เดียวกัน คนเดินห้างฯ น้อยลงเพราะไม่มีอารมณ์ในการใช้จ่าย และไม่สะดวกในการเดินทาง
แต่แผนการลงทุนของเอสเอฟยังเดินหน้าตามแผนเดิมต่อไป โดยในปีนี้ บริษัทยังเดินหน้าขยายสาขาเพิ่มอีก 5-6 สาขา รวมกว่า 40-50 แห่ง ด้วยงบลงทุน 1,000 ล้านบาท โดยจะเน้นในกับศูนย์การค้าเช่นเดิม เช่น ปราจีนบุรี และในกรุงเทพมหานคร คาดว่าสาขาใหม่ที่เตรียมจะเปิดจะช่วยเพิ่มรายได้ใกล้เคียงกับปีก่อนที่ 20
MThai News
