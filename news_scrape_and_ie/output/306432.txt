สมาคมค้าทองคำ ประการาคาทองคำขึ้นบาทละ 200 ทองคำแท่ง ขายออกบาทละ 19,750 บาท ราคาทองคำรูปพรรณขายออกบาทละ 20,150 บาท หลังเฟดลดเงิน QE ลง 1 หมื่นล้านดอลลาร์สหรัฐ

สมาคมค้าทองคำประกาศราคาทองคำ  ประจำวันที่ 30 ม.ค. 57 เมื่อเวลา 09.30 น. ราคาปรับขึ้น 200 บาท เมื่อเทียบจากราคาปิดตลาดวานนี้ (29 ม.ค. 57) โดยราคาทองคำแท่งรับซื้อบาทละ 19,650 บาท ขายออกบาทละ 19,750 บาท ราคาทองคำรูปพรรณรับซื้อบาทละ 19,359.32 บาท ขายออกบาทละ 20,150 บาท
บริษัท ฮั่วเซ่งเฮง โกลด์ ฟิวเจอร์ส วิเคราะห์ราคาทองคำเคลื่อนไหวผันผวนในการซื้อขายช่วงค่ำที่ผ่านมา โดยมีแรงขายกลับออกมามากตอบรับผลการประชุมของธนาคารกลางสหรัฐที่มีมติลดปริมาณการซื้อพันธบัตรรัฐบาลลง แต่หลังจากราคาปรับตัวลงเข้าใกล้แนวรับทางเทคนิค ก็มีแรงซื้อสลับเข้ามาจนราคาดีดตัวกลับขึ้นมาปิดสูงกว่าระดับปิดของวันอังคาร
ทั้งนี้ราคาทองคำดีดตัวขึ้นจากแนวรับบริเวณ 1,250 ดอลลาร์สหรัฐ และมีแนวโน้มที่จะปรับตัวขึ้นต่อ หากมีการปรับฐานเกิดขึ้นในระหว่างวันที่แนวรับบริเวณ 1,250 และ  1,230-1,235 ดอลลาร์สหรัฐ ยังเป็นระดับแนวรับที่สามารถกลับเข้าซื้อเก็งกำไร แต่หากไม่สามารถยืนเหนือแนวรับบริเวณ 1,230 ดอลลาร์สหรัฐ ได้ ก็จะเป็นสัญญาณขายกดดันให้ราคาทองกลับเคลื่อนไหวในทิศทางของการอ่อนตัว
MThai News
