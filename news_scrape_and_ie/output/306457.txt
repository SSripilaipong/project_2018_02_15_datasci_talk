หุ้นเปิดตลาด ปรับลดลง  7.64 จุด ดัชนีอยู่ที่ 1,263.78 จุด มูลค่าการซื้อขาย  866.33 ล้านบาท  โบรกฯคาดหุ้นไทยเช้านี้ปรับลดตามตลาดต่างประเทศ หลังเฟดประกาศลดคิวอี การเมืองกดดันต่อ

นายณาศิส ประเสริฐกุล รองผู้อำนวยการฝ่ายกลยุทธ์การลงทุน บล.เคเคเทรด เผยตลาดหุ้นไทยเช้านี้มีแนวโน้มอ่อนตัวลงต่อเนื่อง หลังรับข่าวคณะกรรมการกำหนดนโยบายการเงินของธนาคารกลางสหรัฐ (FOMC) มีมติปรับลดขนาดมาตรการผ่อนคลายเชิงปริมาณ(QE) ลงอีก 1 หมื่นล้านดอลลาร์สหรัฐ ตามคาด ในการประชุม 2 วันที่เสร็จสิ้นเมื่อวานนี้(29 ม.ค.) ประกอบกับสถานการณ์ทางการเมืองในประเทศที่วุ่นวายังคงกดดันอยู่
สำหรับตลาดภูมิภาคที่เปิดทำการเช้านี้ปรับตัวลดลงทุกตลาดตามทิศทางของดัชนีหุ้นดาวโจนส์ที่ร่วงลงอย่างหนักเมื่อคืนนี้ พร้อมให้กรอบดัชนีหุ้นจุดต่ำสุด (แนวรับ) 1,260 จุด และดัชนีหุ้นจุดสูงสุดแนวต้าน 1,285 จุด
MThai News
