ดีแทค ชี้แจง กรณี ตั๊ก-บงกช โพสต์ IG ระบุ ตึกดีแทคถูกมือมืดใช้อาวุธปืนยิง เป็นความเข้าใจที่คลาดเคลื่อน

วันนี้ ( 31 ม.ค.) บมจ.โทเทิ่ล แอ็คเซ็ส คอมมูนิเคชั่น (DTAC) ได้ออกแถลงการณ์ชี้แจงว่า กรณี ตั๊ก-บงกช คงมาลัย (เบญจรงคกุล) โพสต์ข้อความผ่านอินสตาแกรม วานนี้(30 ม.ค.) ว่า เกิดเหตุคนร้ายใช้อาวุธปืนลอบยิงอาคารสำนักงานดีแทคจำนวน 4 นัด กลางดึกคืนวันที่ 29 ม.ค.ที่ผ่านมานั้น เป็นความเข้าใจที่คลาดเคลื่อน จากการตรวจสอบ ไม่พบว่ามีเหตุการณ์ดังกล่าวเกิดขึ้นเมื่อวานนี้ ตามที่กล่าวถึง
ทั้งนี้ ก่อนหน้านี้ ทางฝ่ายบริหารอาคารจตุรัสจามจุรี ได้เคยรายงานถึงเหตุการณ์วัตถุกระทบกระจกอาคารจัตุรัสจามจุรี ชั้น 33 ซึ่งเป็นพื้นที่ของสำนักงานดีแทค  ตั้งแต่เมื่อวันที่  14  มกราคม  2557 ที่ผ่านมา  ฝ่ายบริหารอาคารจัตุรัสจามจุรีได้ดำเนินการเข้าตรวจสอบเบื้องต้น พบรอยกระจกร้าว จึงได้แจ้งประสานงานไปยัง สน.ปทุมวัน เบื้องต้นเจ้าหน้าที่ตำรวจเข้าตรวจสอบและประสานงานร่วมกับเจ้าหน้าที่กองพิสูจน์หลักฐาน ซึ่งขณะนี้ ยังคงรอผลการพิสูจน์ต่อไป
MThai news
