ตลาดหลักทรัพย์ฯ ยอมรับนักลงทุนรายหดหายเหลือ 45% เหตูไ่่วางใจสถานการณืบ้านเมือง พร้อมลุยโรดโชว์ต่างจัหวั หวังนักลงทุนเลือดใหม่


นางเกศรา มัญชุศรี รองผู้จัดการ ตลาดหลักทรัพย์แห่งประเทศไทย เผยสัดส่วนการซื้อขายของนักลงทุนรายบุคคล มีแนวโน้มปรับตัวลดลงต่อเนื่อง ตั้งแต่ต้นปีที่ผ่านมา นักลงทุนรายบุคคลมีสัดส่วนการซื้อขายเฉลี่ยต่อวันเหลือ 45% จากปีก่อนอยู่ที่ 57% เป็นผลมาจากนักลงทุนมีความเชื่อมั่นตลาดทุนลดลง หลังจากดัชนีหุ้นปรับตัวลดลงต่อเนื่อง รวมถึงสถานการณ์ทางการเมืองที่ไม่สงบ
ปัจจุบันสัดส่วนการซื้อขายเฉลี่ยต่อวันเหลือ 45% มีทิศทางเดียวกับปริมาณการซื้อขายเฉลี่ยต่อวัน 30,000 ล้านบาท เหตุผลหลักมาจากการปรับตัวลดลงของดัชนีหุ้นที่ปรับตัวลดลงมาต่อเนื่อง รวมไปถึงสถานการณ์ทางการเมือง ที่ยังคงมีไม่แน่นอน ทำให้นักลงทุนรายย่อยหยุดการลงทุน แต่ส่วนนักลงทุนกลุ่มอื่นๆ ยังคงปกติ นักลงทุนต่างประเทศมีสัดส่วนการซื้อขาย 32 % นักลงทุนสถาบันในประเทศมีสัดส่วน 10% และบัญชีบริษัทหลักทรัพย์มีสัดส่วนที่ 13%”
การปรับตัวลดลงของนักลงทุนราย บุคคลอาจเป็นเรื่องดี หากเป็นรายที่เน้นการลงทุนระยะสั้น หยุดการซื้อขาย เพื่อหลีกเลี่ยงความผันผวน แต่นักลงทุนระยะยาว การเกิดวิกฤติถือว่าเป็นโอกาส ที่จะลงทุนเพื่อได้ผลตอบแทนที่สวนสถานการณ์ของตลาดทุน
ในปี2557 ตลาดหลักทรัพย์ฯมีแผนงานการขยายฐานนักลงทุนนั้น จะเน้นนักลงทุนต่างจังหวัดมากขึ้น เพราะการขยายตัวของจีดีพีต่างจังหวัด มีการปรับตัวเพิ่มขึ้นมากกว่าในกรุงเทพฯ ซึ่งแผนการขยายงานจะมุ่งเน้นในการไปโรดโชว์ในต่างจังหวัดมากขึ้น โดยจะทำงานร่วมกับบริษัทหลักทรัพย์ในการให้ความรู้นักลงทุน ซึ่งการขยายฐานนักลงทุน จะมุ่งเน้นขยายเชิงคุณภาพมากกว่าจำนวน เพราะจะช่วยให้นักลงทุนอยู่ในตลาดได้ยาวนานกว่า
ทั้งนี้ตั้งเป้าต้องเพิ่มสัดส่วนการซื้อขายของนักลงทุนต่างจังหวัดให้ได้ 25% ในอีก 2 ปีข้างหน้า รวมถึงมีเป้าจะเพิ่มการซื้อขายผ่านระบบออนไลน์เพิ่มขึ้น จากเดิมมีสัดส่วน 55.34% ของการซื้อขายรายย่อยให้ปรับตัวเพิ่มขึ้น โดยเฉพาะการส่ง คำสั่งซื้อขายผ่านระบบโทรศัพท์มือถือ หรือแทบเล็ตปรับเพิ่มขึ้นจากปัจจุบัน 9.25% จากปริมาณการซื้อขายของรายบุคคลทั้งหมด
MThai News
