ชาวนา 5 จว. เหนือตอนล่างเตรียมปิดถนนสาย 117 นครสวรรค์ – พิษณุโลก แยกบึงนาราง ด้าน ชาวนา นครสวรรค์ ชัยนาท อุทัยธานี จ่อบุกเข้ากรุง


นายวลิต เจริญสมบัติ ประธานศูนย์ส่งเสริมและผลิตพันธุ์ข้าวชุมชนจังหวัดราชบุรี ในฐานะแกนนำกลุ่มชาวนานภาคตะวันตก เปิดเผยสำนักข่าว ไอ.เอ็น.เอ็น. ว่า จากการหารือกับ นายระวี รุ่งเรือง ประธานศูนย์ข้าวชุมชนภาคตะวันตก และแกนนำทุกคน แล้วว่า วันนี้(3 ก.พ.) ทางกลุ่มชาวนา 6 จังหวัด ประกอบด้วย จ.ราชบุรี จ.เพชรบุรี จ.ประจวบคีรีขันธ์ จ.กาญจนบุรี จ.นครปฐม และ จ.สมุทรสาคร จะไปสมทบกับกลุ่มชาวนาบางส่วนที่ปักหลักชุมนุมอยู่บริเวณถนนพระราม 2 แยกวังมะนาว ตั้งแต่วันที่ 1 ก.พ. ที่ผ่านมา และอาจจะมีการปิดถนนเพชรเกษม เพิ่มเติมอีกด้วย ซึ่งจากการประเมิน คาดว่าจะมีชาวนามาร่วมชุมนุมในครั้งนี้ นับหมื่นคน
และข้อเรียกร้องเดียวของกลุ่มคือ ให้ทางรัฐบาลระบุวันเวลาที่ชัดเจนว่า จะจ่ายเงินค่าจำนำข้าวให้กับชาวนาได้เมื่อไหร่ และบุคคลที่จะมาเจราจานั้นต้องเป็นระดับรองนายกรัฐมนตรีที่เกี่ยวข้อง หรือรัฐมนตรีว่าการกระทรวงพาณิชย์ เท่านั้น และถ้าไม่ได้คำตอบชัดเจน ทางกลุ่มจะปักหลังชุมนุมต่อเนื่องแน่นอน
