“เอไอเอส” ตั้งเป้าลูกค้า 3จี เพิ่มเป็น 30 ล้านเลขหมายจาก ปีก่อนที่ 12 ล้านเลขหมาย

นายวิเชียร เมฆตระการ ประธานเจ้าหน้าที่บริหาร บมจ.แอดวานซ์ อินโฟร์ เซอร์วิส (ADVANC) เผย เอไอเอสตั้งเป้าหมายลูกค้าระบบ 3G ในปี 2557 จะเพิ่มเป็น 30 ล้านเลขหมาย จากสิ้นปี 2556 มีจำนวน 12 ล้านเลขหมาย โดยลูกค้า 3G ส่วนใหญ่จะเป็นลูกค้าที่ย้ายมาจากระบบ 2G ซึ่ง ณ สิ้น ธ.ค.56 เอไอเอสมียอดรวมลูกค้าทั้งหมด 37 ล้านเลขหมาย 
ขณะที่ปัจจุบันมีลูกค้า 3G ขึ้นมาที่ 15 ล้านเลขหมายแล้ว คิดว่าปีนี้ยอดลูกค้า 3G ได้เกินกว่าปีที่แล้ว
ทั้งการแข่งขันรุนแรงมาก เพราะทุกค่ายมี network มากขึ้น ก็ต้องสู้กัน ขณะที่เอไอเอสจะเร่งวางโครงข่าย 3G ให้ได้มากขึ้นเพื่อครอบคลุมการใช้บริการของลูกค้าโดยคาดว่ากลางปีจะวางสถานีฐานตามตำแหน่ง 2G ได้เพิ่มเป็น 2.4 หมื่นสถานีฐาน ให้ครบ 77 จังหวัด จากสิ้นปี 56 ที่ติดตั้งได้ 2 หมื่นสถานีฐานใน 44 จังหวัด หากเป็นไปตามแผนเอไอเอสจะขึ้นนำเป็นผู้วางโครงข่าย 3G มากที่สุดโดยเอไอเอสได้ใช้งบลงทุนติดตั้งโครงข่าย 3G ไปแล้ว 3.5 หมื่นล้านบาท จากงบทั้งหมดในช่วง 56-58 จำนวน 7 หมื่นล้านบาท
Mthai News
