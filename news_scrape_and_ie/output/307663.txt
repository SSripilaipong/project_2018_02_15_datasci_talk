ประธานธนาคารกรุงไทย ปฏิเธข่าวจัดประชุมบอร์ด 4 ก.พ. ไม่มีวาระอนุมัติเงินกู้เพื่อจ่ายเงินค่าจำนำข้าว

จากข่าวแพร่สะพัดทางโซเชียลมีเดียระบุว่า ฝ่ายบริหารธนาคารกรุงไทย มีประชุมนัดพิเศษเวลา 09.00 น.วันนี้ เพื่ออนุมัติวงเงินให้รัฐบาลกู้ 1.3แสนล้านบาท กรณีจำนำข้าวก่อนจะนำเข้าเสนอที่ประชุมบอร์ดวาระปกติพิจารณาในวันพรุ่งนี้ (4 ก.พ.)
นายพยุงศักดิ์ ชาติสุทธิผล ประธานกรรมการบริหาร บมจ.ธนาคารกรุงไทย (KTB) ปฏิเสธกระแสข่าวที่ระบุว่าคณะกรรมการธนาคารกรุงไทย จะประชุมบอร์ดนัดพิเศษในวันนี้เพื่อหารือวงเงินให้รัฐบาลกู้เพื่อใช้ในโครงการรับจำนำข้าว โดยวันพรุ่งนี้จะมีการประชุมคณะกรรมการธนาคารตามปกติ แต่ก็ไม่มีวาระดังกล่าว
MThai news
