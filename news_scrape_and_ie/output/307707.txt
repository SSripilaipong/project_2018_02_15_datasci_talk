หุ้นไทยปิดตลาดพุ่ง 18.53 จุด ดัชนีดีดกลับ ขานรับเลือกตั้งผ่านไปได้ดี
หุ้นไทยปิดตลาดช่วงบ่ายเพิ่มขึ้น 18.53 จุด มาที่ระดับ 1,292.81 จุด  มูลค่าการซื้อขาย 25,817.79 ล้านบาท นักวิเคราะห์ฯ ระบุตลาดหุ้นไทยวันนี้ดีดตัวกลับ (รีบาวด์) หลังเลือกตั้งผ่านไปด้วยความสงบเรียบร้อย ขณะที่ตลาดภูมิภาคส่วนใหญ่เคลื่อนไหวในแดนลบ แนะจับตากระบวนการจัดการลงคะแนนเลือกตั้งอีกรอบ และผลตีความว่าการเลือกตั้งจะเป็นโมฆะหรือไม่ พรุ่งนี้ตลาดคงแกว่งในกรอบอิงขาลง พร้อมให้แนวรับ 1,275 แนวต้าน 1,300 จุด
5 อันดับหลักทรัพย์ที่มีมูลค่าการซื้อขายสูงสุด
ADVANC   มูลค่าการซื้อขาย 1,813.01 ล้านบาท     ปิดที่   215.00 บาท     เพิ่มขึ้น 6.00 บาท 
 JAS              มูลค่าการซื้อขาย 1,741.02 ล้านบาท     ปิดที่     7.30 บาท     เพิ่มขึ้น 0.25 บาท 
 KBANK        มูลค่าการซื้อขาย 1,514.29 ล้านบาท     ปิดที่   170.50 บาท     เพิ่มขึ้น 0.50 บาท 
 KTB            มูลค่าการซื้อขาย 1,174.82 ล้านบาท     ปิดที่    16.90 บาท     เพิ่มขึ้น 0.20 บาท 
 BBL            มูลค่าการซื้อขาย 1,079.54 ล้านบาท     ปิดที่   176.00 บาท     เพิ่มขึ้น 4.50 บาท
MThai News
