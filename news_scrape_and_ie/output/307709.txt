กฟผ.คาดค่าไฟฟ้างวด พ.ค.-ส.ค.57 แนวโน้มเพิ่มขึ้น จากอัตราค่าเงินบาทอ่อนตัว และ ต้นทุนการผลิตกระแสไฟฟ้าเพิ่มสูงขึ้น

นายสุนชัย คำนูณเศรษฐ์ ผู้ว่าการการไฟฟ้าฝ่ายผลิตแห่งประเทศไทย(กฟผ.) กล่าวถึงแนวโน้มอัตราค่าไฟฟ้าในปี 57 ว่า กฟผ.จะพิจารณาอัตราค่าไฟฟ้าผันแปรอัตราโนมัติ(Ft) ทุก 4 เดือน โดยในช่วงเดือน ม.ค.-เม.ย.57 ได้พิจารณาปรับเพิ่มแล้ว 5 สตางค์ต่อหน่วย ซึ่งเป็นอัตราที่น้อยกว่าปกติ เนื่องจากส่วนใหญ่ใช้ผลิตไฟฟ้าจากพลังน้ำในเขื่อนสิริกิตติ์และเขื่อนภูมิพล
ขณะที่การพิจารณาไฟฟ้าในงวดถัดไปตั้งแต่เดือน พ.ค.-ส.ค.57 มีแนวโน้มปรับเพิ่มขึ้นอีก หากเงินบาทอ่อนค่าต่อเนื่องถึง 34 บาท/ดอลลาร์ ประกอบกับการผลิตไฟฟ้าจากพลังน้ำลดน้อยลงเนื่องจากประสบปัญหาภัยแล้ง รวมทั้งการหยุดส่งก๊าซจากประเทศพม่าและอ่าวไทย ทำให้ต้องการน้ำมันดีเซลและน้ำมันเตาซึ่งมีราคาสูงมาผลิตแทน
MThai news
