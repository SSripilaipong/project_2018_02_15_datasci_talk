หุ้นเปิดตลาด ร่วง 12.13 จุด ยืนที่ 1,280.68 จุด  มูลค่าการซื้อขาย 892.82 ล้านบาท ทิสโก้ ชี้หุ้นร่วงตามภูมิภาคเอเซีย

ดัชนีหุ้นเปิดตลาด (4 ก.พ. 2557) ร่วง 12.13 จุด ยืนที่ 1,280.68 จุด  มูลค่าการซื้อขาย 892.82 ล้านบาท ดัชนีสูงสุดอยู่ที่ 1,282.46 จุด ดัชนีต่ำสุดอยู่ที่ 1,280.54 จุด
นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ จำกัด เปิดเผยว่าสำหรับการเคลื่อนไหวในตลาดหุ้นไทยเช้าวันนี้ (4 ก.พ.) คาดว่า จะปรับตัวลงในทิศทางเดียวกับตลาดหุ้นอื่นในภูมิภาคเอเชีย ซึ่งเช้านี้ได้ปรับตัวลงราว 1% ขึ้นไปในแต่ละตลาด เพราะปัจจัยต่างประเทศเวลานี้เริ่มมีความกังวลเกี่ยวกับการชะลอตัวเศรษฐกิจของสหรัฐ
ทั้งนี้ภายหลังจากที่ตัวเลขภาคการผลิต งวดเดือน ม.ค. ออกมาต่ำสุดในรอบ 8 เดือน และยังมีกังวลความผันผวนของค่าเงินด้วย รวมทั้ง อัตราผลตอบแทนพันธบัตรรัฐบาลของสหรัฐ10 ปี มาอยู่ที่ 2.59% ซึ่งต่ำสุดในรอบ 3 เดือน ทำให้นักลงทุนเห็นถึงความเสี่ยง
ส่วนสถานการณ์ภายในประเทศยังมีความวุ่นวายจากการเมืองอยู่ โดยล่าสุด ทางพรรคประชาธิปัตย์ ก็จะยื่นศาลรัฐธรรมนูญ ขอให้พิจารณาการเลือกตั้งเป็นโมฆะ อีกทั้ง ผู้ชุมนุมเริ่มมีการยกระดับขับไล่นายกรัฐมนตรีมากขึ้นจึงมีความเสี่ยงที่จะเกิดการปะทะกัน พร้อมให้แนวรับ 1,275-1,280 จุด แนวต้าน 1,295-1,300 จุด
MThai News

