ธนาคาร ซีไอเอ็มบี ไทย ออกโปรโมชั่นโอนเงินไปต่างประเทศ เพียง 250 บ. พิเศษอีกขั้น โอนเงินไปยังกลุ่มประเทศอาเซียน ค่าธรรมเนียมลดเหลือ 200 บาทต่อรายการ

ม.ล.ณัฏฐ์ชัญญา ทวีวงศ์ รองกรรมการผู้จัดการใหญ่ สายบริหารธุรกรรมการเงิน ธนาคาร ซีไอเอ็มบี ไทย (CIMB) เผย ธนาคารออกโปรโมชั่นพิเศษให้ลูกค้าที่ต้องการโอนเงินไปต่างประเทศ โดยเฉพาะบริการโอนเงินออกไปยังประเทศในอาเซียน ได้แก่ มาเลเซีย อินโดนีเซีย สิงคโปร์ พม่า ลาว กัมพูชา บรูไน ฟิลิปปินส์ และ เวียดนาม ไม่ว่าจะโอนผ่านเคาน์เตอร์ธนาคาร หรือทำธุรกรรมผ่านอินเตอร์เน็ตแบงค์กิ้ง (ASEAN Payment Campaign) ธนาคารคิดค่าธรรมเนียมราคาพิเศษเพียง 200 บาท ต่อรายการ ลดลงจากปกติ 500 บาท ต่อรายการ โดยไม่จำกัดจำนวนเงิน (วงเงินในการโอนขึ้นอยู่กับวัตถุประสงค์การโอนตามระเบียบของธนาคารแห่งประเทศไทย) ตั้งแต่วันนี้ – 31 ธ.ค. 2557
ขณะเดียวกัน ธนาคารต้องการกระตุ้นให้ลูกค้าหันมาใช้บริการอินเตอร์เน็ตแบงค์กิ้งกันมากขึ้น จึงออกโปรโมชั่นสำหรับลูกค้าที่ใช้บริการธุรกรรมการโอนเงินออกต่างประเทศผ่านทางอินเตอร์เน็ตแบงค์กิ้ง ธนาคารคิดค่าธรรมเนียมโอนไปยังประเทศใดก็ได้ในโลกในราคาพิเศษ 250 บาทต่อรายการ จากปกติ 500 บาทต่อรายการ โดยไม่จำกัดจำนวนเงิน (พิเศษไปอีกขั้นโอนไปในภูมิภาคอาเซียน ค่าธรรมเนียมที่ 200 บาทต่อรายการ)
“พร้อมกันนั้น ลูกค้าที่โอนเงินผ่านอินเตอร์เน็ตแบงค์กิ้งกรณีโอนเงินหรือรับเงินโอนจากต่างประเทศไม่เกิน 50,000 เหรียญสหรัฐหรือเทียบเท่า *ไม่ต้องส่งเอกสารประกอบการโอนเงิน ตั้งแต่วันนี้ – 31 ธ.ค. 2557 สำหรับการแปลงค่าสกุลเงินบาทเป็นเงินตราต่างประเทศ ธนาคารจะใช้อัตราแลกเปลี่ยนที่ลูกค้าได้ทำการตกลงไว้กับธนาคาร หรือเจ้าหน้าที่ธนาคารจะติดต่อลูกค้ากลับเพื่อยืนยันอัตราแลกเปลี่ยนแล้วแต่กรณี” ม.ล.ณัฏฐ์ชัญญา กล่าว
MThai News
