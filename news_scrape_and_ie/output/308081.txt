ชาวนาพิจิตรได้เฮ หลัง ธ.ก.ส.ทยอยจ่ายเงินจำนำข้าวที่รับโอนจากรัฐบาลในวงเงิน 2,338 ล้านบาท

ธนาคารเพื่อการเกษตรและสหกรณ์การเกษตร (ธ.ก.ส.) ทั้ง 14 สาขาใน 12 อำเภอของ จ.พิจิตร  บรรยากาศเต็มไปด้วยความคึกคัก หลังจากรัฐบาลโดยกระทรวงการคลัง ได้ทยอยโอนเงินในโครงการรับจำนำข้าวฤดูกาลผลิต 2556/2557 ผ่าน ธ.ก.ส. มาจ่ายให้กับชาวนาที่นำข้าวเปลือกไปร่วมโครงการรับจำนำข้าวของรัฐบาล และนำใบประทวนสินค้ามาขึ้นจำนำไว้กับ ธ.ก.ส.วันนี้ เป็นวงเงินจำนวน 2,338 ล้านบาท โดย ธ.ก.ส.พิจิตร ทั้ง 14 สาขา ได้ทยอยจ่ายเงินให้แก่เกษตรกรแล้ว
ขณะเดียวกัน ยังมีชาวนาทยอยนำใบประทวนสินค้ามาทำสัญญารอรับเงินจาก ธ.ก.ส.อย่างต่อเนื่อง ถึงแม้จะยังไม่ถึงลำดับก็ตาม   สำหรับ ธ.ก.ส.พิจิตร ยังคงค้างจ่ายเงินให้กับชาวนาที่ทำสัญญาใบประทวนสินค้าไว้แล้วจำนวนเกือบ 40,000 ราย คิดเป็นวงเงิน 7,000 ล้านบาท
MThai News
