EXIM BANK คาดส่งออกปี 2557 ดีกว่าปี 2556 เชื่อโตได้ 5% รับอานิสงค์เศรษฐกิจโลกฟื้น ยันการเมืองไม่กระทบ พร้อมแจงผลงานกำไรกว่า 1,303 ล้านบาท ขณะที่ NPLต่ำเพียง 4.36%

นายคนิสร์ สุคนธมาน กรรมการผู้จัดการ ธนาคารเพื่อการส่งออกและนำเข้าแห่งประเทศไทย (EXIM BANK) เปิดเผยว่า การคาดการณ์การส่งออกในปีนี้ หรือ ปี 2557 เชื่อว่าจะดีกว่าในปี 2556 ที่ผ่านมา เพราะเศรษฐกิจโลกที่ปรับตัวดีขึ้น โดยเฉพาะในตลาดหลักทั้งสหรัฐ และยุโรป รวมถึงจะมีกำลังซื้อกลับมา ซึ่งคาดว่าจะทำให้มีการสิ่งออร์เดอร์จากการส่งออกเพิ่มมากขึ้น ส่วนตลาดเกิดใหม่ ก็ยังอยู่ในภาวะที่น่าสนใจและมีสัดสวนที่ขยายตัวอย่างต่อเนื่อง รวมไปถึง ค่าเงินบาทที่ปรับตัวอ่อนค่าลงในช่วงปีนี้ ซึ่งจะทำให้การส่งออกน่าจะขยายตัวได้ ไม่ต่ำกว่า 5% พร้อมมองว่า ปัจจัยการชุมนุมทางการเมืองในประเทศนั้น ไม่มีผลกระทบต่อภาคการส่งออก เนื่องจากต้องรอดูสถานการณ์ รวมไปถึงผู้ประกอบการส่วนใหญ่ที่สั่งออร์เดอร์นั้น ไม่ได้มีความกังวลเกี่ยวกับปัญหาทางการเมืองดังกล่าว
นายคนิสร์ กล่าวถึงผลการดำเนินงานประจำปี 2556 ที่ผ่านมา ว่า ในปี 2556 ทางธนาคาร มีกำไรสุทธิอยู่ที่ 1,303 ล้านบาท เพิ่มขึ้นกว่าร้อยละ 18 จากกำไรสิทธิ์ 1,100 ล้านบาทในปี 2555 โดยขณะนี้มียอดสินเชื่อคงค้าง ณ สิ้นปี จำนวน 67,527 ล้านบาท เพิ่มขึ้นจากเดิมที่อยู่ที่ 66,676 ล้านบาท ในปีก่อน ซึ่งเป็นผลจากสินเชื่อใหม่ที่มีการเบิกจ่ายเพิ่มขึ้น ในปี 2556 กว่า 17,174 ล้านบาท
ทั้งนี้ อัตราสินเชื่อด้อยคุณภาพของทางธนาคาร หรือ NPL ณ สิ้นเดือน ธันวาคม 2556 อยู่ที่ 4.36% หรือ มีจำนวนทั้งสิ้นกว่า 2,912 ล้านบาท เท่านั้น และยังคงอยู่ในระดับทรงตัว ซึ่งทางธนาคาร ได้มีการกันสำรองหนี้ที่อาจจะสูญ กว่า 4,757 ล้านบาท ซึ่งคิดเป็นอัตราการสำรองต่อสินเชื่อด้อยคุณภาพกว่าร้อยละ 162 เพิ่มขึ้นมาจากปี 2555 ขณะที่ยอดสินเชื่อคงค้างเพิ่มเป็น67,527 ล้านบาท
MThai News
