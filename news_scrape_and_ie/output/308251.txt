คณะกรรมการ เอสเอ็มอีแบงก์ มีมติเลิกจ้าง “มนูญรัตน์ เลิศโกมลสุข” จากตำแหน่งกรรมการผู้จัดการ หลังมีข่าวพนักงานธนาคารแต่ชุดดำขับไลประธานบอร์ด

ผู้สื่อข่าว MThai News รายงานว่า มี่ประชุมคณะกรรมการธนาคาร เอสเอ็มอีแบงก์ มีมติเอกฉันท์ให้เลิกจ้าง นายมนูญรัตน์ เลิศโกมลสุข กรรมการผู้จัดการ โดยมีค่าตอบแทนตามสัญญาจ้างกรรมการผู้จัดการ และให้หยุดปฏิบัติหน้าที่ ตั้งแต่วันที่ 6 กุมภาพันธ์ 2557 เป็นต้นไป โดยแต่งตั้งให้ นางสาวปาริฉัตร เหล่าธีระศิริวงศ์ รองกรรมการผู้จัดการ เป็นผู้รักษาการกรรมการผู้จัดการ ตั้งแต่วันที่ 6 กุมภาพันธ์ 2557 ทั้งนี้เพื่อให้ธนาคารสามารถดำเนินการตามเป้าหมายที่กำหนดในแผนฟื้นฟู ซึ่งได้รับความเห็นชอบจากกระทรวงการคลังได้อย่างมีประสิทธิภาพ
ทั้งนี้ก่อนหน้านี้มีข่าวว่า สหภาพแรงงานรัฐวิสาหกิจเอสเอ็มอีแบงก์ นัดพนักงานแต่งชุดดำขับไล่ นายนริศ ออกจากประธานบอร์ด เพราะเกิดความขัดแย้งอย่างรุนแรง ทำให้งานของเอสเอ็มอีแบงก์ไม่เดินหน้า ทำให้แผนฟื้นฟูไม่เป็นไปตามเป้าหมาย คาดว่าที่ประชุมบอร์ดจะมีมติปลดกรรมการผู้จัดการ เพราะผลงานไม่ผ่านการประเมิน จนนายนริศ ชัยสูตร ประธานกรรมการธนาคารพัฒนาวิสาหกิจขนาดกลางและขนาดย่อมแห่งประเทศไทย (เอสเอ็มอีแบงก์) เรียกประชุมบอร์ดวาระเร่งด่วน แลฃะมีมติการประชุมออกมาดังกล่าว
Mthai News
