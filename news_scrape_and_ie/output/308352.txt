ม.ร.ว. ปรีดิยาธร เทวกุล อดีตรัฐมนตรีว่าการกระทรวงการคลัง กล่าวว่า หากรัฐบาลยังคงรักษาการอยู่ในตำแหน่งต่อไปนั้น จะไม่สามารถเปลี่ยนนโยบายรับจำนำข้าวได้ และสุดท้ายจะหาเงินมาให้ชาวนาไม่ได้ เพราะรัฐบาลถึงทางตัน มีการปิดประตูการหาเงิน เนื่องจากเป็นรัฐบาลรักษาการ ต้องเปิดทางให้รัฐบาลใหม่เข้ามาเปลี่ยนนโยบาย
แล้วบอกความจริงกับชาวนาว่า ไม่มีเงินในการจ่ายโครงการแล้ว ซึ่งการแก้ไขปัญหาเฉพาะหน้าให้ชาวนานั้น รัฐบาลรักษาการจะต้องเสี่ยงกู้เงินเพิ่ม ซึ่งผิดต่อกฎหมาย เพราะเป็นรัฐบาลรักษาการ ส่วนแนวทางที่ 2 นั้น รัฐบาลจ่ายเงินชดเชยส่วนต่างจากต้นทุนการผลิตข้าวให้กับชาวนา สำหรับปริมาณ 450,000 ตัน ที่เข้ามาร่วมโครงการ หลังปิดโครงการปี 2555/2556 ที่ดำเนินการมาแล้วเมื่อวันที่ 15 กันยายน ที่ผ่านมา
