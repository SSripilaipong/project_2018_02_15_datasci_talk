ดัชนีหุ้น บวก 6.81 จุด ปรับตัวมาที่1,302.05 จุดมูลค่า 1,489.01 ล้านบาท จากแรงซื้อหุ้นเข้าพอร์ตบล. นักลงทุนไล่เก็บของถูก ระวังต่างชาติขายสวนทาง


ดัชนีตลาดหลักทรัพย์ฯวันนี้ (7 ก.พ.57) บวก 6.19 จุด ปรับตัวมาที่ 1,301.43 จุด มูลค่าการซื้อขาย 1,671.28 ล้านบาท จากแรงซื้อหุ้นเข้าพอร์ตโบรกเกอร์ นักลงทุนไล่เก็บของถูก ระวังต่างชาติขายสวนทาง
บล.เคจีไอ มองดัชนีหุ้นวันศุกร์ขึ้นต่อ แต่มีแรงขายบางจังหวะ ภาพรวมผันผวน แรงซื้อกองทุนและ พอร์ต ของโบรกเกอร์  ดันดัชนีหุ้น แรงกว่าคาดเมื่อวานนี้ แต่เราคงมุมมองต่างชาติปรับพอร์ตขายหุ้นไทยต่อเนื่อง ส่งผลให้หุ้นขึ้นแบบจำกัด
ด้านปัจจัยภายนอกเป็นบวก สหรัฐฯ แจ้งยอดขอรับสวัสดิการว่างงานรายสัปดาห์ลดลงมากกว่าคาด ส่วนฝั่งยุโรป ธนาคารกลางยุโรป (ECB) ตรึงดอกเบี้ยนโยบายที่ 0.25% ตามที่นักเศรษฐศาสตร์ของ KGI คาด และ ECB ไม่ได้กังวลต่อความเสี่ยงเงินฝืด เป็นปัจจัยบวกต่อตลาดการเงิน ปัจจัยในประเทศคงเดิมกล่าวคือมีการชุมนุมต่อเนื่องแต่ไม่มีความรุนแรง ผลต่อดัชนีหุ้น จะจำกัด ยังคงกลยุทธ์พอร์ตผสมผสาน ระหว่างหุ้นใหญ่พื้นฐานดี และหุ้นปันผลเด่น
MThai News
