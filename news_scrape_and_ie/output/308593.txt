“ปลัดกระทรวงการคลัง” ย้มรัฐบาลมีแผนก็เงินชำระค่จำนำข้าวให้ชาวนาแล้ว  ย้ำหากกู้เงินธนคารทหารไทย ต้องไม่ทำให้ธนาคารเจ็บตัว

นายรังสรรค์ ศรีวรศาสตร์ ปลัดกระทรวงการคลัง เปิดเผยถึง แนวทางการหาเงินมาจ่ายหนี้ให้ชาวนาว่า กำลังเร่งหาเงินจ่ายให้กับชาวนาในโครงการรับจำนำข้าว โดยมีแผนอยู่แล้ว แต่ยังไม่สามารถเปิดเผยรายละเอียดได้ โดยนายกิตติรัตน์ ณ ระนอง ปฏิบัติหน้าที่รองนายกฯและรมว.คลัง ยังมีแนวคิดจะกู้เงิน 1.3 แสนล้านบาท เพื่อนำมาใช้ในโครงการรับจำนำข้าว โดยอยู่ระหว่างพิจารณาแนวทางการกู้เงินที่เหมาะสม ซึ่งอาจจะต้องใช้หลายแนวทาง อย่างไรก็ตาม จะเป็นการกู้จากในประเทศเท่านั้น ไม่มีแผนจะกู้เงินจากต่างประเทศ แต่ยังไม่ขอเปิดเผยรายละเอียด เนื่องจากเกรงว่าจะถูกคัดค้านจากกลุ่มที่ไม่เห็นด้วย จนทำให้แผนต้องสะดุด
นอกจากนี้ ได้หารือกับกระทรวงพาณิชย์ซึ่งได้รับการยืนยันว่ากระทรวงพาณิชย์จะเร่งระบายข้าวในสต็อก เพื่อนำเงินมาจ่ายให้ชาวนาโดยเร็วที่สุด
สำหรับผลกระทบจากการปิดกระทรวงนานเกือบเดือนว่า การปิดล้อมกระทรวงการคลัง ทำให้ข้าราชการและเจ้าหน้าที่ต้องไปปฏิบัติงานในสถานที่อื่น และไม่สามารถให้บริการประชาชนได้อย่างเต็มที่ การทำงานบางส่วนมีความล่าช้าไปบ้าง โดยเฉพาะการชำระและคืนภาษีของประชาชน ขณะที่การเบิกจ่ายงบประมาณยังเป็นไปตามปกติ โดยการจัดซื้อจัดจ้างในโครงการที่ไม่เกิน 1,000 ล้านบาท ยังคงดำเนินการได้ตามปกติ
ปลัดกระทรวงการคลัง ยังกล่าวในฐานะประธานกรรมการธนาคารทหารไทย(TMB) ถึงความเป็นไปได้ในการปล่อยกู้ให้รัฐบาลเพื่อนำมาใช้ในโครงการจำนำข้าวว่า ทางธนาคารมีความเห็นใจชาวนาที่เดือดร้อนจากที่ยังไม่ได้รับเงินจำนำข้าวในขณะนี้ แต่การดำเนินการต่างๆ จะต้องไม่ทำให้ธนาคารได้รับความเดือดร้อนไปด้วย
MThai News
