“ดอกกุหลาบ” ยังคงเป็นสัญลักษณ์แสดงความรักในวันวาเลนไทน์ ปีนี้ นักรักทำใจด้วยราคาดอกกุหลาบแพงขึ้น 2 เท่า ปีนี้ เหตุเหตุอากาศหนาว และพายุใต้ฝุ่นในจีนทำพิษ ทำผลผลิตดอกกุหลาบตกต่ำ ร้านขนาดใหญ่หันมานำเข้าจากประเทฮอลแลนด์เป็นหลัก

ดอกกุหลาบจากฮอลแลนด์
แต่หากจะประหยัดใช้ดอกกุหลาบที่ปลูกในไทย ซึ่งมีขายในร้านค้าขนาดเล็ก หรือย่านปากคลองตลาดราคาไม่แพงขึ้น
โดยนายเรวัติ จินดาพล กรรมการผู้จัดการ บริษัท มิสลิลลี่ ฟลาวเวอร์ จำกัด ผู้ให้บริการร้านดอกไม้มิสลิลลี่ เผย วาเลนไทน์ปีนี้ตรงกับวันมาฆบูชา ซึ่งเป็นวันหยุด แต่ไม่มีผลต่อยอดขาย โดยปีนี้ดอกกุหลาบขาดแคลน จากแหล่งปลูกในจีนที่มีปัญหาจากพายุไต้ฝุ่น ทำให้ต้องนำเข้าจากฮอลแลนด์ ส่งผลต้นทุนเพิ่มขึ้น 2-3 เท่า จึงต้องปรับขึ้นราคา 15-20% และลดกำลังการผลิตเหลือ 600-700 ช่อ จาก 1,000 ช่อ เชื่อว่าตลาดกุหลาบวาเลนไทน์จะลดจากปีก่อนประมาณ 20-30% โดยออร์เดอร์ทยอยเข้ามาตั้งแต่กลางเดือนมกราคม

แต่มีจำนวนลดลงอย่างไรก็ตาม แนวโน้มวาเลนไทน์ขยายตัวทุกปี จากคู่แข่งทางอ้อมหันมาสร้างโอกาสในการขายสินค้า ดังนั้นบริษัทจึงต้องสร้างความโดดเด่นให้กับสินค้าตลอดเวลา
“ปีนี้ธุรกิจต่างๆรวมถึงในวันแห่งความรักน่าจะเงียบ ต่อเนื่องมาจากตรุษจีน แต่เชื่อว่ากุหลาบยังเป็นสัญลักษณ์วาเลนไทน์ ล่าสุดร่วมมือกับเมเจอร์ เพิ่มจำนวนสาขาจัดกิจกรรมหน้าบ็อกซ์ออฟฟิศ พร้อมโปรโมชั่นตลอดเดือนมกราคมที่ผ่านมา”

ร้านดอกไม้ไอริส ร้านขนาดเล็ก ณ ตึก จัสมิน ถนนแจ้งวัฒนะ ให้ข้อมูลว่า หากต้องการสั่งดอกไม้ให้คนรักช่วงวาเลนไทน์ ใหสั่งล่วงหน้า 1 อาทิตย์ หรืออย่างน้อย 3 วัน เพื่อการจัดดอกไม้ล่วงหน้า และจัดส่งให้ตรงเวลากับความต้องการของลูกค้าแต่ละราย โดยราคาไม่ได้แพงกว่าปีที่แล้ว เพราะอากาศปีนี้หนาวเย็น ผลผลิตในไทยค่อนข้างสูง ต่างจากดอกกุหลาบนำเข้าเห้นว่าราคาปีนี้สูงมาก ซึ่งราคาดอกกุหลาบ พร้อมตกแต่งก็มีดังนี้

ดอกกุหลาบ 1 ดอก พร้อมตกแต่ง   350    บาท 
ดอกกุหลาบ 4 ดอก พร้อมตกแต่ง   500    บาท 
ดอกกุหลาบ 7 ดอก พร้อมตกแต่ง   1,000 บาท
ราคากุหลาบในย่านปากคลองตลาดปีก่อน ในช่วงวันที่ 13-14 ก.พ. 2556 มีราคาไม่สูงมากนัก ราคาในส่วนการขายยอดดอก อยู่ที่ดอกละ 20 – 80 บาท แล้วแต่ขนาด หากไม่เข้าช่อและ  ส่วนของการที่ขายเป็นห่อ ห่อละ 50 ดอก มีราคาอยู่ที่ 150 – 250 บาท นอกจากนี้ในส่วนของการจัดทำช่อดอกกุหลาบ มีราคาตั้งแต่ 300 – 700 บาท ตามขนาดของดอก รวมไปถึงจำนวนดอกด้วย ซึ่งจากการสอบถามพ่อค้า-แม่ค้าในตลาด พบว่า ราคาดอกกุหลาบในช่วงวันวาเลนไทน์ปี 2557 ถือว่าไม่ต่างจากปีที่แล้ว

MThai News
