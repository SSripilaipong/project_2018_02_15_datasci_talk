การบินไทยแจง หลังมีกระแสข่าวชัตดาวน์สายการบิน 10ก.พ. หลังพบขาดทุน จำต้องหยุดให้บริการบางเที่ยวบิน ลั่นยันทำงานปกติ
จากรณีที่มีกระแสข่าวออกมาว่า พนักงานการบินไทยเตรียมจะชัตดาวน์หยุดทำงานในวันที่ 10 ก.พ. 57 ภายหลังประสบปัญหาขาดทุนหนักนั้น ล่าสุดทางการบินไทย ก็ได้ออกแถลงชี้แจงถึงเรื่องดังกล่าว โดยระบุว่า

การบินไทยขอเรียนให้ทราบว่า จากกรณีที่มีกระแสชักชวนพนักงานให้ร่วมชัตดาวน์การบินไทยในวันที่ 10 กุมภาพันธ์ 2557 จนทำให้มีผู้โดยสารวิตกกังวลเรื่องการให้บริการของการบินไทยนั้น
บริษัทฯ ขอยืนยันว่าพนักงานทุกคนยังคงพร้อมให้บริการแก่ผู้โดยสารตามปกติ และในช่วงที่ผ่านมา บริษัทฯ ได้มีการปรับลดเที่ยวบินในบางเส้นทาง เนื่องจากมีปริมาณความต้องการเดินทางของผู้โดยสารลดลง รวมทั้งตั้งแต่ปลายเดือนมีนาคม 2557 เป็นต้นไปจะเป็นช่วงนอกฤดูท่องเที่ยว (Low Season) บริษัทฯ จึงต้องมีการปรับเปลี่ยนตารางการบินให้เหมาะสม
ทั้งนี้ ผู้โดยสารสามารถตรวจสอบตารางการบิน สำรองที่นั่ง ออกบัตรโดยสาร และเช็คอินผ่านทาง www.thaiairways.com, www.thaismileair.com หรือที่แอปพลิเคชั่น THAI Flight Check http://bit.ly/THAIflightcheck หรือ THAI Contact Center โทร.02-356-1111
MThai news
