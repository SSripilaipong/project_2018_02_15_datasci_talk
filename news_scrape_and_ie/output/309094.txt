ประชาชน แห่ มารอทำหนังสือเดินทางที่ศูนย์ฯ สิริกิติ์ต้องพลาดหวัง เนื่องจากบัตรคิวเต็ม ตั้งแต่ 08.00 น.


ผู้สื่อข่าวรายงาน บรรยากาศการทำหนังสือเดินทาง ที่ศูนย์การประชุมแห่งชาติสิริกิติ์  ซึ่งเปิดให้ทำหนังสือเดินทางวันนี้(10 ก.พ.)เป็นวันแรก หลังถูกผู้ชุมนุมปิดที่กรมการกงสุลแจ้งวัฒนะ ว่า ได้มีประชาชนมารอคิวตั้งแต่ 04.00 น  ขณะที่เจ้าหน้าที่เริ่มแจกบัตรคิวให้ผู้มารอตั้งแต่เวลา 06.00 น.  ซึ่งปรากฏว่าในเวลา 08.00 น. เจ้าหน้าที่แจ้งบัตรคิวเต็มตามจำนวนที่สามารถทำได้ 600 คน  ทำให้ผู้ที่มาตั้งแต่เช้าจำนวนมากพลาดหวัง
ทั้งนี้การเปิดทำพาสปอร์ต เริ่มขึ้นในเวลา 08.30 น. โดยให้ประชาชนเข้าไปทำพาสปอร์ต ได้ทีละ 20 คน  คาดการณ์ว่าจะแล้วเสร็จทั้ง 600 คน เวลาประมาณ 14.30 น.
MThai news
