ดัชนีหุ้นเพิ่มขึ้น 5.84 จุด แตะที่ระดับ 1,302.33 จุด มูลค่าการซื้อขาย 1,211.90 ล้านบาท ฟินันเซียชี้หุ้นยังบวกต่อ แต่ระวังเทขายทำกำไร

บรรยากาศการซื้อขายหุ้นไทยเช้าวันนี้ (10 ก.พ.) เปิดทำการเวลา 10.00 น. ดัชนีปรับตัวเพิ่มขึ้น 5.84 จุดแตะที่ระดับ 1,302.33 จุด ด้วยมูลค่าการซื้อขาย 1,211.90 ล้านบาท
บล.ฟินันเซีย ไซรัส  วิเคราะห์หุ้นไทยวันนี้ เนื่องจากดัชนีหุ้นแกว่งตัวบวกขึ้นมาในช่วงปลายสัปดาห์ที่แล้วพอควร หลังสถานการณ์การชุมนุมทางการเมืองในช่วงสัปดาห์ไม่ได้ตึงเครียดมากนัก ประกอบกับเป็นช่วงประกาศผลการดำเนินงานของ บจ.ต่างๆ ซึ่งจะมีการประกาศจ่ายเงินปันผลกันด้วย จึงทำให้มีแรงซื้อเก็งกำไรเข้ามา แต่ยังต้องระวังแรงขายทำกำไรกดดันให้ดัชนีแกว่งตัวผันผวนและย้อนลงอยู่ เนื่องจากการชุมนุมทางการเมืองที่ยืดเยื้อมีสิทธิกดดันต่อภาวะเศรษฐกิจของไทยให้อ่อนแอลงได้
หุ้นเด่นวันนี้
EA      ปรับเป้าหมายขึ้นเป็น     11.70 บาทจาก     11.60 บาท 
 CK      ปรับลดเป้าหมายเป็น     20 บาทจาก      28 บาท 
 SINGER      ปรับเป้าหมายลงเป็น     25 บาทจาก      33.40 บาท
MThai News
