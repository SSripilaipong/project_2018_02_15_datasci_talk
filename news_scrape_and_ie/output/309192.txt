“ยุคล” ยอมรับ เป็นห่วง ป.ป.ช. อาจชี้มูลความผิด นายกรัฐมนตรี ผิดมาตรา 157 ฐานละเว้นปฏิบัติหน้าที่ และรู้เห็นโครงการรับจำนำข้าว

นายยุคล ลิ้มแหลมทอง รัฐมนตรีว่าการกระทรวงเกษตรและสหกรณ์ เปิดเผยกับสำนักข่าว ไอ.เอ็น.เอ็น. โดยยอมรับว่า มีความเป็นห่วง กรณีที่ คณะกรรมการป้องกันและปราบปรามการทุจริตแห่งชาติ หรือ ป.ป.ช. ซึ่งได้ดำเนินการไต่สวน น.ส.ยิ่งลักษณ์ ชินวัตร นายกรัฐมนตรี และอาจชี้มูลความผิด เข้าข่ายมาตรา 157 ฐานละเว้นการปฏิบัติหน้าที่โครงการรับจำนำข้าว
ทั้งนี้เชื่อว่า จะไม่ส่งผลกับการจ่ายเงินจำนำข้าวให้กับเกษตรกรชาวนาในขณะนี้ และมั่นใจ นายกรัฐมนตรี จะชี้แจงข้อกล่าวหาคดีดังกล่าวต่อ ป.ป.ช. ได้
ขณะเดียวกัน ย้ำว่า ขณะนี้ กระทรวงเกษตรและสหกรณ์ เร่งดำเนินการทุกวิธี เพื่อนำเงินมาจ่ายให้เกษตรกรชาวนาโดยเร็วที่สุด และอยากเรียกร้องไม่อยากให้มีการเมืองเข้ามาเกี่ยวข้องกับการเรียกร้องของชาวนา ซึ่งเป็นห่วงจะเกิดความรุนแรงได้
