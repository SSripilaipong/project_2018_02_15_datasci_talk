ทองคำแท่งขายออกบาทละ 19,950 บาท ทองรูปพรรณขายออกบาทละ 20,350 บาท

สมาคมค้าทองคำ ประกาศราคาทองคำวันนี้ (11 กุมภาพันธ์ 2557) ปรับราคา 3 รอบเช้านี้  ทองคำแท่งรับซื้อบาทละ 19,850 บาท ขายออกบาทละ 19,950 บาท ทองรูปพรรณรับซื้อบาทละ 19,556.40 บาท ขายออกบาทละ 20,350 บาท
ทั้งนี้ราคาทองปรับขึ้น 150 บาท เมื่อเปรียบเทียบกับราคาเมื่อวานนี้ เวลา 15.07 น. (ปรับราคาครั้งที่ 3 ในรอบวัน) ทองคำแท่งรับซื้อที่บาทละ 19,700 บาท ขายออกบาทละ 19,800 บาท ทองรูปพรรณรับซื้อที่บาทละ 19,419.96 บาท ขายออกบาทละ 20,200 บาท
บจ.ฮั่วเซ่งเฮง โกลด์ ฟิวเจอร์ส   วิเคราะห์ว่า ราคาทองคำตลาดโลกยังคงฟื้นตัวขึ้นต่อเนื่องจากการซื้อขายช่วงปลายสัปดาห์ก่อน นักลงทุนเริ่มมีมุมมองต่อการรายงานตัวเลขเศรษฐกิจของสหรัฐที่เริ่มมีสัญญาณชะลอตัว อาจส่งผลต่อการตัดสินใจลดปริมาณการผ่อนคลายทางการเงินที่เริ่มลดวงเงินในการซื้อพันธบัตรมาตั้งแต่เดือนธันวาคม
การเคลื่อนไหวของราคาทองมีแนวโน้มที่จะแกว่งตัวขึ้นลงในกรอบแคบก่อนที่จะทราบคำแถลงของประธานธนาคารกลางสหรัฐคนใหม่ที่มีกำหนดการแถลงนโยบายการเงินรอบครึ่งปีแรกต่อสภาคองเกรสในคืนวันอังคารและวันพฤหัส ส่วนรายงานตัวเลขเศรษฐกิจอื่นๆที่น่าสนใจสัปดาห์นี้อยู่ในช่วงปลายสัปดาห์ซึ่งจะมีรายงานทั้งยอดค้าปลีกและจำนวนผู้ขอรับสวัสดิการว่างงานรายสัปดาห์ ราคาทองเคลื่อนไหวราคาสูงสุด (แนวต้าน)บริเวณ 1,280 ดอลลาร์ ในการซื้อขายวานนี้
MThai News
