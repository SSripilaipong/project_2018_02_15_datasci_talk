ค่ายรถ วอนพรรคการเมือง อย่างชงนโยบาย รถคันแรก อีก เหตุทำแผนผลิตรถผิดเพี้ยน ก่อนแจ้งขอยุติ ร่วมโครงการ “รถคันแรก” หลังคนแห่ทิ้งใบจองนับแสนคัน
MThai News  ผู้สื่อข่าวรายงานว่า นายสุรพงษ์ ไพสิฐพัฒน์พงษ์ รองประธานกลุ่มอุตสาหกรรมยานยนต์ และโฆษกกลุ่มอุตสาหกรรมยานยนต์ สภาอุตสาหกรรมแห่งประเทศไทย หรือ ส.อ.ท. กล่าวว่า

ยอดตกที่ตกค้างราว 100,000 คัน ซึ่งค่ายรถยนต์แจ้งขอยุติการเข้าร่วมโครงการกับภาครัฐแล้ว รวมทั้งผู้ที่ถือใบจอง บางรายแจ้งยืนยันว่า ขอทิ้งใบจองและทิ้งเงินมัดจำ และบางรายแจ้งว่าได้ซื้อรถยนต์รุ่นอื่นและยี่ห้อใหม่แล้ว
เพราะมีแคมเปญตอบแทนผลประโยชน์มากกว่าโครงการรถคันแรก ทำให้ไม่มีปัญหาการฟ้องร้องของลูกค้าที่เข้าร่วมโครงการ อย่างไรก็ตาม ภาคเอกชนขอวิงวอนว่า ไม่ว่ารัฐบาลใหม่จะเป็นพรรคการเมืองใด หรือในการหาเสียงเลือกตั้งในอนาคต
ทั้งนี้ขอให้พรรคการเมืองไม่นำโครงการนี้มาใช้หาเสียงอีก เพราะแม้กระทรวงการคลังจะสามารถจัดสรรงบประมาณมาจ่ายคืนภาษีรถยนต์ให้กับผู้เข้าร่วมโครงการได้ แต่ในข้อเท็จจริง โครงการนี้ทำให้แผนการผลิตรถยนต์ของประเทศไทยผิดเพี้ยน ค่ายรถยนต์ต้องเปลี่ยนแผนเพื่อหันไปผลิตเพื่อการส่งออกเพิ่มขึ้น
MThai News
