ประชาชนมีเฮ!! กรมการกงสุล สามรถรับคำร้องทำพาสปอร์ตผ่านระบบออนไลน์ได้แล้ว เริ่มตั้งแต่วันที่ 10 กุมภาพันธ์ 2557

น.ส.นารีตา สุประดิษฐ ณ อยุธยา รักษาราชการแทนหัวหน้าสำนักงานหนังสือเดินทางชั่วคราว จ.เชียงใหม่ กล่าวว่า จากการที่สำนักงานหนังสือเดินทางชั่วคราวเชียงใหม่ ได้แจ้งเปิดให้บริการรับคำร้องทำหนังสือเดินทางด้วยระบบสำรองวันละ 200 เล่ม ตั้งแต่วันที่ 3 กุมภาพันธ์ 2557 นั้น ขณะนี้หนังสือเดินทางชั่วคราว จ.เชียงใหม่ได้รับแจ้งจากจ.เชียงใหม่ ว่าสามารถเปิดระบบออนไลน์ เพื่อให้บริการทำหนังสือเดินทางได้ตั้งแต่วันที่ 10 กุมภาพันธ์ 2557 ซึ่งจะส่งผลให้สำนักงานหนังสือเดินทางชั่วคราวเชียงใหม่ตลอดจนสำนักงานหนังสือเดินทางชั่วคราวในจังหวัดอื่นๆ ทำการได้ตามปกติด้วยเช่นกัน
โดยภาคเหนือ ประชาชนสามารถเดินทางไปยื่นคำร้องได้ที่สำนักงานหนังสือชั่วคราวเชียงราย พิษณุโลก และนครสวรรค์ ทั้งนี้ ประชาชนที่ไปยื่นคำร้องทำหนังสือเดินทางจะได้รับเล่มทางไปรษณีย์ภายใน 5 – 7 วัน
ด้านนายเสข วรรณเมธี อธิบดีกรมสารนิเทศและโฆษกกระทรวงการต่างประเทศ กล่าวว่า ตามที่มีรายงานข่าวว่าขณะนี้มีหนังสือเดินทางตกค้างกว่า 7 หมื่นเล่มที่กรมการกงสุลนั้น กระทรวงการต่างประเทศขอชี้แจงว่าได้มีการจัดส่งหนังสือเดินทางผ่านทางไปรษณีย์วันต่อวัน และไม่มีหนังสือเดินทางตกค้างที่กรมการกงสุลแต่อย่างใด
MThai News
