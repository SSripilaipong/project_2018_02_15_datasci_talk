ครม. เว้นเก็บภาษีน้ำมันดีเซลอีก 1 เดือน สิ้นสุด 31 มี.ค.
นายชลิตรัตน์ จันทรุเบกษา รักษาการรองโฆษกประจำสำนักนายกรัฐมนตรี ได้แถลงผลการประชุมคณะรัฐมนตรี ในวันนี้ ว่า ที่ประชุมคณะรัฐมนตรี ได้มีมติอนุมัติในการต่ออายุมาตรการการลดการจัดเก็บภาษีสรรพสามิตน้ำมันดีเซล ออกไปอีก 1 เดือน เพื่อให้สิ้นสุดในวันที่ 31 มีนาคมนี้ และเป็นการลดภาระค่าครองชีพให้กับประชาชน โดยราคาน้ำมันหน้าปั๊ม จะยังคงอยู่ที่ 29.99 สตางค์ต่อลิตร

และจากมติในครั้งดังกล่าว ที่มีการขยายระยะเวลาเป็น 3 เดือน ตั้งแต่เดือนกุมภาพันธ์ – เดือนเมษายน ปี 2557 นั้น เนื่องจาก ทาง กกต. มองว่า การต่ออายุมาตรการดังกล่าวควรปรับลดลง และต่อครั้งละ 1 เดือน เพื่อให้เกิดความเหมาะสม นอกจากนี้ นายกรัฐมนตรี ยังได้มีการกำชับไปยังหน่วยงานราชการที่ถูกปิดสถานที่ราชการ ให้มีการอำนวยความสะดวกและทำงานให้บริการประชาชนได้ในพื้นที่สำรอง เพื่อไม่ให้ประชาชนได้รับความเดือดร้อน
MThai News
