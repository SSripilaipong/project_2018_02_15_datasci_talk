“ซีไอเอ็มบี บางรัก” จัดแคมเปญร่วมฉลอง 2 เทศกาลเดือน ก.พ.ภายใต้ชื่อ “ตรุษจีนอินเลิฟ” ด้วยเงินฝากประจำ ดอกเบี้ยทันใจ 8 เดือน 2.88% ต่อปี

น.ส. สุปรียา จาตุสว่างพร ผู้จัดการธนาคาร ซีไอเอ็มบี ไทย สาขาบางรัก ร่วมฉลองเทศกาลแห่งความรักด้วยการเชิญชวนลูกค้าและประชาชนย่านใกล้เคียงมาเปิดบัญชีเงินฝากประจำดอกเบี้ยทันใจ 8 เดือน 2.88% ต่อปี ภายใต้แคมเปญ “ตรุษจีนอินเลิฟ” ซึ่งเป็นแคมเปญที่ธนาคารร่วมฉลอง 2 เทศกาลแห่งความสุขในเดือนกุมภาพันธ์ ทั้งตรุษจีนและวาเลนไทน์
โดยสาขาบางรักได้จัดกิจกรรมการตลาดมาอย่างต่อเนื่อง รวมถึงการเดินตลาดนำเสนอผลิตภัณฑ์ตามย่านธุรกิจหลัก ทั้งนี้ เงินฝากประจำ ดอกเบี้ยทันใจ 8 เดือน 2.88% ต่อปี สิทธิประโยชน์โดดเด่นอยู่ที่ผู้ฝากเงินจะได้รับดอกเบี้ยตั้งแต่วันแรกที่ฝาก สามารถนำดอกเบี้ยก้อนนี้ไปใช้ได้เลยโดยไม่ต้องรอให้เงินฝากครบกำหนดในอีก 8 เดือนข้างหน้า เปิดบัญชีได้ตั้งแต่วันนี้ถึง 28 ก.พ.2557
MThai News
