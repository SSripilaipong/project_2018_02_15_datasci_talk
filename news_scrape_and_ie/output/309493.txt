เผยผลสำรวจราคาที่ดินปีนี้ ย่านสุขุมวิทปรับขึ้นถึง 480 % สีลม สาทร  400%  เพลินจิต-ลุมพินี 32 0% รอบนอกได้อานิสงส์รถไฟฟ้าสายสีม่วงปรับ 50%

นางกุลวดี สว่างศรี กรรมการบริหารแผนกการลงทุนและที่ดิน บริษัท ซีบี ริชาร์ด เอลลิส (ประเทศไทย) จำกัด ที่ปรึกษาการลงทุนอสังหาริมทรัพย์ เผยผลสำรวจราคาที่ดินย่านใจกลางธุรกิจกรุงเทพ หรือ ซีบีดี พบว่ามีการปรับตัว สูงขึ้นอย่างต่อเนื่อง โดยราคาที่ดินติดถนนสุขุมวิทปรับขึ้นถึง 480% ในช่วง 11 ปี นับจากปี 2545 มาอยู่ที่ 1.5 ล้านบาทต่อตร.ว.  ซึ่งเป็นย่านที่ราคาที่ดินปรับเพิ่มสูงที่สุด เมื่อเปรียบเทียบกับทำเลอื่นๆ ในกรุงเทพ
ส่วนราคาที่ดินย่านสีลม สาทร เพิ่มสูงขึ้นประมาณ 400% มาอยู่ที่ 1.4 ล้านบาทต่อตร.ว. และย่านเพลินจิต ลุมพินี ราคา เพิ่มสูงขึ้นเกือบ 320% มาอยู่ที่ 1.5 ล้านบาทต่อตร.ว.
นอกจากนี้ ราคาที่ดินรอบนอกกรุงเทพฯ ได้ปรับตัวสูงขึ้นในทำเลที่การก่อสร้างระบบขนส่งมวลชนสายใหม่ๆ ซึ่งมีส่วนกระตุ้นให้มีความต้องการที่ดินเพื่อการพัฒนาโครงการคอนโดมิเนียมอาทิเช่นย่านรัตนาธิเบศร์ ตามแนวรถไฟฟ้าสายสีม่วงราคาที่ดินพุ่ง 30 – 50% ต่อปีนับตั้งแต่เริ่มการก่อสร้างระบบรถไฟฟ้าสายสีม่วง
ย่านซีบีดีจะยังคงเป็นทำเลที่ต้องการมากที่สุดอยู่ต่อไปสำหรับผู้ประกอบการในการพัฒนาโครงการชั้นดี ไม่ว่าจะเป็นอาคารสำนักงาน โรงแรม ศูนย์การค้า และที่พักอาศัย แม้ที่ดินที่เหมาะสมกับการพัฒนาในทำเลนี้จะมีจำกัดก็ตาม
ทั้งนี้คาดการณ์ว่าการขยายตัวของระบบขนส่งมวลชนจะส่งผลต่อราคาที่ดินในทำเลอื่นๆ ของย่านรอบนอกกรุงเทพฯ ในลักษณะที่ใกล้เคียงกัน
MThai news
