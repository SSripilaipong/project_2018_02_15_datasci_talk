มหาดไทยได้ฤกษ์เปิดศูนย์แสดงสินค้าโอทอปเกรด 3-5 ดาว พร้อกัน 3 สาขา ทั้งสีลม รามอินทรา และสาขาเพลินจิต 13 กุมภาพันธ์นี้

กรมการพัฒนาชุมชน กระทรวงมหาดไทย ได้ฤกษ์เปิดศูนย์แสดงสินค้าโอทอปเกรด 3-5 ดาว ภายใน “โครงการการจัดตั้งศูนย์แสดง จำหน่ายและกระจายสินค้า OTOP บริเวณใต้ทางด่วนในกรุงเทพมหานคร” สาขาสีลม“THE WALKING STREET”  สาขารามอินทรา“THE AVENUE” และสาขาเพลินจิต “THE GALLERY” ผู้สนใจสามาถเยี่ยมชมร่วม ร่วมซื้อ ร่วมชิม   ได้พร้อมเพรียงกัน ใกล้ที่ไหนไปที่นั่น โดยพร้อมเปิดประสบการณ์แห่งการช้อปปิ้งสินค้าโอทอป กับแหล่งช้อปปิ้งแห่งใหม่ใจกลางเมือง ในวันพฤหัสบดีที่ 13 กุมภาพันธ์ 2557 นี้เป็นต้นไป ตั้งแต่เวลา 10.00-22.00 น

โครงการการจัดตั้งศูนย์แสดง จำหน่ายและกระจายสินค้า OTOP เพื่อเพิ่มช่องทางการตลาดสินค้าหนึ่งตำบล หนึ่งผลิตภัณฑ์ ทำให้ผู้ผลิต ผู้ประกอบการ OTOP มีรายได้เพิ่มขึ้น ช่วยเผยแพร่มรดกทางภูมิปัญญาไทย ที่มีคุณภาพมาตรฐาน ไปสู่นักท่องเที่ยว ทั้งชาวไทย และชาวต่างประเทศ อีกทั้งเป็นการสร้างความเข้มแข็งของเครือข่าย ผู้ประกอบการOTOP ในการเข้าถึงแหล่งทุนและการตลาดเชิงรุกทั้งภายในและต่างประเทศ โดยขาช้อปทั้งหลายเตรียมตัวควักกระเป๋าให้พร้อมรับวันวาเลนไทน์

MThai News
