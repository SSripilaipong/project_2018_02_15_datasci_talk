ราคาทองขึ้นบาทละ 50 บาท (ปรับครั้งที่ 2) ราคาทองคำแท่ง ขายออกบาทละ  19,900 บาททองรูปพรรณขายออกบาทละ 20,300 บาท

สมาคมค้าทองคำ ประกาศราคาทองคำเช้านี้ (13 ก.พ.)(ปรับครั้งที่ 2) ราคาทองขึ้นบาทละ 50 บาท  ทั้งนี้ราคาทองคำแท่ง รับซื้อบาทละ 19,800 บาท ขายออกบาทละ 19,900 บาททองรูปพรรณ รับซื้อบาทละ19,510.92 บาท ขายออกบาทละ 20,300 บาท
บจ.ฮั่วเซ่งเฮง โกลด์ ฟิวเจอร์ส  รายงานว่า บจ.ฮั่วเซ่งเฮง โกลด์ ฟิวเจอร์ส รายงานว่า การซื้อขายทองคำที่ตลาดล่วงหน้านิวยอร์ก(COMEX)ปรับเพิ่มขึ้นเมื่อคืนที่ผ่านมา (12 ก.พ.) โดยราคาส่งมอบเดือนเม.ย.เพิ่มขึ้น 5.20 ดอลลาร์ หรือ 0.4% ปิดตลาดที่ระดับ 1,295 ดอลลาร์/ออนซ์ หลังนักลงทุนขานรับถ้อยแถลงของนางเจเน็ต เยลเลน ประธานธนาคารกลางสหรัฐ (เฟด) ว่าเฟดจะยังคงเดินหน้าแผนการปรับลดมาตรการผ่อนคลายเชิงปริมาณ หรือQE ต่อไป โดยราคาทองทำสถิติปิดบวกติดต่อกันเป็นวันที่ 6
ตลาดการเงินของไทยจะปิดทำการในวันพรุ่งนี้ โดยในช่วงที่ตลาดการเงินของไทยปิดทำการนั้นจะมีการรายงานจีดีพีไตรมาส 4 ของหลายประเทศในยุโรป แต่คาดว่ารายงานดังกล่าวคงมีผลต่อการเคลื่อนไหวของราคาทองค่อนข้างน้อย
ราคาทองคำตลาดโลกอ่อนตัวลดลงหลังจากมีแรงขายกลับออกมาจากแนวต้าน (ราคาสูงสุด) บริเวณ 1,300 ดอลลาร์สหรัฐและแม้ภาพการเคลื่อนไหวทางเทคนิคของราคาทองมีแนวโน้มที่จะปรับตัวขึ้นสู่แนวต้าน(ราคาสูงสุด) บริเวณ 1,300 และ1,325-1,330 ดอลลาร์สหรัฐ ได้ต่อไป แต่คาดว่าจะมีการปรับฐานเกิดขึ้น โดยมีแนวรับสำหรับเก็งกำไรในระหว่างวันอยู่ที่ 1,280 และ 1,260-1,265 ดอลลาร์สหรัฐตามลำดับ
MThai News
