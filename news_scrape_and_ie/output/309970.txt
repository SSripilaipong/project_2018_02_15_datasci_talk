ธนาคารกรุงไทยปัดฝุ่น สินเชื่อโรงสี วงเงิน 20,000 ล้านบาท ย้นไม่ได้ปล่อยกู้แก่รัฐบาล

แหล่งข่าวจากธนาคารกรุงไทย เผย  เมื่อวันที่ 12 ก.พ.ที่ผ่านมา กรรมการผู้จัดการของธนาคารกรุงไทย ทำหนังสือเวียน ให้ผู้จัดการสาขาทั่วประเทศปล่อย สินเชื่อแก่ผู้ประกอบการข้าวที่มีศักยภาพ จากวงเงินกู้ 20,000 ล้านบาท
นายวรภัค ธันยาวงษ์ กรรมการผู้จัดการใหญ่ ธนาคารกรุงไทย กล่าวว่า เป็นการปล่อยกู้ปกติ จากเดิมที่ธนาคารมีสินเชื่อโรงสีอยู่แล้ว แต่นำมาปัดฝุ่นใหม่ ให้เแก่ผู้ค้าข้าว โรงสี และผู้ส่งออก ที่ยังคงมีรายชื่ออยู่กับกรมการค้าภายใน และยังเปิดดำเนินการอยู่ในปัจจุบัน รวมถึงผู้ชนะในการประมูลซื้อข้าวจากตลาดซื้อขายสินค้าเกษตรล่วงหน้า แห่งประเทศไทย หรือชะการประมูลจากกระทรวงเกษตรเท่านั้น และขณะนี้ธนาคารเตรียมทำหนังสือชี้แจงต่อสาธารณะชน แทนการเปิดแถลงข่าวอย่างเป็นทางการ
นายวรภัค กล่าวว่าว่า ไม่ได้เป็นการปล่อยกู้แก่รัฐบาล หรือชาวนาโดยตรงแต่อย่างไรตามที่เป็นข่าวในโซเชี่ยลเน็ทเวิร์ค
ขณะที นายประสิทธิ์ วสุภัทร  รองกรรมการผู้จัดการใหญ่ ผู้บริหารสายงานธุรกิจขนาดกลาง ธนาคารกรุงไทย  กล่าวยืนยันว่า ธนาคารไม่ได้ปล่อยกู้ให้กับรัฐบาลผ่านโรงสี เพื่อนำไปใช้ในโครงการรับจำนำข้าวแต่อย่างใด แต่เป็นการปล่อยกู้ผ่านตั๋วสัญญาพี/เอ็น ให้กับโรงสีที่มีศักยภาพ และสนใจเข้าร่วมประมูลข้าวสต๊อกรัฐที่องค์การคลังสินค้า (อคส.) เปิดประมูลขายผ่านตลาดสินค้าเกษตรล่วงหน้าแห่งประเทศไทย หรือตลาดเอเฟต

MThai News
