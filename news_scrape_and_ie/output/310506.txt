ราคาทองปรับขึ้นบาทละ 200 บาท ทองคำแท่งขายออก 20,350 บาท ทองรูปพรรณขายออก 20,750 บาท

สมาคมค้าทองคำรายงานราคาทอง 96.5% ประจำวันที่ 17 ก.พ. 2556 เวลา 09:35 น. (ปรับครั้งที่ 1) ทองคำแท่งรับซื้อคืนบาทละ 20,250 บาท ขายออก 20,350 บาท ทองรูปพรรณรับซื้อคืนบาทละ 19,950.56 บาท ขายออก 20,750 บาท ปรับขึ้นจากวันที่ 15 ก.พ. 200 บาท
สมาคมแลกเปลี่ยนทองคำและเงินของจีน เผยว่า ราคาทองคำที่ตลาดฮ่องกงเพิ่มขึ้น 160 ดอลลาร์ฮ่องกง เปิดที่ระดับ 12,280 ดอลลาร์ฮ่องกงต่อตำลึงในวันนี้ หรือราคาเทียบเท่ากับ 1,328.36ดอลลาร์สหรัฐต่อทรอยออนซ์ พุ่งขึ้น 17.31 ดอลลาร์สหรัฐ
บจ.ฮั่วเซ่งเฮง โกลด์ ฟิวเจอร์ส ระบุว่า ในการซื้อขายช่วงค่ำของวันพฤหัสราคาทองดีดตัวผ่านแนวต้านบริเวณ 1,300 ดอลลาร์ และแรงซื้อยังคงมีเข้ามาต่อเนื่องจนถึงการซื้อขายวันศุกร์ซึ่งตลาดการเงินของไทยปิดทำการ นักลงทุนกลับเข้าซื้อทองคำในฐานะสินทรัพย์ปลอดภัยหลังรายงานตัวเลขเศรษฐกิจของสหรัฐออกมาต่ำกว่าที่ตลาดประเมิน ราคาทองช่วงนี้จึงปรับตัวเพิ่มขึ้น
MThai News
