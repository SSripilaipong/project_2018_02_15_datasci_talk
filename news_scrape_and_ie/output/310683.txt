หุ้นใหม่ AJD ภายใต้สินค้าดีวีดีและสินค้าระบบดิจิตอล เคาะราคาไอพีโอ2.50บ. เทรด 27 ก.พ.นี้ โบรกเกอร์มั่นใจแบรนด์แข็งแกร่ง ผลกำไรงาม

นายรัฐชัย ธีระธนาวัฒน์ กรรมการผู้จัดการ ฝ่ายวาณิชธนกิจ บล. อาร์เอชบี โอเอสเค (ประเทศไทย)  ในฐานะผู้จัดการการจัดจำหน่ายและรับประกันการจำหน่ายหุ้นสามัญเพิ่มทุนของบริษัท คราวน์ เทค แอดวานซ์ จำกัด (มหาชน) หรือ AJD เผยว่า ได้กำหนดราคาเสนอขายหุ้นสามัญเพิ่มทุน  AJD ให้กับประชาชนเป็นครั้งแรก (IPO) จำนวน 100 ล้านหุ้น มูลค่าที่ตราไว้ (พาร์) หุ้นละ 0.50 บาท ในราคาหุ้นละ 2.50 บาท  ราคาดังกล่าวถือเป็นระดับที่เหมาะสมต่อปัจจัยพื้นฐานของบริษัท
ทั้งนี้เชื่อว่าจะได้รับความสนใจจจากผู้ลงทุนจำนวนมาก เพราะเป็นบริษัทที่ใกล้ชิดผู้บริโภคและนักลงทุนรู้จัก สินค้าเครื่องเล่นดีวีดี ภายใต้แบรนด์ “AJ” เป็นอย่างดี
โดยหุ้น AJD จะเปิดจองซื้อระหว่างวันที่ 20-21 และ 24 กุมภาพันธ์นี้ และคาดว่าสามารถเข้าจดทะเบียนในตลาดหลักทรัพย์แห่งประเทศ (SET) ในวันที่ 27 กุมภาพันธ์ 2557พร้อมกันนี้มีผู้จัดจำหน่ายและรับประกันการจำหน่ายเข้าร่วมอีก 5 แห่ง ประกอบด้วย บริษัทหลักทรัพย์ เอเซีย พลัส จำกัด (มหาชน) ,บริษัทหลักทรัพย์ คันทรี่ กรุ๊ป จำกัด (มหาชน),บริษัทหลักทรัพย์ โกลเบล็ก จำกัด , 
บริษัทหลักทรัพย์ เคจีไอ (ประเทศไทย) จำกัด (มหาชน) และบริษัทหลักทรัพย์ เคทีบี (ประเทศไทย) จำกัด
นายอมร มีมะโน ประธานเจ้าหน้าที่บริหาร บริษัท คราวน์ เทค แอดวานซ์ จำกัด (มหาชน) (AJD) ซึ่งดำเนินธุรกิจจัดหาและจัดจำหน่ายผลิตภัณฑ์เครื่องใช้ไฟฟ้าประเภทภาพและเสียง ภายใต้ตราสินค้า “AJ” อาทิเช่น แอร์เคลื่อนที่ ตู้เย็น เครื่องซักผ้า กระติกน้ำร้อนไฟฟ้า เตาแม่เหล็กไฟฟ้า เป็นต้น ซึ่งมีสัดส่วนประมาณ 30% ของรายได้จากการขาย
สำหรับเป้าหมายรายได้ในปีนี้คาดขยายตัวอย่างต่อเนื่อง โดยประเมินว่ารายได้ในส่วนของ AP จะเติบโตอย่างต่อเนื่อง ขณะที่รายได้ AV จะเพิ่มขึ้นจากการ ออกผลิตภัณฑ์ใหม่ ได้แก่ Set Top Box, Smart Set Top Box, DVD Set Top Box และ Digital TV เพื่อรองรับระบบทีวีดิจิตอล
โดยในปีนี้นอกจากจะมีการเพิ่มผลิตภัณฑ์ใหม่เพื่อรองรับระบบทีวีดิจิตอล และบริษัทได้วางแผนที่จะขยายฐานลูกค้าใหม่ๆ เพิ่มขึ้น โดยจะเพิ่มชนิดสินค้าในโมเดิร์นเทรดและเพิ่มตัวแทนจำหน่ายซึ่งเป็นร้านค้าขนาดใหญ่ในแต่ละจังหวัด
นายวรชาติ ทวยเจริญ กรรมการผู้จัดการ บริษัท ฟินเน็กซ์ แอ๊ดไวเซอรี่ จำกัด ในฐานะที่ปรึกษาทางการเงิน กล่าวถึงการกำหนดราคาขายหุ้นไอพีโอของ  AJD เผยว่า  AJD  มีจุดแข็งตรงที่มีความโดดเด่นและแบรนด์ AJ เป็นแบรนด์ไทยอันดับ 1 ของเครื่องใช้ไฟฟ้า รวมถึงการมีช่องทางการจำหน่ายที่แข็งแกร่งผ่านโมเดิร์นเทรด
อีกทั้งผลประกอบการของ AJD มีอัตราการขยายตัวที่ดีขึ้นอย่างต่อเนื่องทุกปีและล่าสุด งวด 9 เดือนปี 2556 มีกำไรสุทธิอยู่ที่ 50.68 ล้านบาท ซึ่งมากกว่ากำไรสุทธิตลอดทั้งปี 2555 ที่มีกำไรสุทธิ 32.31 ล้านบาท ดังนั้นจึงทำให้มั่นใจว่าหุ้นไอพีโอของ AJD จะได้รับความสนใจจากนักลงทุนอย่างล้นหลามเมื่อเปิดให้จองซื้อและคาดว่าจะสร้างผลตอบแทนที่น่าพอใจให้กับนักลงทุนด้วย
MThai News
