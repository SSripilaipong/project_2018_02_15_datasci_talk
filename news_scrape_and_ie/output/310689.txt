วันนี้(17 ก.พ.) หลังจากที่ธนาคารออมสิน แถลงข่าวปล่อยกู้แบบอินเตอร์แบงค์แก่ธนาคาร ธกส. จนเกิดปรากฎการณ์คนแห่ถอนเงินและปิดบัญชีในช่วงบ่ายที่ผ่านมา
ล่าสุดนาย วรวิทย์ ชัยลิมปมนตรี ผู้อำนวยการธนาคารออมสิน ยืนยันว่า จากกรณีที่ประชาชนจำนวนมากแห่ถอนเงินและปิดบัญชีวันนี้ ยังไม่กระทบสภาพคล่อง เพราะยังสูงถึง  2.3 แสนล้านบาท  ซึ่งวันนี้มีเงินหมุนเวียนติดลบ2หมื่นล้านบาท จากปกติช่วงวันหยุดยาวจะติดลบ7พันล้าน หรือ ติดลบ 3เท่าจากปกติ

โดยมีการถอนประมาณ3หมื่นล้านบาทและมีฝาก1หมื่นล้านบาท ทำให้สภาพคล่องโดยรวมวันนี้ มีส่วนต่าง 1.8- 1.9 หมื่นล้าน บาท ทั้งนี้ไม่มีแผนที่จะให้ธ.ก.ส.กู้เพิ่มเติมจากเดิม ซึ่งคนที่ถอนเงินวันนี้ ส่วนใหญ่อยู่ในกรุงเทพฯและภาคใต้ ขณะที่ปริมาณเงินฝากเกือบครึ่ง เป็นลูกค้ากรุงเทพฯ-ปริมณฑล สำหรับธนาคารที่มีปัญหาคือสาขาในห้าง เพราะไม่ได้สำรองเงินไว้เยอะ กลัวไม่ปลอดภัย ยันพรุ่งนี้พร้อมรับสภาพคล่องแน่นอน
ทั้งนี้มีรายงานข่าวว่าธนาคารออมสินในหลายสาขามีการสั่งจ่ายเช็คแคชเชียร์แทนแล้ว เนื่องจากเงินสดไม่พอสำรองจ่าย
Mthai News

