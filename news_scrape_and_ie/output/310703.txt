“เอสเคป เขาใหญ่, แสนสิริ โฮเทล คอลเลคชั่น”  โรงแรมหรูใกล้ชิดธรรมชาติ แสนสิริทั่นใจทุ่มทุนสร้าง 300 ล้านลบ.

นายอุทัย อุทัยแสงสุข รองกรรมการผู้จัดการอาวุโส สายงานพัฒนาธุรกิจและพัฒนาโครงการคอนโดมิเนียม บริษัท แสนสิริ จำกัด (มหาชน) เผยในเดือนกุมภาพันธ์ 2557 บริษัทได้เปิดให้บริการ “เอสเคป เขาใหญ่, แสนสิริ โฮเทล คอลเลคชั่น” มูลค่าการลงทุน 300 ล้านบาท ประกอบไปด้วยห้องพักแบบดีลักซ์ จำนวน 48 ห้อง และห้องพักในแบบ Sunken Heated Pool Villa อีก 6 ห้องพัก ภายใต้ 4 ธีมให้เลือกพักผ่อน ได้แก่ Wood, Earth, Floral และ Forest สะท้อนผ่านกลิ่นหอม เสียงเพลง และการตกแต่ง พร้อมให้เลือกพักผ่อนในแบบที่ต้องการ
ทั้งนี้การออกแบบของโรงแรมมาจากการผสมผสานธรรมชาติ การใช้ชีวิต และเอกลักษณ์เฉพาะตัวของเขาใหญ่ ซึ่งนับเป็นการเปิดตัวโรงแรมภายใต้ เอสเคป, แสนสิริ โฮเทล คอลเลคชัน แห่งที่ 2 อย่างเป็นทางการ

“ในปีนี้บริษัทมีแนวทางการดำเนินธุรกิจที่มุ่งเน้นการต่อยอดความสำเร็จ  โดยเฉพาะในด้านการสร้างไลน์ผลิตภัณฑ์ที่ช่วยกระตุ้นยอดขายและเติมเต็มไลฟ์สไตล์การใช้ชีวิตแก่ครอบครัวแสนสิริ โดย เอสเคป เขาใหญ่, แสนสิริ โฮเทล คอลเลคชัน จะรองรับกลุ่มลูกค้าชาวไทยประมาณ 90% และ 10% เป็นลูกค้าต่างชาติ
นอกจากนี้การเปิดให้บริการ เอสเคป เขาใหญ่ เพื่อสนับสนุนการเพิ่มโอกาสทางธุรกิจและต่อยอดแผนการขยายฐานการพัฒนาธุรกิจในประเทศให้กว้างขวางยิ่งขึ้น รวมทั้งยังนับเป็นการลงทุนเพื่อพัฒนาโครงการในลักษณะการเช่าพักอาศัยที่จะสามารถสร้างรายได้ในระยะยาวให้กับแสนสิริ จากการเปิดให้บริการ เอสเคป หัวหิน, แสนสิริ โฮเทล คอลเลคชันในช่วงปลายปีที่ผ่านมา โดยคาดว่าจะมีอัตราเฉลี่ยของห้องพักสูงขึ้นกว่า 70% ในช่วงฤดูกาลท่องเที่ยวของหัวหินที่จะถึงนี้”
MThai News
