“กิตติรัตน์ ณ ระนอง” ยืนยันกระทรวงการคลัง และธก.มีหน้าที่ผูกพันที่ต้องชำระเงินแก่ชาวนาในโครงการรับจำข้าว ชี้เป็นโอกาสวัดใจ  “ว่าใครจริงใจกับชาวนา”

นายกิตติรัตน์ ณ ระนอง โพสต์ข้อความผ่านเฟซบุ๊กที่ใช้ชื่อว่า กิตติรัตน์ ณ ระนอง โดยระบุว่า ชาวนาทุกคนที่ร่วมโครงการจำนำข้าวและได้รับใบประทวนย่อมมีสิทธิ์รับเงินตามใบประทวนเต็มจำนวน กระทรวงการคลัง และ ธ.ก.ส จึงมีหน้าที่ทำงานร่วมกันเพื่อจ่ายเงินแก่ชาวนาโดยเร็วที่สุด
ทั้งนี้ รัฐบาลขอยืนยันความจริงใจในการทำงานอย่างเต็มที่เพื่อชาวนา และวันนี้ และใครพยายามใช้ความทุกข์ของชาวนาเป็นเครื่องมือทางการเมือง

ก่อนหน้านี้ธนาคารเพื่อการเกษตรและสหกรณ์การเกษตร ได้ออกข่าวว่า หลังจากกระทรวงการคลังได้จัดหาแหล่งเงินสำหรับจ่ายให้เกษตรกร ด้วยการให้ ธกส. กู้ยืมระหว่างธนาคารเป็นการชั่วคราวระยะสั้น 30 วัน วงเงิน 5,000 ล้านบาท จากธนาคารออมสินนั้น เพื่อเป็นการช่วยเหลือเกษตรกรในช่วงมีปัญหา แต่เมื่อมีการทักท้วงจากกลุ่มสหภาพ ธกส. จึงได้ชะลอการจ่ายเงินดังกล่าวออกไปก่อน
ทั้งนี้นายลักษณ์ วจนานวัช ผู้จัดการ ธกส. กล่าวว่า ต้องขอหารือกับกระทรวงการคลังในช่วง 1-2 วันนี้ให้ชัดเจนว่าให้ดำเนินการอย่างไรเมื่อมีปัญหาเกิดขึ้นจากความไม่สบายใจของผู้ฝากเงิน เพราะมีผลกระทบเกิดขึ้นหลายด้าน หากเดินหน้าจะรุนแรงเกิดขึ้นอีกหรือไม่
“หากมีการฟ้องร้องเกิดขึ้น ธ.ก.ส.พร้อมชี้แจงต่อศาลรัฐธรรมนูญ เพราะได้ดำเนินการตามมติ ครม. วันที่ 21 ม.ค.57 การดำเนินการตามแผนบริหารหนี้สาธารณะ บอร์ด ธกส.ได้พิจารณาเห็นชอบ และคณะกรรมการบริหารความเสี่ยงพิจารณาแล้ว เพราะกระทรวงการคลังมีหน้าที่ในการหาแนวทางจัดหาเงินทุน จึงใช้แนวทางกู้เงินระยะสั้นเพื่อหาเงินทุนมาจ่ายกับชาวนาไปก่อน โดยยืนยันไม่ผิดกฎหมายแต่เมื่อไม่ชัดเจน จึงต้องชะลอการจ่ายเงิน”
MThai News
