บล.ธนชาต ชี้หุ้นไทยวันนี้ผันผวนมากขึ้น เหตุการเมืองร้อนแรงหวั่นปะทะเกดือด หลังศรส.ของคืนพื้นที่่ จับตาดัชนีไม่ควรหลุด 1,300 จุด

บล.ธนชาต วิเคราะห์ตลาดหุ้นวันนี้มีแนวโน้มจะผันผวนเพิ่มขึ้น  โดยดัชีหุ้นเมื่อวานนี้ปรับสูงขึ้นตั้งแต่เปิดตลาด ด้วยปัจจัยบวกจาก 1) การเติบโต GDP 2013 ที่ 2.9% และ 4Q13 ที่ 0.6% ดีกว่าที่ตลาดคาดการณ์ไว้ และ 2) การปรับสูงขึ้นของตลาดหุ้นภูมิภาค และปิดตลาดที่ 1,332.37 จุด เพิ่มขึ้น 20.50 จุด ด้วยมูลค่าการซื้อขาย 3.7 หมื่นล้านบาท นักลงทุนต่างชาติยังคงขายหุ้นสุทธิ 402 ล้านบาท
สำหรับแนวโน้ม ดัชนีหุ้นวันนี้(18 ก.พ.)  คาดว่าจะ “ผันผวน” เพิ่มขึ้น ตามปัจจัยการเมือง  โดยวันนี้ ศรส.จะขอคืนพื้นที่ชุมนุมหลัก 5 จุด และพรุ่งนี้แกนนำ กปปส.นัดชุมนุมใหญ่ ทั้งนี้ประเมินกรอบเคลื่อนไหวดัชนีที่ 1,300-1,360 จุด โ ดยดัชนีตลาดหุ้นไม่ควรปิดตลาดต่ำกว่า 1,300 จุด ไม่เช่นนั้นจะถือว่าเป็นสัญญาณ “จบรอบ” การดีดตัวกลับมาทางเทคนิค
หุ้นเด่นวันนี้ บล.ธนชาต แนะนำ 
 DTAC  แนะนำซื้อ โดยปรับเป้าหมายพื้นฐานเป็น 140 บาท ทั้งนี้แม้เราจะไม่ได้เปลี่ยนเป้าหมายทางพื้นฐาน แต่การงดจ่ายปันผลสำหรับผลการดำเนินงานไตรมาส 4 ปี 2556 ถือว่าเป็น “จุดเปลี่ยน” สำคัญ และทำให้การลงทุนใน DTAC ระยะ 1-4 ปีข้างหน้าน่าสนใจเพิ่มขึ้น โดยเฉพาะในแง่ของเงินปันผล (Dividend Yield)  ที่สูงถึง 6.8%, 8.6%, และ10.6% ในปี 2557-2559 ตามลำดับ ราคาเป้าหมาย 140 บาท
INTUCH  แนะนำซื้อ  กำไรไตรมาส 4 ปี 2556  ที่ 3.65 ล้านบาท และทั้งปี 2013 ที่ 1.5 หมื่นล้านบาท ใกล้เคียงคาดพร้อมประกาศจ่ายเงินปันผล 2.16 บาท หุ้นขึ้นเครื่องหมาย XD (เพื่อจ่ายปันผล)วันที่ 1 เม.ย.นี้ ราคาเป้าหมาย109 บาท
STEC  บมจ.ซิโน-ไทย เอ็นจีเนียริ่งแอนด์คอนสตรัคชั่น แนะนำซื้อ  กำไรปกติไตรมาส 4 ปี 2556 ที่ 372 ล้านบาทตามคาด แต่กำไรสุทธิดีกว่าคาดจากกำไรพิเศษจากการปรับมูลค่าเงินลงทุน 294 ล้านบบาท ราคาเป้าหมาย 25 บาท
MThai News
