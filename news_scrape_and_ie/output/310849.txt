หุ้นไทยวันนี้เปิดตลาดติดลบ -5.32 จุด ดัชนีปรับตัวอยู่ที่1,327.05 จุด ตามทิศทางตลาดภูมิภาค มูลค่าการซื้อขาย 1,618.68 ล้านบาท

นายณาศิส ประเสริฐกุล รองผู้อำนวยการฝ่ายกลยุทธ์การลงทุน บล.เคเคเทรด กล่าวว่า ตลาดหุ้นไทยเช้านี้คาดว่าจะแกว่งตัวผันผวน เป็นไปได้ทั้งในแดนบวก-ลบ โดยมีปัจจัยหลักที่จะต้องจับตาดู คือการเมืองที่วันนี้ทางรัฐบาลจะขอคืนพื้นที่ชุมนุมหลายจุด ซึ่งจะต้องรอดูว่าจะมีเหตุการณ์รุนแรงเกิดขึ้นหรือไม่ และปฏิกิริยาของผู้ชุมนุมจะเป็นอย่างไร
ด้านตลาดหุ้นอื่นในภูมิภาคเอเชียเช้านี้ส่วนใหญ่จะปรับตัวลง ซึ่งตอนนี้ปัจจัยจากนอกประเทศก็ยังไม่ได้มีปัจจัยใหม่อะไรออกมา พร้อมให้แนวรับ 1,310 จุด แนวต้าน 1,330-1,360 จุด
MThai News
