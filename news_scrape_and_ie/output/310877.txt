บลจ.กสิกรไทย ออกกองตราสารหนี้ 3 ปีจ่ายดอกเบี้ยปีละ3.6%เน้นลงทุนหุ้นกู้ ขดองบริษัทจดทะเบียนชั้นนำ คาดให้ผลตอบแทน 3.6% ต่อปี

นายชัชชัย สฤษดิ์อภิรักษ์ ผู้ช่วยกรรมการผู้จัดการ บลจ.กสิกรไทย เผยว่า วันที่18-24 ก.พ. 2557 บริษัทจะเสนอขายกองทุนเปิดเค ตราสารหนี้ไทย 3 ปี เอ(KTF3YA) เป็นกองทุนใหม่ มีอายุประมาณ 3 ปี เพื่อเพิ่มโอกาสรับผลตอบแทนที่สูงขึ้น ประมาณการไว้ที่3.6% ต่อปี เพื่อเป็นทางเลือกให้แก่ผู้ที่พร้อมลงทุนระยะยาว และยอมรับความเสี่ยงได้ปานกลางถึงต่ำ กองทุนเน้นลงทุนในหุ้นกู้ชั้นนำของ 
บริษัทในประเทศไทยที่ออกโดยบริษัทน้ำตาลขอนแก่น บริษัท ทางด่วนกรุงเทพซึ่งหุ้นกู้ทั้งสองได้รับการจัดอันดับความเรทติ้งจาก  ทริส ระดับA
หุ้นกู้บริษัทสยามโกลบอลเฮ้าส์ หุ้นกู้มีประกันบางส่วนของบริษัท กรุ๊ปลีส ซึ่งค้ำประกัน 60% ของมูลค่ารวม โดยธนาคารกสิกรไทย และลงทุนหุ้นกู้ที่ออกโดยธนาคารเกียรตินาคินซึ่งทั้งหมดได้รับการจัดอันดับจากทริสที่ A-
นอกจากนี้ ยังลงทุนเพิ่มเติมในหุ้นกู้ของบริษัท ดับบลิวเอชเอ คอร์ปอเรชั่น ซึ่งได้รับการจัดอันดับความน่าเชื่อถือจากฟิทช์ ประเทศไทย ที่ระดับ A- โดยกองทุนจะมีการจ่ายผลตอบแทนโดยการรับซื้อคืนหน่วยลงทุนอัตโนมัติทุกๆ 6 เดือน
นายชัชชัย กล่าวว่า สถานการณ์การลงทุนในไทยช่วงระยะสั้นยังมีความเสี่ยงจากความขัดแย้งทางการเมือง และสร้างความผันผวนให้กับการลงทุนของไทยตลอดช่วง 2-3 เดือนที่ผ่านมา ขณะที่ทิศทางอัตราดอกเบี้ยในประเทศมีแนวโน้มทรงตัวหรืออาจปรับตัวลดลงได้ตามคาดการณ์ของตลาดว่า อัตราดอกเบี้ยนโยบายของกนง. อาจปรับลดลงจากการประชุมในครั้งถัดไป
ทั้งนี้บลจ.กสิกรไทย แนะนำให้ผู้ลงทุนเลือกกระจายความเสี่ยง และจับจังหวะเข้าลงทุนในสินทรัพย์ที่มีความเสี่ยงสูง หรือสามารถเลือกพักเงินกับกองทุนตราสารหนี้ประเภทกำหนดอายุโครงการที่สามารถล็อกผลตอบแทนในระดับที่น่าพอใจได้
MThai News
