ราคาทองปรับขึ้นบาทละ 100 บาท ทองคำแท่งขายออก 20,350.00 บาท ทองรูปพรรณขายออก ขายออก 20,750.00 บาท

สมาคมค้าทองคำรายงานราคาทอง ประจำวันที่ 19 ก.พ. 2556  (ปรับครั้งที่ 1) เปิดตลาดราคาทองคำ ขึ้น 100 บาท โดยทองคำแท่งรับซื้อ 20,250.00 บาท ขายออก 20,350.00 บาททองรูปพรรณรับซื้อ 19,950.56 บาท ขายออก 20,750.00 บาท
นายแพทย์กฤชรัตน์ หิรัณยศิริ ประธานกรรมการกลุ่มบริษัท เอ็มทีเอส โกลด์ แม่ทองสุก เปิดเผยว่า การแกว่งตัวขึ้นของราคาทองคำในช่วงที่ผ่านมา เป็นผลมาจากภาวะเศรษฐกิจในสหรัฐ ที่ยังไม่ได้ปรับตัวดีขึ้นอย่างชัดเจน ส่งผลให้ค่าเงินดอลลาร์มีแนวโน้มอ่อนค่า และเกิดการย้ายเงินมาในทองคำที่เป็นสินทรัพย์ปลอดภัย
รวมถึงประเทศจีน ผู้ซื้อทองคำรูปพรรณและทองคำแท่งรายใหญ่ของโลก มีแนวโน้มต้องการทองคำมากขึ้น โดยในปี 2556 นำเข้าทองคำทั้งสิ้น 1,176 ตัน หรือเพิ่มขึ้นถึง 40% ทำให้ราคาทองปรับตัวขึ้นอย่างต่อเนื่องจนถึงปีนี้
อย่างไรก็ตามการปรับตัวขึ้นของราคาทองคำในรอบนี้ ประเมินว่าน่าจะเกิดขึ้นมากกว่า 3 สัปดาห์ โดยกรอบการปรับตัวขึ้นสูงสุดของราคาทองคำในตลาดโลก น่าจะแตะที่ระดับประมาณ 1,350 เหรียญสหรัฐ ส่วนราคาทองคำในตลาดไทยจะอยู่ที่บาทละ 20,600 บาท
MThai News
