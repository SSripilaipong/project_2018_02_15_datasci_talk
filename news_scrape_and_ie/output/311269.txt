หุ้นไทย(19 ก.พ.)  ดีดตัวกลับ เพิ่มขึ้น 4.18 จุด ดัชนีอยู่ที่ระดับ 1,330.39 จุด มูลค่าการซื้อขาย 813.23 ล้านบาท

บรรยากาศการชื้อขายหุ้นไทยวันนี้ (19 ก.พ.) ดัชนีเปิดตลาดในแดนบวก โดยเมื่อเวลา 9.56 น. ดัชนีปรับไปที่ระดับ 1,330.39 จุด เพิ่มขึ้น 4.18 จุด มูลค่าการซื้อขาย 813.23 ล้านบาท
นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ มองว่า ตลาดหุ้นไทยเช้านี้จะแกว่งตัวในช่วงเช้า เพื่อรอลุ้นคำตัดสินของศาลแพ่งใน เวลา 15.00 น. จะมีการยกเลิก พ.ร.ก.ฉุกเฉินหรือไม่ ขณะที่ตลาดหุ้นต่างประเทศเมื่อคืนที่ผ่านมา เปลี่ยนแปลงไม่มากเพราะข้อมูลเศรษฐกิจมีทั้งดีและร้าย
ภาพโดยรวมตลาดหุ้นวันนี้ ยังเป็นเรื่องปัจจัยการเมืองอยู่ โดยนายสุเทพ เทือกสุบรรณ ประกาศตามไล่นายกรัฐมนตรีไปทุกสถานที่ที่เดินทางไป  ม็อบชาวนาก็กดดันกระทรวงพาณิชย์เพิ่มเติม แต่คาดว่าจะไม่มีเหตุการณ์รุนแรง ส่วนข่าวเมื่อวานตลาดก็ตอบรับไปแล้ว โดยประเมินดัชนีต่ำสุด (แนวรับ)ที่ 1,315 แนวรับถัดไปที่ 1,310 จุด และดัชนีูสูงสุด (แนวต้าน)ที่ 1,330-1,335 จุด
MThai News
