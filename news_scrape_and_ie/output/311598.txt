บล.กสิกรไทย ชี้หุ้นไทยผ้ันผวนในกรอบดัชนี 1300-1350 เหจุการเมืองไทยป่วน และเศรษฐกิจต่างประเทศตกสะเก็ด

บล.กสิกรไทย วิเคราะห์หุ้นวันนี้ว่า ยังคงผันผวนแกว่งตัวในกรอบแคบๆระหว่างดัชนี 1300-1350 จุด และมีโอกาสปรับถอยลงทดสอบกรอบล่าง(1300 จุด) ทั้งนี้เกิดจากความกังวลว่า ธนาคารกลางสหรัฐ Fed จะปรับขึ้นดอกเบี้ยเร็วกว่าคาด หลังรายงานการประชุม Fed วันที่ 28-29 ม.ค ที่รายงานอัตราว่างงานลดลงถึงระดับ 6.5% (เดือนม.ค.57 อยู่ที่ 6.6%) และกังวลการชะลอตัวของเศรษฐกิจจีน หลัง ธนาคาร HSBC รายงานดัชนีผู้จัดการฝ่ายซื้อภาคอุตสาหกรรม(ตัวเลขเบื้องต้น)เดือนก.พ.ที่ 48.3 ต่ำกว่าคาดที่ 49.5 ซึ่งอยู่ในระดับหดตัว
ด้านประเด็นการเมือง การที่ศาลแพ่งจะไม่มีคำสั่งยกเลิกพ.ร.ก..ฉุกเฉิน แต่สั่งห้ามรัฐบาลสลายการชุมนุมและห้ามรื้อถอนสิ่งปลูกสร้าง อาจเป็นปัจจัยบวกต่อตลาดช่วงสั้นๆ ขณะที่การชุมนุมของกปปส.ยังยืดเยื้อ หรือเกิดการปะทะกันหรือไม่ ขณะที่ปัญหาการเลือกตั้ง 28 เขต มีแนวโน้มล่าช้าไปอีก คาดว่ายังไม่มีทางออกไปอีกอย่างน้อย 1-2 เดือน
กลยุทธ์การลงทุน  “เข้าซื้อไม่ไล่ราคา ที่ระดับดัชนี 1310 บวกลบเล็กน้อย ” แม้คาดว่าตลาดจะปรับดัชนีขึ้นในกรอบการเล่น 1300-1350 จุด หรือสูงกว่า แต่มีโอกาสที่ดัชนีจะเผชิญแรงขายทำกำไร หรือผันผวนระยะสั้นจากนี้ ควรแบ่งทำกำไรบ้าง ในขณะที่การเก็งกำไรต่อยอดควรซื้อเมื่ออ่อนตัว(เบื้องต้น 1310บวกลบเล็กน้อย) อย่างไรก็ตามให้พิจารณาหุ้นเป็นรายตัว มากกว่าการภาพมองดัชนี
หุ้นเด่นที่แนะนำ   TTA ,PTTEP
TTA  บมจ.โทรีเซนไทย เอเยนต์ซีส์ รายงานกำไรสุทธิไตรมาส1/2557 (ต.ค.-ธ.ค. 2556) ที่ 250ลบ.พลิกจากตัวเลขขาดทุน 138ลบ. ในไตรมาส1/2556 คาดกำไรสุทธิปี2557ที่1,025ลบ.พลิกจากขาดทุน5,080ลบ.ในปี2556 โดยผลการดำเนินงานที่น่าประทับใจในไตรมาส1/2557 ทำให้เรามีความมั่นใจต่อการฟื้นตัวของ TTA ในปี 2557 ยิ่ง และจากอัตราการใช้งานเรือที่สูงขึ้น และมีการรับรู้กำไรในบริษัทร่วม AOD เต็มปี ขณะที่ธุรกิจเรือเทกองมีแนวโน้มฟื้นตัวตามค่าระวางเรือที่คาดว่าผ่านจุดต่ำสุดไปแล้ว (ราคาปิดล่าสุด 16.70 บาท) ราคาเหมาะสมทางพื้นฐาน 26.10 บาท เป้าหมายทางกลยุทธ์ระยะสั้นที่ 17.60 บาท / ตัดขาดทุนที่ 16.20 บาท
PTTEP  กำไร 4Q56 ที่ต่ำกว่าคาดเกิดจากบันทึกค่าใช้จ่ายภาษี คาดปี 2557 อัตรากำไรต่อหุ้น เติบโต 14.6% เทียบกับปี 2556 เติบโตเพียง 0.2% ปัจจุบันหุ้นซื้อขายที่เพียง8.3เท่า PER ในปี2557 ด้วยคาดการณ์ผลตอบแทนปันผล 4.2%เป้าหมายทางกลยุทธ์ระยะสั้นที่ 159-160 บาท / ตัดขาดทุนที่ 146 บาท (ราคาปิดล่าสุดปิด 153.50 บาท) ราคาเหมาะสมทางพื้นฐาน 200.00 บาท
MThai News
