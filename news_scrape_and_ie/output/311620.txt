หุ้นไทยเปิดตลาดติดลบ 7.16 จุด มูลค่าการซื้อขาย 1,453.41 ล้านบาท ปัจจัยการเมืองยังอยู่ แต่คลายกังวลความรุนแรงลดลง

บล.เอเชียพลัส มองแนวโน้มตลาดหุ้นไทยเช้านี้ ดัชนีจะผันผวน แต่มีโอกาสที่จะดีดตัวขึ้นในช่วงสั้นๆ จากข่าวศาลแพ่งไม่ถอน พ.ร.ก.ฉุกเฉินฯ แต่ห้ามออกคำสั่งบังคับใช้กำลังกับการชุมนุม กปปส.ซึ่งมองว่าตรงนี้จะทำให้การใช้ความรุนแรงน้อยลง โดยการลงทุนในตลาดหุ้นไทยเช้าวันนี้ (20 ก.พ.) เมื่อเวลา 10.00 น. ดัชนีปรับตัวลดลง 7.16 จุดแตะที่ระดับ 1,313.84 จุด ด้วยมูลค่าการซื้อขาย 1,453.41 ล้านบาท
อย่างไรก็ดี ตลาดต่างประเทศเช้านี้ส่วนใหญ่จะปรับฐาน และนักลงทุนต่างชาติได้หันมาขายสุทธิ รวมถึงปัจจัยการเมืองที่ยังกดดันตลาดฯอยู่ จึงอาจเป็นผลทำให้เกิดแรงขายทำกำไร (take profit) พร้อมแนะนำให้เลือกลงทุนหุ้นที่มีผลประกอบการดี และมีการจ่ายปันผล
ส่วนอัตราแลกเปลี่ยนเงินบาทต่อดอลลาร์สหรัฐ ของธนาคารกสิกรไทย ล่าสุด เมื่อเวลา 09.17 น. มีดังนี้ดอลลาร์สหรัฐ รับซื้อที่ 31.41 บาท ขายออก 32.83 บาท 
 Mthai News
