ธอส.แจ้งปิดให้บริการ สาขาอาคารชินวัตร 3 ชั่วคราว วันที่ 20 ก.พ. 2557 เพื่อความสะดวกของลูกค้าให้ใช้บริการสาขาอื่น

ธนาคารอาคารสงเคราะห์(ธอส.) แจ้งปิดการให้บริการที่สาขาอาคารชินวัตร 3 เป็นการชั่วคราว ในวันที่ 20 กุมภาพันธ์ 2557โดยจะงดให้บริการธุรกรรมทางการเงินทั้งสินเชื่อ เงินฝาก และการทำ นิติกรรมทุกประเภท  ตั้งแต่เวลา 9.30 น. โดยลูกค้าประชาชนสามารถติดต่อใช้บริการธนาคารได้ที่สาขาใกล้เคียง (สาขาพหลโยธิน ในอาคารเอไอเอส ทาวเวอร์ พหลโยธิน ซอย 9 โทรศัพท์ 02-357-1126-8) หรือสาขาอื่นๆ ที่ท่านสะดวก เนื่องจากสาขาอาคารชินวัตร 3 อยู่ในเขตพื้นที่ที่มีการร่วมชุมนุมทางการเมือง และมีการปิดการจราจร ซึ่งจะก่อให้เกิดความไม่สะดวกในการเดินทางไปใช้บริการของลูกค้าประชาชน
ทั้งนี้ ธนาคารได้เตรียมความพร้อมในการรองรับการให้บริการ ณ สาขาใกล้เคียง เพื่ออำนวยความสะดวกแก่ลูกค้าทุกท่านแล้ว และหากมีการเปลี่ยนแปลงจะมีการประชาสัมพันธ์ ให้ทราบต่อไป
Mthai News
