โฆษกธนาคารแห่งประเทศไทย แจงภาวะการเบิก-ถอนเงิน ธนาคารออมสิน เข้าสู่ภาวะปกติแล้ว

นางรุ่ง มัลลิกะมัส โฆษกธนาคารแห่งประเทศไทย (ธปท.) กล่าวว่า ภาวะการเบิกถอนเงินจากระบบสถาบันการเงินขณะนี้ กลับสู่สภาวะปกติแล้ว หลังจากที่ผู้บริหารธนาคารออมสิน ประกาศยุติการปล่อยกู้ระหว่างธนาคาร ให้ธนาคารเพื่อการเกษตรและสหกรณ์การเกษตร (ธ.ก.ส.) โดยในช่วงวันที่ 17-19 ก.พ.ที่ผ่านมา มีประชาชนฝากและถอนเงินธนาคารออมสินมากกว่าปกติส่งผลให้ธนาคารมีการเบิกธนบัตรจาก ธปท. สูงกว่าช่วงเดียวกันของปีก่อนอย่างชัดเจน โดยเฉพาะพื้นที่ กทม. และปริมณฑล ภาคกลาง และภาคใต้ ซึ่งปกติแล้วแบงก์ชาติจะมีการสำรองเงิน สำหรับการเบิกถอนของประชาชนเป็นในระยะเวลา 3 เดือนอยู่แล้ว จึงสามารถรองรับการเบิกและถอนเงินของประชาชนในช่วงที่ผ่านมาได้อย่างไม่มีปัญหา
MThai News
