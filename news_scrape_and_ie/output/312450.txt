โบรกเกอร์ต่างฟันธงหุ้นขาลง หลังเหตุบึ้มและกราดยิงราชประสงค์-ตราด ฉุดดัชนีเปิดตลาดทันที 6.01 จุด ซื้อขาย1,126.08 ล้านบาท

บล.เคจีไอ วิเคราะห์หุ้นวันจันทร์จะแกว่งตัวหรือปรับลงบ้าง เปิดตลาดดัชนีหุ้นปรับลดลงทันที 6.67 จุด ดัชนีปรับไปที่ 1,298.20 จุด มูลค่าการซื้อขาย1,126.08 ล้านบาท โดยหุ้นสหรัฐฯ ลดลงเล็กน้อยเมื่อวันศุกร์ หลังตัวเลขภาคอสังหาริมทรัพย์ยังต่ำกว่าคาด (นักวิเคราะห์ส่วนใหญ่ยังเชื่อว่าเกิดจากอากาศหนาวจัด) ส่วนที่ประชุม G-20ที่ออสเตรเลียได้ข่าวยืนยันว่าจีนน่าจะเติบโตระดับ 7-8% ต่อปีได้ ด้านการเมืองยังกดดันตลาดหุ้นต่อไป ยิ่งมีเหตุระเบิดใกล้เวทีชุมนุมราชประสงค์เมื่อวัก่อน ส่วนปัจจัยภายในอื่นๆ วันนี้ กกต. จะยื่นศาล รธน.เพื่อชี้อำนาจจัดการเลือกตั้งใน 28 เขตที่ยังไม่มีผู้สมัคร ภาพรวมตลาดหุ้นยังเสี่ยงปรับลง และต่ำกว่าหุ้นในเอเชีย เน้นลงทุนหุ้นขนาดกลางหรือหุ้นปันผลเด่นจะปลอดภัยกว่า
หุ้นเด่นแนะนำวันนี้
JAS  คาดที่ปรึกษาฯ เตรียมยื่นข้อมูล (ไฟลิ่ง) ออกกองทุนโครงสร้างพื้นฐาน (IFF) ภายในสัปดาห์นี้ สมาคมนักวิเคราะห์ (Consensus ) คาดว่า ภายหลังขายกองทุนฯ จะจ่ายปันผลพิเศษ 0.7 – 1.0 บาท/หุ้น (คิดเป็นปันผล 9 – 13%) แนะนำสะสมเข้าพอร์ต ราคาเป้าหมายจาก Consensus 9.7 บาท
PTTGC   แม้จะมีข่ายลบเรื่องการหยุดซ่อมบำรุงผลิตโอเลฟินส์ I4-1 ชั่วคราว แต่คาดแนวโน้ม Spread ปิโตรเคมีสายโอเลฟินส์ปีนี้สดใส (จากการประชุมวันศุกร์ที่ผ่านมา) ฝ่ายวิจัยฯปรับประมาณการกำไร และราคาเป้าหมายขึ้นเป็น 90 บาท (เดิม 87 บาท) แนะนำสะสมเข้าพอร์ต ราคาเป้าหมาย 90 บาท
GFPT, CPF, TVO  หุ้นกลุ่มส่งออกไก่ไปญี่ปุ่น เรายังคงแนะนำสะสม GFPT และ CPF คาดผลการดำเนินงานปีนี้โดดเด่น  บวกกับเป็นหุ้นเน้นส่งออก และสินค้าอาหาร ปลอดภัยจากการเมือง ส่วนหุ้นTVO ที่เราแนะนำก่อนหน้า แนะนำเป็นหุ้นเก็งกำไร ราคาหุ้นยังอยู่ในกรอบขาขึ้น (ได้อานิสงส์ทางอ้อม คือ ความต้องการอาหารไก่เพิ่มขึ้น) และยังได้ประโยชน์จากการที่น้ำมันปาล์มขาดตลาดฯ
Mthai News
