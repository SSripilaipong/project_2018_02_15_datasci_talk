ตลาดหุ้นเปิดตลาดเช้านี้(25 ก.พ.) บวก 4.71 จุด ดัชนีหุ้นอยู่ที่ 1,306.09 จุด มูลค่าซื้อขาย 1,377.28 ล้านบาท

บล.เคเคเทรด รายงานตลบาดหุ้นเมื่อวานนี้ (24 ก.พ.) ดัชนีดีดตัวขึ้นมาจากบริเวณ 1,295 จุด เหมาะกับกลยุทธ์ที่เค เค เทรด วางไว้ให้นักลงทุนระยะไม่เกิน 1 สัปดาห์ หรือกลุ่มกล้าได้กล้าเสีย แนะนำให้ลุ้นดัชนีหุ้นจะกลับไปปิดเหนือ 1,310 จุด และขยับแรงเหวี่ยงขึ้นเป็น 1,310-1,330 จุด มีแนวโน้มที่จะถูกกดดัน จากทิศทางการไหลออกของกระแสเงินทุนในตลาดหุ้นภูมิภาค ร่วมกับปัจจัยในประเทศที่สถานการณ์ทางการเมืองที่มีความเสี่ยงในการปะทะเป้นระยะๆ
กลยุทธ์การลงทุน การลงทุนระยะสั้น (ไม่เกิน 1 สัปดาห์) ตราบใดที่ SET ยังกลับไปปิดเหนือ 1,310 จุดไม่ได้ นักลงทุนกลุ่มกลัวเสี่ยงสูง แนะนำถือเงินสด ไปก่อน ส่วนกลุ่มกล้าได้กล้าเสีย “ซื้อเก็งกำไร” ต้องดูดัชี 1,295 จุดเป็นจุดตัดขาดทุน โดยแนะนำในหุ้น  JAS, DTAC, MINT, BH, TTCL, CPALL และ PTTEP  โดยเคเคเทรด ปรับหุ้น  INTUCH และ GLOBAL  ซึ่งได้รับกระทบเชิงจิตวิทยา Sentiment จากแรงกดดันของผู้ชุมนุมฯ และโครงการรับจำนำข้าวตามลำดับออกมาก่อน ขณะที่การลงทุนระยะกลาง (3-6 เดือน) แนะนำ ถือหุ้น 50% ของพอร์ต ได้แก่หุ้น  AP, SIRI, HEMRAJ, AAV, MAJOR, ESSO และ SAMART
Mthai News
