“เอเซีย พลัส” ชีผลประกอบการกลุ่มธนาคารฯ ครึ่งปีแรกลดลง ตาเหตุการเมืองร้อนแรง แนะลดลงทุน

บล.เอเซีย พลัส วิเคราะห์หุ้นกลุ่มธนาคารพาณิชย์ แนะลดการลงทุนเพราะผลกระทบจากการเมือง ส่งผลสินเชื่อสุทธิถึงขั้นติดลบในรายเดือนเป็นครั้งแรกในรอบ 2 ปีครึ่งที่ผ่านมา เห็นภาพสินเชื่อลดลงในรายเดือนของ ธ.พ.ส่วนใหญ่ ยกเว้น KBANK และ TMB ที่สินเชื่อในรายเดือนโตขึ้น ส่วนใหญ่เป็นการเติบโตของสินเชื่อรายใหญ่ประเภทสินเชื่อหมุนเวียนระยะสั้น ขณะที่สินเชื่อ SME และรายย่อยค่อนข้างทรง สำหรับ ธ.พ. ที่เหลือล้วนแสดงการลดลงของสินเชื่อสุทธิในเดือนนี้
โดย BAY และ TISCO พบว่าสินเชื่อสุทธิสูงสุด เพราะชำระคืนหนี้ของลูกหนี้บัตรเครดิต (TISCO) และสินเชื่อบุคคล (BAY) โดยรวม การเติบโตของสินเชื่อสุทธิของกลุ่ม ธ.พ. ในเดือน ม.ค.2557 ถือว่าสอดคล้องกับเป้าสินเชื่อสุทธิทั้งปี 2557 ที่ฝ่ายวิจัยประเมินไว้อย่างระมัดระวังที่ 7.2% เทียบปีก่อน
ส่วนสถานการณ์เงินฝาก (รวมเงินกู้ยืมสำหรับกลุ่มธนาคาร.ขนาดเล็ก) ในเดือน ม.ค.57 มียอดคงค้างที่ 7.96 ล้านล้านบาท ค่อนข้างทรงตัวในรายเดือน  แต่ยังเติบโต 9.16% เทียบปีก่อน โดย LHBANK และ KBANK เป็น ธ.พ. ที่มีการเติบโตของเงินฝากโดดเด่นสุด ส่วนธนาคารอื่นๆ ค่อนข้างทรงตัว ยกเว้นเพียง TISCO (ลดลงภายหลังจากที่เติบโตแรงในเดือน ธ.ค.56) และ SCB (ลดลงต่อเนื่องเป็นเดือนที่ 2) ที่เห็นการลดลงของเงินฝากมากสุดในเดือนนี้
ฝ่ายวิจัยยังมีมุมมองเป็นลบต่อ พื้นฐานและการทำกำไรของกลุ่มธนาคารฯ ในช่วงครึ่งปีแรก 2557 การลงทุนใหญ่ของภาครัฐและภาคเอกชน ต้องชะลอออกไป ขณะที่สถานการณ์ของสินเชื่อรายย่อยยิ่งเพิ่มความกังวลมากขึ้น ทั้งในกลุ่มสินเชื่อที่อยู่อาศัย และสินเชื่อเช่าซื้อรถยนต์ เนื่องจากกำลังซื้อของผู้บริโภคที่ชะลอตัว ทำให้ ธ.พ. ยิ่งเพิ่มความเข้มงวดในการปล่อยสินเชื่อมากขึ้น ขณะที่ปัญหาการก่อตัวของ NPL เริ่มมีเพิ่มขึ้น ดังนั้นสินเชื่อสุทธิปี 2557 เหลือเพียง 7.2% เทียบปี 2556
บ ล.เอเซีย พลัส ลดน้ำหนักการลงทุนกลุ่มธนาคารฯน้อยกว่าตลาดในหุ้นกลุ่ม ธ.พ. เนื่องจากคาดการณ์ผลตอบแทนต่อหุ้น ปี 2557 ของกลุ่ม ธ.พ. ที่เติบโตเพียง 4.9% เทียบปี 2556 แต่นแนะนำ BBL (ราคาเหมาะสม 197 บาท อิง PBV 1.17 เท่า ภายใต้คาดการณ์ว่า ผลตอบแทนต่อเงินหมุนเวียน (ROE) ระยะยาว 13.3%) มี PBV ต่ำสุดในกลุ่ม ธ.พ.ใหญ่และยังให้ Yield เฉลี่ย 4%
MThai News
