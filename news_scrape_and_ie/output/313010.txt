กระทรวงคมนาคม แนะนำเส้นทางเลี่ยง เพื่ออำนวยความสะดวกและความปลอดภัยในการเดินทางของประชาชนในช่วงสถานการณ์การชุมนุม ตามจุดที่มีการปิดการจราจร ในช่วงเดือนกุมภาพันธ์  2557 ดังนี้

จุดที่ 1  ถนนแจ้งวัฒนะ  ปิดการจราจรตั้งแต่หน้าไปรษณีย์ถึงอาคาร A ศูนย์ราชการ
แนะนำเส้นทาง – ขาออก จากหลักสี่เข้าทางบริษัท ไปรษณีย์ไทย ออกถนนแจ้งวัฒนะบริเวณข้างอาคาร A ศูนย์ราชการ
– ขาเข้า จากปากเกร็ดเข้าทางอาคาร A ศูนย์ราชการ ออกถนนแจ้งวัฒนะข้างบริษัท ไปรษณีย์ไทย
จุดที่ 2  ราชประสงค์  ปิดการจราจรถนนราชดำริ จากแยกราชประสงค์ถึงแยกประตูน้ำ และถนนเพลินจิต ตั้งแต่แยกชิดลมถึงแยกเฉลิมเผ่า
แนะนำเส้นทาง – ถนนเพลินจิต สามารถใช้ถนนวิทยุไปถนนเพชรบุรีหรือพระราม 4
– ถนนเพลินจิต สามารถมุ่งหน้าแยกราชประสงค์ได้ 1 ช่องทาง
จุดที่ 3  ปทุมวัน  ปิดการจราจรถนนพญาไท ตั้งแต่สะพานหัวช้างถึงปากซอยจุฬา 12 และถนนพระราม 1 ตั้งแต่แยกเจริญผลถึงราชประสงค์
แนะนำเส้นทาง -ถนนพระราม 1 ขาออกจากกษัตริย์ศึกให้เลี้ยวซ้ายเข้าถนนพระราม 6 ออกถนนเพชรบุรี หรือเลี้ยวที่แยกเจริญผลเพื่อใช้ถนนบรรทัดทอง ออกถนนพระราม 4
– ถนนพญาไทขาเข้า เลี้ยวซ้ายจากแยกราชเทวีเข้าถนนเพชรบุรี เลี้ยวขวาเข้าแยกมิตรสัมพันธ์ เลี้ยวขวาแยกนานาเข้าสุขุมวิท ซ้ายเข้าถนนวิทยุเพื่อใช้ถนนสาทร หรือพระราม 4
-ถนนพญาไทขาออก เลี้ยวซ้ายเข้าแยกจุฬา 12 เข้าถนนบรรทัดทอง เพื่อใช้ถนนเพชรบุรีหรือพระราม 4
-ในวันราชการ ในช่วงระหว่างเวลา 06.00 – 09.00 น. และ 15.00 – 19.00 น. กองบัญชาการตำรวจนครบาลได้จัดการจราจรพิเศษ (Reversible Lane) ในถนนบรรทัดทอง จากแยกเพชรพระรามถึงแยกเจริญผล วิ่งได้ 3 ช่องทาง และในทิศทางตรงกันข้ามสามารถใช้ได้ 1 ช่องทาง
จุดที่ 4  อโศก  ปิดการจราจรตั้งแต่แยกอโศก – ประสานมิตร ถึงแยกอโศกมนตรี
แนะนำเส้นทาง -ถนนสุขุมวิทขาเข้า เลี้ยวขวาเข้าซอยบ้านกล้วยใต้ เข้าซอยสุขุมวิท 40 เพื่อใช้ถนนพระราม 4
-ถนนสุขุมวิทขาเข้า เลี้ยวขวาเข้าที่แยกเอกมัยใต้ เข้าซอยสุขุมวิท 63 (ซอยเอกมัย) เพื่อไปถนนเพชรบุรีตัดใหม่
-ถนนรัชดาขาเข้า เลี้ยวขวาที่แยกรัชดา พระราม 4 เพื่อใช้ถนนพระราม 4 ขาเข้า
-ถนนรัชดาขาออก เลี้ยวซ้ายที่แยกอโศก – เพชรบุรี เข้าซอยสุขุมวิท 39 (พร้อมพงษ์) เพื่อออกถนนสุขุมวิท
จุดที่ 5  แยกศาลาแดง  ปิดการจราจรถนนราชดำริ จากแยกราชดำริถึงแยกนราลม และจากแยกศาลาแดงถึงประตูน้ำ สะพานไทย – ญี่ปุ่น ใช้การไม่ได้
แนะนำเส้นทาง -ถนนพระราม 4 ขาออก ให้เลี้ยวซ้ายเข้าถนนบรรทัดทองเพื่อออกถนนเพชรบุรี
-ถนนพระราม 4 ขาเข้า ให้เลี้ยวซ้ายที่แยกวิทยุ เพื่อเข้าสู่สาทรใต้ เลี้ยวขวาเข้าถนนนราธิวาสราชนครินทร์ หรือเลี้ยวขวาเข้าถนนวิทยุเพื่อออกสู่ถนนเพชรบุรี
– สะพานไทย – เบลเยี่ยม เปิดให้ขึ้นสะพานได้ถึงศาลาแดง ซอย 1 เพื่อเลี้ยวซ้ายออกสู่ถนนสีลมได้
จุดที่ 6  สะพานพระราม 8  รถที่มาจากแยกหลานหลวง ผ่านข้ามแยก จปร. ไม่สามารถขึ้นสะพานได้
แนะนำเส้นทาง -พระราม 8 ขาเข้า เมื่อลงสะพานแล้วให้เลี้ยวซ้ายที่แยกวิสุทธิกษัตริย์เพื่อเข้าสู่ถนนประชาธิปไตย
-พระราม 8 ขาออก ให้ใช้ถนนราชสีมา เลี้ยวขวาที่แยกวิสุทธิกษัตริย์ และกลับรถที่แยก จปร. เพื่อขึ้นสะพานพระราม 8 ได้
จุดที่ 7  สะพานผ่านฟ้า-มัฆวาน  ปิดการจราจรถนนราชดำเนิน จากอนุสาวรีย์ประชาธิปไตยถึงแยกสวนมิสกวัน และถนนมหาไชย จากแยกสำราญราษฎร์ถึงแยกป้อมมหากาฬ
แนะนำเส้นทาง -ใช้ถนนราชดำเนินกลาง เพื่อเลี้ยวซ้ายหรือขวาเข้าสู่ถนนดินสอ
จุดที่ 8  กระทรวงมหาดไทย  ปิดการจราจรถนนราชบพิธ ถนนเฟื่องนคร และถนนอัษฎางค์ ตั้งแต่แยกสะพานช้างโรงสีถึงสะพานมอญ
แนะนำเส้นทาง – ใช้ถนนสนามไชย และซอยแพร่งนรา
จุดที่ 9  สะพานชมัยมรุเชฐ  ปิดการจราจรถนนพิษณุโลก จากแยกสนามม้าถึงสวนมิสกวัน ถนนนครปฐม และถนนพระราม 5 จากแยกวัดเบญจถึงสะพานอรทัย
แนะนำเส้นทาง -สามารถใช้ถนนนครสวรรค์
จุดที่ 10  กระทรวงพลังงาน  ปิดการจราจรถนนวิภาวดีรังสิตขาออก ฝั่งคู่ขนาน หน้า ปตท. สำนักงานใหญ่
ทั้งนี้ประชาชนสามารถตรวจสอบรายละเอียดเส้นทางการเดินทางแบบ Real Time แผนที่ให้บริการข้อมูลสถานการณ์การชุมนุมปิดการจราจร จุดให้บริการ  ที่จอดรถ จุดเชื่อมต่อสถานีรถไฟฟ้า (ARL, BTS และ MRT) จุดเชื่อมต่อท่าเรือคลองแสนแสบ เรือด่วนเจ้าพระยา เส้นทางเลี่ยงจุดชุมนุม และเส้นทางที่ปิดการจราจรผ่านเว็บไซต์กระทรวงคมนาคม www.mot.go.th และสายด่วน 1356 ตลอด 24 ชั่วโมง
MThai News
