เปิดตลาดหุ้นไทยวันนี้ (26 ก.พ.) (เวลา 10.00น)ดัชนีอยุ่ที่1,303.85 จุด ปรับตัวลดลง 0.03 จุด มูลค่าการซื้อขาย 824.21 ล้านบาท

บล.ซีไอเอ็มบี วิเคราะห์หุ้นวันนี้ดัชนีตลาดหุ้น น่าจะซึมลงมาเล่นกันที่ต่ำกว่า 1300 จุด หลังจากที่พยายามยืนอยู่เหนือ 1300 จุด มาหลายวัน ปัจจัยที่ทำให้ลงมาเล่นหุ้นในระดับดัชนีดังกล่าวคือ ประเด็นการเมืองจะร้อนแรงขึ้น วันนี้มองแนวรับที่ 1294-1288 จุด ส่วนแนวต้านที่ 1308-1312 จุด ทั้งนี้ปริมาณการซื้อขายที่หดตัวลง ขณะที่มีหุ้นให้เล่นเก็งกำไรน้อย สภาพเช่นนี้ จะยังดำเนินต่อไปอีกระยะหนึ่ง เนื่องจากตอนนี้ปัจจัยที่ทำให้ดัชนีหุ้น (SET) เคลื่อนไหว มีเพียงปัจจัยภายนอกอย่างเดียว คือ การขึ้นลงของดัชนีดาวโจนส์ ส่วนปัจจัยภายในไม่มีปัจจัยบวกให้เห็น
ดังนั้นทิศทางดัชนีหุ้นจะไร้ทิศทางและแกว่งตัวแรงขึ้น กลยุทธ์การลงทุน เดิมบล.ซีไอเอ็มบี มองว่า อาจจะเข้าซื้อในช่วงปลายเดือน ก.พ. ถึงต้น มี.ค. ถึงตอนนี้ อาจต้องรอดู. 2 เหตุการณ์ คือ 1. ปปช. ชี้มูลความผิดนายกเรื่องรับจำนำข้าว และ 2. ศาล ตัดสินเรื่องที่มา สส.-สว. ซึ่งคาดว่าจะเป็นต้น มี.ค. แนะนำเก็งกำไร IVL โดยเรามองราคาเป้าหมายการเก็งกำไรระยะสั้นที่ 21.5 บาท
Mthai News
