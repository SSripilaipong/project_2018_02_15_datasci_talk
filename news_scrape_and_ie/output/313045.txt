ราคาทองปรับขึ้นบาทละ 100 บาท ทองคำแท่งขายออก 20,700.00 บาท ทองรูปพรรณขายออก 21,100.00 บาท

สมาคมค้าทองคำรายงานราคาทอง ประจำวันที่ 26 ก.พ. 2557  (ปรับครั้งที่ 2) ราคาทองคำ ขึ้น 100 บาท โดยทองคำแท่งรับซื้อ 20,600.00 บาท ขายออก 20,700.00 บาท ทองรูปพรรณรับซื้อ20,299.24 บาท ขายออก 21,100.00 บาท
บจ.วายแอลจี บูลเลี่ยน แอนด์ ฟิวเจอร์ส  รายงานว่า นักลงทุนรอดูตัวเลขเศรษฐกิจสหรัฐที่จะออกมาเพื่อคาดการณ์การฟื้นตัวทางเศรษฐกิจของสหรัฐ โดยมีแนวโน้มว่าตัวเลขเศรษฐกิจจะตกลงเพราะประสบกับภาวะอากาศเลวร้ายในเดือนกุมภาพันธ์  ได้หนุนราคาทองคำระหว่างวันเคลื่อนไหวในกรอบ และทรงตัวรักษาระดับไว้ ช่วงค่ำที่ผ่านมารายงานตัวเลขเศรษฐกิจของสหรัฐยังคงมีสัญญาณชะลอตัว ทั้งรายงานราคาบ้านและดัชนีความเชื่อมั่นผู้บริโภคซึ่งหดตัวลงสะท้อนความไม่มั่นใจแนวโน้มเศรษฐกิจในอนาคต
ข่าวดังกล่าวเป็นปัจจัยบวกต่อราคาทองคำ โดยราคามีการดีดตัวขึ้นระหว่างวัน(25 ก.พ.)ที่ค่อนข้างจำกัด ทั้งนี้ หากราคาอ่อนตัวลงสามารถยืนหรือบริเวณ 1,328 ดอลลาร์ต่อออนซ์ได้แนะนำให้เข้าซื้อเพื่อลงทุนระยะสั้น โดยราคาทองคำยังมีโอกาสขึ้นทดสอบแนวต้าน 1,343 -1,353 ดอลลาร์ต่อออนซ์ นักลงทุนที่มีทองคำในมือ อาจแบ่งขายบางส่วนหากราคาไม่ผ่านบริเวณแนวต้าน
Mthai News
