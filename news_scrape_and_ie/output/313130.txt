วันนี้( 26 ก.พ.) พนักงานบริษัท ทีโอที จำกัด (มหาชน) สำนักงานใหญ่ แจ้งวัฒนะ ประมาณ 1,000 คน แต่งกายชุดดำออกมารวมตัวกันเพื่อขับไล่คณะกรรมการบริหาร (บอร์ด) ที่มี พ.ต.อ. สุชาติ วงศ์อนันตชัย อธิบดีกรมราชทัณฑ์ เป็นประธานบริหาร เนื่องจากบริหารงานล้มเหลว และเรียกร้อง 3 ข้อได้แก่

1.ขอให้ปรับอัตราขึ้นเงินเดือนพนักงาน7.5 % เช่นที่ผ่านมา 2.ขอให้จ่ายโบนัสตามสภาพการจ้างเดิม 3.ขอให้ยกเลิกการเดินทางไปต่างประเทศของบอร์ดและผู้ติดตาม ซึ่งนำงบประมาณของทีโอทีเดินทางไปดูงานที่เมืองนอกหลายครั้ง แต่ผลประกอบการของทีโอทีกลับไม่ดีขึ้น
นอกจากนี้ยังขอทราบความชัดเจนกรณีที่ทีโอทีซื้อพันธบัตรรัฐบาลเพื่อนำเงินไปจ่ายค่าจำนำข้าว หรือพันธบัตรอื่นเพื่อนำไปใช้จ่ายในโครงการรับจำนำข้าวของรัฐบาล ตลอดจนนโยบายของบอร์ดในการบริหารจัดการโครงข่ายทีโอที 3 จี ซึ่งประสบภาวะขาดทุน
MThai News
