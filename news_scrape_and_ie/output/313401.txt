หุ้น AJD เทรดวันแรกในตลาดหลักทรัพย์ mai เปิดที่ราคา 4.00 บาท จากราคา IPO 2.50 บาท

นายวรชาติ ทวยเจริญ กรรมการผู้จัดการ บริษัท ฟินเน็กซ์ แอ๊ดไวเซอรี่ จำกัด ในฐานะบริษัทที่ปรึกษาทางการเงิน กล่าวว่า AJD หรือ บมจ.คราวน์ แทค แอดวานซ์ เป็นหุ้น IPO ที่เข้าตลาดเป็นตัวที่ 2 ในปีนี้ ซึ่งบริษัทเชื่อมั่นว่าสามารถตอบรับความเชื่อมั่นของนักลงทุนได้ดี โดยพิจารณาจากนักลงทุนในต่างจังหวัดคือ เชียงใหม่และหาดใหญ่ที่ให้การตอบรับจองซื้อหุ้นเป็นอย่างดี
โดยหากพิจารณาถึงว่าผู้บริโภคมีกำลังซื้อที่ลดลง แต่สินค้าประเภทเครื่องใช้ไฟฟ้าในครัวเรือนเช่น หม้อหุงข้าว พัดลม เตารีด ยังคงมีความจำเป็นอยู่ หากเทียบกับสินค้าที่เป็นกลุ่มเอนเตอร์เทนเม้นที่มีส่วนแบ่งการตลาดอยู่ที่ 20% โดยสินค้าแบรนด์ AJ จะเป็นสินค้าที่เน้นตลาดในระดับกลางและระดับล่าง
ทั้งนี้จากผลประกอบการปีที่แล้ว ในช่วง 9 เดือนแรก บริษัทสามารถทำรรายได้มากถึง 55 ล้านบาท เทียบกับปี 2555 ทั้งปีที่ทำได้เพียง 33 ล้านบาท ทั้งนี้บริษัทฯเตรียมวางแผนที่จะลงทุนในการผลิตกล่องรับสัญญาณโทรทัศน์ระบบดิจิตอล ซึ่งคาดว่าจะเริ่มได้ในกลางปีนี้
อย่างไรก็ดีบริษัทมีแผนที่จะทำการตลาดเจาะกลุ่มฐานลูกค้าประเทศแถบ AEC คือ พม่า เวียดนาม ลาว และ กัมพูชา ซึ่งมีความต้องการสินค้าสูง ประกอบการประเทศเหล่านี้ยังไม่มีเทคโนโลยีที่สามารถผลิตสินค้าเหล่านี้ได้ และยังสั่งสินค้าจากไทยเข้าไปจำหน่าย ซึ่งการที่บริษัทฯเตรียมจะเข้าไปลงทุนในกลุ่มประเทศประชาคมอาเซียนนี้ ได้มีการหาพันธมิตรทางธุรกิจไว้บ้างแล้ว โดยจะได้ข้อสรุปภายในไตรมาสที่ 2 ของปีนี้
อย่างไรก็ดีหลังจากที่บริษัทฯได้เข้าจดทะเบียนในตลาดแล้ว จะนำเงินที่ได้จากการระดมทุนไปใช้เป็นทุนหมุนเวียนในบริษัท โดยก่อนที่จะเข้าจดทะเบียนในตลาดหุ้น mai หนี้สินต่อทุนของบริษัทอยู่ที่ 2.2 เท่า เมื่อบริษัทฯเข้าจดทะเบียนซื้อขายในตลาดหุ้นแล้ว จะเหลือ 1.2 เท่า
Mthai News
