กรณีที่คณะรัฐมนตรี (ครม.) ส่งเรื่องมายัง กกต. เพื่อให้พิจารณาการขอใช้งบกลางในกรณีฉุกเฉินหรือจำเป็น จำนวน 20,000 ล้านบาท เพื่อนำไปใช้จ่ายในโครงการรับจำนำข้าว นายสมชัย ศรีสุทธิยากร (กกต.) ด้านกิจการบริหารงานเลือกตั้ง กล่าวว่า ส่วนตัวมองว่าการขอใช้งบกลางดังกล่าว ต้องระมัดระวังใน 3 ประเด็น

1. การขอใช้งบกลางในกรณีฉุกเฉินหรือจำเป็น ต้องได้รับการอนุมัติจาก กกต. ดังนั้นรัฐบาลต้องชี้แจงข้อเท็จจริงว่า งบกลางกรณีฉุกเฉินหรือจำเป็น ประจำปีงบประมาณปัจจุบัน จำนวน 72,000 ล้าน รัฐบาลได้ใช้อะไรไปแล้วบ้าง อย่างไร เหนือวงเงินงบประมาณอยู่เท่าไหร่ และมีเรื่องอะไรบ้างที่จำเป็นต้องใช้งบกลางอีก เช่นภัยแล้งต้องใช้วงเงินเท่าไหร่ โดยให้เทียบเคียงกับในอดีต
2.ขอให้ชี้แจงว่าการขอยืมงบกลางมาหมุนเวียนครั้งนี้ จะมีผลผูกพันต่อรัฐบาลชุดต่อไปตามรัฐธรรมนูญมาตรา 181 (3) หรือไม่ อย่างไร รวมถึงข้อมูลในการขายข้าวของปี 57 ทั้งหมดด้วย
และ3. ขอให้มีการชี้แจงรายละเอียดว่าการอนุมัติงบประมาณครั้งนี้ จะเป็นการขัดต่อรัฐธรรมนูญ มาตรา 181 (4) มีผลได้เปรียบเสียเปรียบต่อการเลือกตั้ง ส่งผลให้รัฐบาลได้รับคะแนนนิยมในการหาเสียงเลือกตั้งหรือไม่
ทั้งนี้หากรัฐบาลมาชี้แจงกับ กกต. ก็ต้องเตรียมข้อมูลตรงส่วนนี้มาด้วย และผู้ที่มาชี้แจงต้องเป็นคนที่เกี่ยวข้องกับการกำหนดนโยบายด้วย
MThai News
