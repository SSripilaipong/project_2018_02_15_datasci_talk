“จรัมพร โชติกเสถียร” ร้องขอนักลงทุนให้ใช้วิจารณญาณ ในการลงทุน ดู ปัจจัยพื้นฐานหุ้นแต่ละตัว อย่าเชื่อข่าวลือ หลัง หุ้นชินวัตรได้รับผลกระทบจากการเมือง

นายจรัมพร โชติกเสถียร กรรมการและผู้จัดการตลาดหลักทรัพย์แห่งประเทศไทย (ตลท.) ขอให้นักลงทุนใช้วิจารณญาณในการลงทุน โดยให้พิจารณาจากปัจจัยพื้นฐานของบริษัทจดทะเบียนเป็นหลัก และอย่าตื่นตระหนกหากมีข่าวลือเกิดขึ้นกับหุ้นในตลาดหลักทรัพย์ เพราะเชื่อว่าแม้ราคาหุ้นจะปรับตัวลดลง แต่หากปัจจัยพื้นฐานของบริษทไม่เปลี่ยนแปลงราคาหุ้นก็จะกลับขึ้นมาได้ สะท้อนได้จากการซื้อขายหุ้น บริษัทคราวน์เทคแอดวานซ์ (AJD) ซึ่งเป็นบริษัทแรกที่เข้าจดทะเบียนในตลาดหลักทรัพย์แห่งประเทศในปีนี้ แม้ภาวะตลาดหุ้นจะไม่เอื้ออำนวยแต่ราคาก็สูงขึ้นเหนือราคาจองถึง 63% สะท้อนปัจจัยพื้นฐานที่ดี
ด้าน ตลท.ยังเดินหน้านำหุ้นใหม่เข้าจดทะเบียนในตลาดหลักทรัพย์ตามแผนเดิม โดยตั้งเป้าเข้ามีหุ้นใหม่ระดมทุน 210,000 ล้านบาท หรือ ประมาณ 25 บริษัท ซึ่งยอมรับว่าการเมืองที่ทำให้เศรษฐกิจชะลอตัวมีผลให้กำไรของบริษัทจดทะเบียนปีนี้เติบโตลดลง
นายอมร มีมะโน กรรมการผู้จัดการใหญ่ บริษัท คราวน์ เทค แอดวานซ์ หรือ (AJD) ซึ่งดำเนินธุรกิจจัดหาและจัดจำหน่ายผลิตภัณฑ์เครื่องใช้ไฟฟ้า ภายใต้ตราสินค้า “AJ” กล่าวว่าแม้จะมีปัญหาการชุมนุมทางการเมือง แต่เชื่อว่าธุรกิจเครื่องใช้ไฟฟ้ายังมียอดขายเติบโต เพราะเป็นสิ่งที่จำเป็นในชีวิตประจำวัน และสินค้าของบริษัทนั้นก็เป็นเครื่องใช้ไฟฟ้าในครัวเรือน จึงเชื่อว่าปัญหาการเมืองมี 
ผลกระทบระยะสั้น เมื่อเหตุการณ์ยุติความเชื่อมั่นก็จะกลับมา
ดังนั้นบริษัทก็ยังเดินหน้าธุรกิจ โดยจะนำเงินที่ได้จากการระดมทุนไปใช้เป็นทุนหมุนเวียน เพื่อรองรับการขยายธุรกิจ โดยเฉพาะการผลิตโทรทัศน์แอลอีดี ดิจิทัล และกล่องรับสัญญาณโทรทัศน์ หรือ กล่องเซต ท็อป บ็อกซ์ ระบบดิจิทัล เพื่อรองรับการออกอากาศทีวีดิจิทัล ซึ่งก็เชื่อว่าจะทำให้ยอดขายของบริษทัเติบโตแบบก้าวกระโดด โดยกลยุทธ์ของบริษัทยังเน้นการสร้างแบรนด์ที่มีคุณภาคผ่านช่องทางจำหน่ายที่มีอยู่ทั่วประเทศ
“ขอบคุณนักลงทุนที่ให้การตอบรับการเข้าซื้อขายในวันนี้ โดยราคาหุ้นเปิดสูงถึง 4.08 บาท สูงขึ้นกว่าราคาไอพีโอ ที่ 2.50 บาท หรือสูงขึ้นถึงร้อยละ 63 เป็นการสะท้อนว่านักลงทุนยังมีความมั่นใจในหุ้นที่มีปัจจัยพื้นฐานดี” นาย อมร กล่าว
Mthai News
