SC ปลื้ม รายได้สูงกว่าเป้าหมาย แจงผลดำเนินงานปี 2556 บริษัทมีรายได้รวม 10,087 ล้านบาท เติบโตขึ้น 20% จากปี 2555
นายอรรถพล สฤษฎิพันธาวาทย์ ประธานเจ้าหน้าที่ด้านการเงิน บริษัท เอสซี แอสเสท คอร์ปอเรชั่น จำกัด (มหาชน) หรือ SC กล่าวว่า บริษัทสามารถทำรายได้สูงกว่าเป้าหมาย โดยผลการดำเนินงานปี 2556 บริษัทมีรายได้รวม 10,087 ล้านบาท เติบโตขึ้น 20% จากปี 2555 ยอดขายรวม 13,530 ล้านบาท เติบโต 10% มียอดขายรอโอนหรือ Backlog จำนวน 12,000 ล้านบาท ที่จะทยอยรับรู้รายได้ในปี 2557-2559
โครงสร้างรายได้จากการดำเนินงาน 10,031 ล้านบาท มาจาก 2 ธุรกิจหลัก ได้แก่ ธุรกิจพัฒนาโครงการที่อยู่อาศัย 9,201 ล้านบาท หรือคิดเป็นสัดส่วน 92% ของรายได้จากการดำเนินงาน และ ธุรกิจอาคารสำนักงานให้เช่าและบริการ 829 ล้านบาท หรือคิดเป็น 8% ของรายได้ มีกำไรสุทธิ 1,082 ล้านบาท
ณ วันที่ 31 ธันวาคม 2556 บริษัทและบริษัทย่อยมีสินทรัพย์รวมและหนี้สินรวมเท่ากับ 26,993 ล้านบาทและ 16,466 ล้านบาทตามลำดับ โดยที่ประชุมคณะกรรมการบริษัทได้มีมติเห็นชอบให้เสนอการจ่ายเงินปันผลในอัตรา 0.12 บาทต่อหุ้น ในการประชุมสามัญผู้ถือหุ้นเดือนเมษายนนี้
MThai News
