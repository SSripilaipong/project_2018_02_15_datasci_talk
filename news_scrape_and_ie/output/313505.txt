สำนักงานบริหารหนี้ฯ เร่งเดินหน้าจัดประมูลตั๋ว P/N นำเงินไปช่วยชาวนา ผิดคลาด กปน.และทีโอทีไม่เข้าร่วม หลังสหภาพแรงงานฯแต่ละแห่งกดดันประท้วง
สำนักงานบริหารหนี้สาธารณะ (สบน.) เดินหน้าหาเงินให้ธนาคารเพื่อการเกษตรและสหกรณ์การเกษตร (ธ.ก.ส.) เพื่อใช้ในโครงการจำนำข้าว โดยเชิญชวนรัฐวิสาหกิจที่มีรายได้มาก เช่น การประปานครหลวง เข้าร่วมเสนอเงินกู้ในรูปแบบของการออกตั๋วใช้เงิน หรือ พีเอ็น โดยทางกระทรวงการคลังค้ำประกันเงินต้นและดอกเบี้ยอายุ 8 เดือน วงเงิน 80,000 ล้านบาท และจะเบิกเงินกู้ในวันที่ 5 มีนาคมนี้ บรรยากาศเป็นไปด้วยความเงียบเหงา เพราะว่าไม่มีตัวแทนของรัฐวิสาหกิจใดเดินทางมาประมูล
ทั้งนี้ การประปานครหลวงและทีโอทีได้ออกมาปฏิเสธการเข้าร่วมประมูลในครั้งนี้แล้ว หลังจากทางสหภาพและพนักงานได้ออกมารวมตัวกันประท้วง โดยการประปานครหลวง กล่าวว่า จากการหารือของฝ่ายกฎหมายมีความเห็นว่าการดำเนินการของกระทรวงการคลังในกรณีนี้ขัดรัฐธรรมนูญ เพราะเป็นการกระทำการอันมีผลเป็นการอนุมัติงานหรือโครงการ หรือมีผลเป็นการสร้างควาผูกพันต่อคณะรัฐมนตรีชุดต่อไป 
 MThai News
