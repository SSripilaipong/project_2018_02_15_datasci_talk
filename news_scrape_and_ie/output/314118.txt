โบรก แนะ จับตา หุ้นไทยวันนี้ ปรับขึ้น สวนทางต่างประเทศ แนะเก็งกำไรกลุ่มธุรกิจราชประสงค์

สำหรับแนวโน้มการลงทุนในตลาดหุ้นไทยวันนี้ (3 มี.ค.) บริษัทหลักทรัพย์ เคจีไอ (ประเทศไทย) จำกัด (มหาชน) คาดว่าตลาดหุ้นไทยจะปรับขึ้นสวนต่างประเทศ แต่จะผันผวน ช่วงสั้น โดยตลาดรับผลบวกจาก กลุ่ม กปปส. ยุติการตั้งเวที และรวมกลุ่มที่สวนลุมพินีเพียงแห่งเดียว ส่งผลดีต่อหุ้นท่องเที่ยวและโรงแรม
ทั้งนี้ปัจจัยภายนอกเป็นลบ ทำให้ SET ผันผวนและทางขึ้นจะน้อย ซึ่งรัสเซียตัดสินใจส่งทหารเข้าประชิดชายแดนยูเครน เพิ่มแรงกดดันต่อการสู้รบ ส่งผลหุ้นเอเชียเช้านี้ลดลง
ส่วนหุ้นเด่นวันนี้ ตามปัจจัยพื้นฐาน แนะเก็งกำไรระยะสั้น กลุ่มธุรกิจราชประสงค์ ซึ่งหลังจากกลุ่ม กปปส. ยุบเวทีราชประสงค์ คาดเป็น Sentiment บวกต่อหุ้นที่ทำธุรกิจในย่านราชประสงค์
MThai News
