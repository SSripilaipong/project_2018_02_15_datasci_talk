ดัชนีหุ้นยืนที่ 1,332.76 จุด บวก 7.43 จุด มูลค่าการซื้อขาย 2,182.87 ล้านบาทโบรกเกอร์แนะซื้อหุ้นพื้นฐานเพื่อลงทุน

บล.กรุงศรี รายงานการซื้อขายตลาดหุ้นไทย (3 มี.ค.) เวลา 10.02 น.เปิดตลาดบวก 7.43 จุด ดัชนีหุ้นยืนที่ 1,332.76 จุด มูลค่าการซื้อขาย 2,182.87 ล้านบาท การเมืองยังเป็นปัจจัยหลักต่อบรรยากาศการลงทุน วันนี้ศาลรัฐธรรมนูญเตรียมแถลงปิดคดีร่าง พ.ร.บ.ให้อำนาจก.คลังกู้เงิน ว่าขัดต่อรัฐธรรมนูญ มาตรา 169 วรรคหนึ่ง และมาตรา 170 หรือไม่ อีกทั้งการชุมนุมยังมีต่อ และกลุ่มกปท. ยื่นคำร้องต่อศาลรัฐธรรมนูญให้วินิจฉัยกรณีการเลือกตั้งวันที่ 2 มี.ค.57 จับตาดูต่อไป
ในช่วงสัปดาห์นี้แนะนำ  (PTTGC, PTT, BCP, IRPC, TUF, MAKRO, ROBINS, KSL ) บล.กรุงศรีคาดว่า แรงซื้อเพื่อการลงทุนเข้าสู่กลุ่มที่มีแนวโน้มผลกำไรที่ดี และหุ้นที่ประกาศจ่ายปันผลที่ดีนักลงทุนจะให้ความสนใจ แนวโน้มตลาดระยะสั้น เหมาะที่จะเลือกซื้อหุ้นเก็งกำไร หรือเหมาะที่จะซื้อหุ้นพื้นฐานเพื่อลงทุน
MThai News
