ศูนย์วิจัยกสิกรไทย คาด เศรษฐกิจปี 2557 ลดลงเหลือ 2%  แต่หากการเมืองยืดเยื้อไม่สามารถตั้งรัฐบาลให้แล้วเสร็จภายในกลางปีนี้

เชาว์ เก่งชน
นายเชาว์ เก่งชน กรรมการผู้จัดการ ศูนย์วิจัยกสิกรไทย กล่าวว่า ศูนย์วิจัยกสิกรไทยยังคงประมาณการเศรษฐกิจปี 2557 อยู่ที่ 3% แต่จะมีการติดตามผลกระทบจากปัญหาทางการเมืองอย่างใกล้ชิด โดยเฉพาะกรณีไม่มีรัฐบาลที่มีอำนาจเต็มจนถึงกลางปีนี้ จะมีการปรับประมาณการณ์เศรษฐกิจลดลงเหลือใกล้เคียง 2% แต่หากการเมืองยืดเยื้อ และมีความรุนแรงเศรษฐกิจอาจเติบโตเพียง 0.5%
นอกจากนี้ ศูนย์วิจัยกสิกรไทย ยังประเมินสัญญาณบวก จากการเจรของคู่ขัดแย้ง และการยกเลิกเวทีที่ปิดถนนจะเป็นผลดีต่อเศรษฐกิจมากขึ้น การค้าปลีกจะกลับมา แต่บรรยากาศการจับจ่ายของประชาชนยังคงชะลอตัวไปจนกว่าปัญหาการเมืองจะคลี่คลาย ส่วนแนวโน้มที่รัฐบาลจะยกเลิกประกาศ พ.ร.ก.ฉุกเฉินฯ ในฟื้นที่กรุงเทพฯ เชื่อว่าจะเป็นผลดีต่อด้านการท่องเที่ยวให้ขยายตัวมากขึ้น
ส่วนคณะกรรมการนโยบายการเงิน หรือ กนง.ที่จะประชุมวันที่ 12 มีนาคมนี้ ศูนย์วิจัยกสิกรคาดการณ์ว่าจะคงอัตราดอกเบี้ยไว้ที่ 2.25% เพราะปัจจุบันช่องว่างนโยบายการเงินเหลือน้อย ควรจะเก็บไว้ใช้ในยามจำเป็น
MThai News
