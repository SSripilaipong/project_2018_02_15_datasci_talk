LIT หุ้นน้องใหม่ป้ายแดงเคาะราคาไอพีโอ 1.80 บาทต่อหุ้น ได้ฤกษ์เข้าเทรด 25 มี.ค. ตั้ง 4 โบรกเกอร์ชั้นนำขายหุ้น เปิดจองซื้อแก่ผู้ถือหุ้น SVOA ขาย 12-14 มี.ค.นี้  และเปิดจองซื้อแก่ประชาชนทั่วไป 17-19 มี.ค.

นายสมภพ กีระสุนทรพงษ์ กรรมการผู้อำนวยการ บล. ฟินันเซีย ไซรัส เผย ฟินันเซียเป็นที่ปรึกษาทางการเงิน(อันเดอร์ไรท์ฯ)  และผู้จัดการการจัดจำหน่ายและรับประกันการจำหน่ายหุ้นสามัญเพิ่มทุน ของ บริษัท ลีซ อิท จำกัด (มหาชน) หรือ LITบมจ. ลิซ อิท หรือ LIT ตั้งราคาขายไอพีโอหุ้นละ 1.80 บ. เปิดให้ผู้ถือหุ้น SVOA จองซื้อ (Pre-emptive Right) ระหว่างวันที่ 12-14 มีนาคม และให้ ประชาชนทั่วไปจองซื้อ 17-19 มีนาคม โดย LIT แต่งตั้ง 4 โบรกเกอร์ชั้นนำ บล. ฟินันเซีย ไซรัส, บล. โนมูระ พัฒนสิน, บล. เอเชีย พลัส และบล. เคที ซีมิโก้ ร่วมจัดจำหน่าย พร้อมกำหนดการซื้อขายในตลาด mai วันที่ 25 มีนาคมนี้  มั่นใจได้รับการตอบรับที่ดีจากนักลงทุน เหตุผลประกอบการเติบโตต่อเนื่องทุกปี อนาคตสดใสและมีโอกาสเติบโตได้อีกมาก
สำหรับผลการดำเนินงานย้อนหลัง 3 ปี คือ 2554-2556 บริษัทมีรายได้รวม 69.64 ล้านบาท 93.61 ล้านบาท และ 104.65 ล้านบาท ขณะที่กำไรสุทธิงวดปี 2553-2556 มีกำไรสุทธิ 18.18 ล้านบาท 31.86 ล้านบาท และ 32.10 %ล้านบาท ตามลำดับ ตามลำดับ
โดยเป็นผลมาจากการกระตุ้นยอดการใช้สินเชื่อโดยการเพิ่มผลิตภัณฑ์ทางการเงินและการสนับสนุนให้ลูกค้าใช้บริการสินเชื่อกับบริษัทในทุกผลิตภัณฑ์ ตั้งแต่สินเชื่อเพื่อการจัดหาหนังสือค้ำประกันซอง การจัดหาสินค้า สินเชื่อในรูปแบบสัญญาเช่าทางการเงินหรือสัญญาเช่าซื้อ และสินเชื่อการรับโอนสิทธิเรียกร้อง ซึ่งเป็นการสนับสนุนการให้สินเชื่อครบวงจรแก่ผู้ประกอบการ ทำให้รายได้รวมและกำไรสุทธิของบริษัทเพิ่มขึ้นอย่างต่อเนื่อง
ปัจจุบัน บมจ.ลีซ อิท มีทุนจดทะเบียน 200 ล้านบาท แบ่งเป็น หุ้นสามัญ 200 ล้านหุ้น มูลค่าที่ตราไว้หุ้นละ 1 บาท และมีทุนเรียกชำระแล้ว 116 ล้านบาท แบ่งเป็นหุ้นสามัญ 116 ล้านหุ้น หลังเสนอขายหุ้นในครั้งนี้แล้วบริษัทจะมีทุนที่ออกและเรียกชำระแล้ว 200 ล้านบาท ทั้งนี้บริษัทจะนำเงินทุนที่ได้ไปใช้ขยายการให้บริการสินเชื่อและเป็นเงินหมุนเวียน เพื่อเพิ่มศักยภาพของบริษัทให้มีความแข็งแกร่งมากยิ่งขึ้น มั่นใจนักลงทุนให้การต้อนรับดีเยี่ยม
Mthai News
