ก.ล.ต. สั่งพักการให้ความเห็นชอบเป็นผู้แนะนำการลงทุนด้านตลาดทุนรายนางสาวจัสมิน ดินแดง สังกัดบริษัทหลักทรัพย์ เคเคเทรด จำกัด (บล.เคเคเทรด)  เนื่องจากรับมอบหมายจากผู้ลงทุนในการตัดสินใจซื้อขายหลักทรัพย์แทนผู้ลงทุน

ก.ล.ต. ได้รับรายงานการลงโทษผู้แนะนำการลงทุนรายนางสาวจัสมินของ บล. เคเคเทรด พร้อมทั้งตรวจสอบเพิ่มเติมพบว่า นางสาวจัสมินรับมอบหมายจากลูกค้าในการตัดสินใจซื้อขายหลักทรัพย์แทนลูกค้าเป็นระยะเวลานานและมีการซื้อขายในปริมาณสูง
ทั้งนี้ นางสาวจัสมิน ยอมรับว่าลูกค้าอนุญาตให้ตัดสินใจซื้อขายหลักทรัพย์แทน ภายในมูลค่าที่ลูกค้ากำหนดไว้  เมื่อซื้อขายหลักทรัพย์ได้แล้ว จึงยืนยันรายการทางโทรศัพท์บันทึกเทป โดยลูกค้ายืนยันกับ บล. เคเคเทรดว่า รับทราบการดำเนินการดังกล่าวของนางสาวจัสมิน ทั้งนี้นางสาวจัสมิน ได้ชดใช้ค่าเสียหายให้ลูกค้าแล้ว
การรับมอบหมายจากผู้ลงทุนในการตัดสินใจซื้อขายหลักทรัพย์แทนผู้ลงทุน เป็นการฝ่าฝืนหรือไม่ปฏิบัติตามข้อ 20(2) แห่งประกาศคณะกรรมการกำกับตลาดทุนที่ ทลธ. 3/2555 เรื่อง การให้ความเห็นชอบบุคลากรของ
ผู้ประกอบธุรกิจเพื่อปฏิบัติหน้าที่วิเคราะห์การลงทุนและแนะนำการลงทุน ลงวันที่ 18 มกราคม พ.ศ. 2555 ก.ล.ต. จึงสั่งพักการให้ความเห็นชอบเป็นผู้แนะนำการลงทุนด้านตลาดทุนรายนางสาวจัสมิน เป็นเวลา 1 เดือน แต่เมื่อคำนึงถึงกรณีที่ บล.เคเคเทรด ได้ลงโทษพักการปฏิบัติหน้าที่เป็นผู้แนะนำการลงทุนของนางสาวจัส
MThai News
