โบรกเกอร์ วิเคราะห์ตลาดหุ้นรายเดือน ชี้มี.ค.สิ้นสุดการปรับฐาน แนะลงทุนระยะยาว เลี่ยงหุ้นตัวเล็ก เน้นหุ้นใหญ่ผันผวนน้อย

นายธีรศักดิ์  ธนวรากุล นักวิเคราะห์ บล.ซีไอเอ็มบี (ประเทศไทย) มองว่า แนวโน้มตลาดหุ้นปี 57 เดือนมกราคม มีสภาพที่เรียกว่า January Effect หรือปฏิกริยาเดือนมกราคม ถึงแม้ช่วงต้นเดือนจะมีแรงกดดันเข้ามาบ้าง แต่มองกันทั้งเดือนแล้วถือว่าดีมากๆ กุมภาพันธ์ การเมืองต่างประเทศสร้างปัญหาอีกรอบ ถึงไม่เกี่ยวแต่ก็หนีไม่พ้น ครึ่งเดือนหลังทยอยซื้อเก็บหุ้น
มีนาคม ต้นเดือนยังผันผวน แต่หุ้นลงมาเพื่อซื้อ เพราะเป็นเดือนแห่งการเก็งกำไร “การปรับฐานจะสิ้นสุด” หุ้นเล็กจะเคลื่อนไหวไวมาก เน้นชัวร์ก็หุ้นใหญ่ ลากยาวไปถึงปลายเดือนเมษายน ต้นเดือนอย่าเพลินกับการเก็งกำไร ไปใช้เงิน ไปพักผ่อนกระตุ้นเศรษฐกิจบ้าง ปลายเดือนถึงจะฟื้น ส่วนพฤษภาคม ต้นเดือนทำท่าว่าจะฟื้น แต่ไปได้ไม่ไกล ตัดใจขายหุ้นปรับพอร์ต รอขาขึ้นรอบใหม่ใช้เวลาไม่นาน และมิถุนายน แนวโน้มขึ้นจะกลับมาอีกครั้ง แต่เป็นลักษณะของการขึ้นไปเรื่อยๆ เม็ดเงินจะกลับเข้ามาตลอดเดือน 
นายเกียรติศักดิ์ เจนวิภากุล กรรมการผุ้จัดการ สายงานวิจัย บล.ไทยพาณิชย์ มองว่า ปีนี้หุ้นขึ้น หุ้นเด่นที่เราพยายามเล่นจะไม่เกี่ยวกับเศรษฐกิจไทย หุ้นกลุ่มแรกที่ควรลง เราจึงพยายามเลือกธุรกิจที่ไม่ผันผวนมาก เริ่มจากกลุ่มโรงพยาบาล หากย้อนกลับไป 2-3 ปี จะซื้อแพง หากมองส่วนธุรกิจกลุ่มโรงพยาบาล แล้วจะเล่นกันทั่วโลก เป็นการลงทุนระยะยาว Long Term ผิดพลาดน้อยมาก ไทยพาณิชย์ เลือก  BGH  เพราะเป็นอุตสาหกรรมที่แข็งแกร่งในเรื่องของภาพรวมอุตสหกรรม ราคาเป้าหมายมองมีโอกาสขึ้น (up side) 50%
ธุรกิจค้าปลีกเป็นอุตสาหกรรมที่น่าสนใจ  โดย  CPALL  อัตราการเติบโตในอีก 3-5 ปีข้างหน้าทั้งเรื่องการตลาดและการลดหนี้จะเป็นตัวที่สร้างรายได้ มองราคา 52 บาท ส่วนกลุ่มพลังงาน เล็งหุ้น  BANPU  มองราคาเป้าหมายที่ 36 บาท และหุ้น  PTT  ราคาหุ้นไม่ขยับมาก แต่ในอนาคตข้างหน้าภาพจะคล้าย  BANPU  โดยโอกาสลงหนักๆ ไม่น่ามี และให้เป้าหมายที่ 400 บาท
สำหรับหุ้นวันนี้ (4 มี.ค.)นักวิเคราะห์ บล.โนมูระ พัฒนสิน เผยถึงภาพรวมของดัชนีตลาดหุ้นไทยวันนี้ คาดว่าตลาดจะกลับเข้าสู่ภาวะปกติคือ ดัชนีฯ อาจจะมีการคงที่ หรือปรับตัวเพิ่มขึ้น แต่ไม่แรงเช่นเมื่อวานนี้ เพราะหุ้นกลุ่มต่างๆ ที่ปรับตัวขึ้นได้ตอบรับกับปัจจัยการเมืองที่ผ่อนคลายแล้วสิ่งที่ต้องติดตามเกี่ยวข้องกับราคาสินค้าโภคภัณฑ์ที่อิงกับต่างประเทศ เช่น ราคาน้ำมันที่ราคาพุ่งขึ้นในช่วงวันหยุดที่ผ่านมา จากกรณีปัญหาการเมือง ระหว่างยูเครน และรัสเซีย ซึ่งจะส่งผลต่อหุ้นกลุ่มขนาดใหญ่ในประเทศ  ทั้งนี้ ประเมินแนวรับที่ 1,330-1,325 จุด และแนวต้านที่ 1,350 จุด
Mthai News
