เปิดตลาดหุ้น (4 มี.ค.) เวลา 10.01 น.ดัชนีหุ้นบวกเพิ่ม  6.64 จุด ดัชนีปรับตัวอยู่ที่ 1,345.85 จุด  มูลค่าการซื้อขาย 1,846.70 ล้านบาท คันทรี่ กรุ๊ป ชี้ถึงเวลาขายทำกำไร

บล. คันทรี่ กรุ๊ป ประเมินแนวโน้มตลาดหุ้นยังผันผวน แม้ว่าภาพรวมตลาดจะได้รับผลดีจากการปรับตัวเพิ่มขึ้นของราคาน้ำมัน สร้างแรงซื้อกลุ่มพลังงานในประเทศ และปัญหาการเมืองที่ลดความร้อนแรงลง เกิดกระแสเงิน (Fund Flow) ให้ไหลเข้าตลาด แต่นักลงทุนมีความกังวลต่อปัญหาในยูเครนที่ทวีความรุนแรงขึ้นเรื่อยๆ หลังการส่งทหารเข้าประจำการจากรัสเซีย ขัดแย้งกับทางสหรัฐที่ไม่ต้องการให้เกิดการแทรกแซงดังกล่าว ในระยะกลางคันทรี่ กรุ๊ปมองว่าดัชนีปรับตัวเพิ่มขึ้นตอบรับประเด็นการเมืองมากเกินไป ท่ามกลางความเสี่ยงของยูเครนที่เพิ่มขึ้น ทำให้ Upside ในระยะกลางมีจำกัด การปรับตัวเพิ่มขึ้นของดัชนีจึงเป็นโอกาสในการขายทำกำไร
Mthai News
