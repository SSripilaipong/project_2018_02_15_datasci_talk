ตลาดน้ำมันหวั่นไหว เบรนท์ ราคาพุ่ง 111.20  ดอลลาร์สหรัฐ เหตุหกังวัลสงครามรัสเซีย – ยูเครน
บริษัท ไทยออยล์ จำกัด (มหาชน) รายงานสถานการณ์น้ำมันประจำวันที่ 4 มี.ค. 2557 ว่า สถานการณ์ขณะนี้มีความวิตกกังวล ในวิกฤตประเทศยูเครน เมื่อวันจันทร์ที่ผ่านมาหลังจากมีคำสั่งจาก นายวลาดีมีร์ ปูติน ประธานาธิบดีของรัสเซีย ให้ส่งกองกำลังทหาร 16,000 กองทัพ เข้าบุกยึดแคว้นไครเมีย ประเทศยูเครน ตั้งแต่สัปดาห์ที่ผ่านมา  ส่งผลให้เกิดความวิตกกังวลต่ออุปทานที่น้อยลง 
ของน้ำมันดิบและน้ำมันสำเร็จรูป
น้ำมันดิบเวสต์เท็กซัส ปรับเพิ่มขึ้น 2.33 ดอลลาร์สหรัฐ ต่อบาร์เรล มาอยู่ที่ 104.92  ดอลลาร์สหรัฐ  ต่อบาร์เรล ขณะที่เบรนท์ ปรับเพิ่มขึ้น 2.13  ดอลลาร์สหรัฐ ต่อบาร์เรล มาอยู่ที่ 111.20  ดอลลาร์สหรัฐ ต่อบาร์เรล  โดยราคาน้ำมันดิบปรับเพิ่มขึ้นเพราะความวิตกกังวลต่อความตึงเครียดในแคว้นไครเมีย ประเทศยูเครน เมื่อวันจันทร์ที่ผ่านมาหลังจากมีคำสั่งจาก นายวลาดีมีร์ ปูติน ประธานาธิบดีของรัสเซีย ให้ส่งกองกำลังทหาร 16,000 กองทัพ เข้าบุกยึดแคว้นไครเมีย ตั้งแต่สัปดาห์ที่ผ่านมา จากเหตุการณ์ดังกล่าว ส่งผลให้เกิดความวิตกกังวลต่ออุปทานที่น้อยลงของน้ำมันดิบและน้ำมันสำเร็จรูป
นอกจากนี้ สถานการณ์ความตึงเครียดในแคว้นไครเมีย ส่งผลให้ตลาดมีความกังวลต่อการขนส่งก๊าซธรรมชาติจากรัสเซียไปยังยุโรป ซึ่งมีปริมาณถึง 1 ใน 4 ของที่รัสเซียส่งออกทั้งหมด ทำให้ความต้องการน้ำมันเพื่อทำความร้อนเพิ่มขึ้น ทดแทนก๊าซธรรมชาติที่คาดว่าจะไม่สามารถส่งออกได้
รวมถึง ดัชนีภาคการผลิตสหรัฐฯ (ISM) เดือน ก.พ. ปรับเพิ่มขึ้นอยู่ที่ระดับ 53.2 โดยเพิ่มขึ้นจากเดือน ม.ค. ที่ระดับ 51.3เนื่องจากตัวเลขของเดือน ม.ค. มีผลกระทบมาจากสภาพอากาศที่เลวร้าย ซึ่งการปรับเพิ่มขึ้นครั้งนี้ เป็นการปรับเพิ่มขึ้นมากกว่าที่นักวิเคราะห์คาดการณ์ไว้ที่ 52.0
MThai News
