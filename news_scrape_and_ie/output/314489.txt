“กรมศุลกากร” จัดเก็บรายได้ไตรมาสแรกต่ำกว่าเป้าหมายที่ 131,000 ล้านบาท ลดลง 20% เหตุการเมืองส่งผลกระทบ

นายราฆพ ศรีศุภอรรถ อธิบดีกรมศุลกากร กล่าวว่า ความไม่สงบทางการเมืองที่เกิดขึ้นในช่วง 4-5 เดือนที่ผ่านมา ส่งผลกระทบต่อการจัดเก็บภาษีไตรมาสแรกปีงบ 2557 ของกรมศุลกากรต่ำกว่าเป้าหมายแล้ว 20% และต่ำกว่าช่วงเดียวกันปีก่อน 8% เพราะการนำเข้าลดลงกว่า 100,000 ล้านบาท เและเอกชนขาดความมั่นใจ ทำให้การบริโภคของประชาชนลดลง ขณะที่การนำเข้าจะต้องสั่งล่วงหน้า 3 เดือน หากสถานการณ์ยังยืดเยื้อต่อไป คาดว่าตลอดปีนี้จะเก็บภาษีต่ำกว่าเป้าหมายที่ 131,000 ล้านบาทถึง 20%
แต่ถ้าหากสถานการณ์ทางการเมืองคลี่คลายลง ก็ต้องอาศัยเวลาในการฟื้นฟูความเชื่อมั่นด้านต่าง ๆ ด้วย ดังนั้นคาดว่าการจัดเก็บรายได้ตลอดปีงบ 2557 ยังคงต่ำกว่าประมาณ 5-10% อยู่ดี เนื่องจากจำเป็นต้องใช้เวลาฟื้นความเชื่อมั่น
สำหรับเป้าหมายจัดเก็บรายได้ปีนี้ ที่กรมศุลกากรตั้งไว้131,000 ล้านบาทนั้น ตั้งอยู่บนพื้นฐานว่า รัฐบาลมีการลงทุนโครงสร้างพื้นฐาน 2.5 ล้านล้านบาทและโครงบริหารจัดการน้ำ 350,000 ล้านบาท และภาคเอกชนลงทุนเต็มที่
Mthai News
