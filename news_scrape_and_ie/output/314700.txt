เงินบาทเปิดตลาดที่ 32.37-32.39 บาท/ดอลล์ลาร์สหรัฐ แข็งค่าขึ้นหลังคลายกังวลกรณียูเครน-รัสเซีย วันนี้เคลื่อนไหวที่ี่ 32.25-32.50 บาท/ดอลลาร์สหรัฐ

นักบริหารเงินจากธนาคารพาณิชย์ กล่าวว่า ค่าเงินบาทเปิดตลาดเช้านี้ที่ระดับ 32.37-32.39 บาท/ดอลลาร์สหรัฐ โดยแข็งค่าจากที่ปิดตลาดวานนี้ที่ระดับ 32.46-32.48 บาท/ดอลลาร์สหรัฐ ซึ่งตลาดคลายความกังวลจากความขัดแย้งระหว่างยูเครนและรัสเซีย จึงหันกลับมาซื้อสินทรัพย์เสี่ยงมากขึ้น ส่งผลให้เงินบาทแข็งค่าขึ้น ส่วนทิศทางค่าเงินดอลลาร์สหรัฐฯอ่อนค่าลง สำหรับวันนี้คาดว่าค่าเงินบาทจะเคลื่อนไหวในกรอบ 32.35-32.50 บาท/ดอลล์ลาร์สหรัฐ
สำหรับอัตราแลกเปลี่ยนที่สำคัญวันนี้ เงินเยนอยู่ที่ระดับ 102.15 เยน/ดอลลาร์สหรัฐ จากเย็นวานนี้ 101.80 เยน/ดอลลาร์สหรัฐเงินยูโรอยู่ที่ระดับ 1.3739 ดอลลาร์สหรัฐ/ยูโร จากเย็นวานนี้ที่ระดับ 1.3755 ดอลลาร์/ยูโร
อัตราแลกเปลี่ยนบาท/ดอลลาร์ ถัวเฉลี่ยถ่วงน้ำหนักระหว่างธนาคารของ ธปท.อยู่ที่ระดับ 32.5310 บาท/ดอลลาร์สหรัฐ
Mthai News
