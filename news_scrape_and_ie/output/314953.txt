“โนมูระ พัฒนสิน” ชี้หุ้นเดือนมีนาคมพลิกผัน กลับตัวบวก เหตุหลายปัจจัยผ่อนคลาย ชี้เก็งกำไรหุ้นดาวไซด์ต่ำ พื้นฐานดี เล็งบจ.ที่ได้รับอานิงส์หากดอกเบี้ยลดอีก

นายกรภัทร วรเชษฐ์ ผู้อำนวยการฝ่ายวิจัยและบริการการลงทุน บล.โนมูระ พัฒนสิน เปิดเผยว่า ภาพรวมทิศทางตลาดหุ้นไทยในช่วงเดือนมี.ค.มีโอกาสสูงที่ภาวะตลาดจะเริ่มกลับเข้าสู่โหมดฟื้นตัว เนื่องจากปัญหาการเมืองเริ่มผ่อนคลายและมีท่าทีว่าจะมีการเจรจาของทั้ง 2 ฝ่าย นอกจากนี้ยังคาดว่า การประชุมกนง.วันที่ 12 มี.ค. นี้ น่าจะมีนโยบายการเงินที่ผ่อนคลายจากตัวเลขเศรษฐกิจไทยมีแนวโน้มชะลอตัวทุกภาคส่วน จึงคาดว่าจะมีการปรับลดดอกเบี้ยนโยบายลง
ดัชนีหุ้นน่าจะปรับตัวเพิ่มขึ้นอย่างโดดเด่นได้ในช่วงตลอดระยะเวลา 2 สัปดาห์แรกจากปัจจัยหนุนฤดูกาลประกาศจ่ายปันผลของบริษัทจดทะเบียนตลอดช่วงที่ผ่านมา ก่อนจะขึ้นเครื่องหมาย XD (ปิดสมุดพักทะเบียนรายชื่อผู้มีสิทธิ์รับปันผล) ในช่วงเดือนนี้ถึงเม.ย. หลังจากนั้นอาจมีแรงเทขายทำกำไรระยะสั้นออกมาในช่วง 2 สัปดาห์หลังของเดือนนี้ ซึ่งจะเห็นดัชนีอาจแผ่วลงเล็กน้อย ช่วงเวลานี้ แนะนำหุ้นที่ตกลง้าง  (Downside)
ส่วนกลุ่มหุ้นที่แนะนำ “เก็งกำไร” ได้ คือกลุ่มหุ้นที่มีกรอบราคาที่ลดลงแบบจำกัด (Downside) เช่น บมจ.ท่าอากาศยานไทย (AOT), บมจ.บีอีซี เวิลด์ (BEC), บมจ.ไมเนอร์ อินเตอร์เนชั่นแนล (MINT),บมจ.ดิ เอราวัณ (ERW), บมจ.โรงแรมเซ็นทรัลพลาซา (CENTEL), บมจ.เอเชียเอวิเอชั่น (AAV), บมจ.สายการบินนกแอร์ (NOK), บมจ.ช.การช่าง (CK), และ บมจ.ซิโน-ไทย เอ็นจีเนียริ่ง แอนด์ คอนสตรัคชั่น (STEC)
นอกจากนี้ ยังมีหุ้นกลุ่มที่รับประโยชน์จากการลดดอกเบี้ยนโยบายและหุ้นกลุ่มปันผลสูงเช่น กลุ่มพร็อพเพอร์ตี้ อาทิ บมจ.ศุภาลัย (SPALI), บมจ.แลนด์ แอนด์ เฮ้าส์(LH), บมจ.เอพี (ไทยแลนด์) (AP) และ บมจ.พฤกษา เรียลเอสเตท (PS)ส่วนกลุ่มที่ปันผลสูง ได้แก่ บมจ.แอดวานซ์ อินโฟร์ เซอร์วิส (ADVANC), บมจ.พีทีที โกลบอล เคมิคอล (PTTGC), บมจ.เจริญโภคภัณฑ์อาหาร (CPF) และบมจ.โฮม โปรดักส์ เซ็นเตอร์ (HMPRO)
MThai News
