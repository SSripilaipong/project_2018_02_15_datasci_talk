“ธีระชัย ภูวนารถนรานุบาล” โพ๊สเฟสบุ๊ค่วนตัว ชี้ งบกลาง 20,000 ล้าน ที่ กกต อนุมัติ ต้องเป็นคนรับผิดชอบ และเสี่ยงผิดมาตรา181 (3) แต่นักการคลังแย้ง เป็นงบกลางที่ทุกรัฐบาลตั้งไว้อยู่แล้ว จะผิดได้อย่างไร 
 
นา ยธีระชัย ภูวนารถนรานุบาล อดีตรมว กระทรวงการคลัง โพ๊สต์ข้อความในหน้าเฟสบุ๊ค Thirachai Phuvanatnaranubala  ว่า “อ่านข่าววันนี้ คุณสมชัย กกต บอกข้าราชการเกี่ยวกับการใช้งบกลาง 20,000 ล้าน ที่ กกต อนุมัติ เตือนว่าจะต้องเป็นคนรับผิดชอบ ถ้าไม่ได้เงินมาคืนงบกลาง ภายใน 31 พค อ่านแล้ว ผมเพิ่งเข้าใจความเสี่ยงต่อข้าราชการ ทั้งกระทรวงคลัง พาณิชย์ และสำนักงบประมาณ หากไม่ได้เงินคืน จะผิดเงื่อนไขที่ กกต อนุมัติ
ดังนั้น ข้าราชการจึงต้องคำนวนให้ดี หากไม่แน่ใจ ก็ควรแจ้งให้รัฐมนตรีรับทราบไว้ก่อน เพื่อเขาจะได้รับผิดชอบ แต่ยังมีปัญหา ม 181 (3) อีกด้วยครับ หากได้เงินคืนไม่ครบ ก่อนหน้าที่รัฐบาลนี้พ้นหน้าที่ไป  จะมีผลผูกพันรัฐบาลหน้าอัตโนมัติ คือผิดจะ ม 181 (3) ทันที และความผิดอาจจะลามไปถึง ธกส ด้วย  ดังนั้น ถ้าจะปลอดภัย ควรจะรอให้ศาลชี้ขาด เรื่อง 30 วันหลังการเลือกตั้งก่อน และหากรัฐบาลจะเร่งรัดให้ กกต จัดเลือกตั้งให้เสร็จเร็ว ก็ต้องได้เงินคืนเร็วขึ้นอีกด้วย ดังนั้น สำหรับข้าราชการที่เสนอใช้งบกลาง 20,000 ล้าน ตอนนี้ ต้องถือว่างานเข้าเสียแล้ว ต้องระมัดระวังเพิ่มอีกมากนะครับความเสี่ยงข้างต้น ผมเองก่อนหน้านี้มองไม่เห็นเลยครับ”
แหล่งข่าวจากกระทรวงการคลัง เปิดเผย ในเรื่องเดียวกันนี้ว่า  งบประมาณก้อนดังกล่าว ถือเป็นงบกลาง หรือเงินคงคลัง มีอยู่ 67,000 ล้านบาท ซึ่งปกติ หากหน่วยงานใดไม่พอใช้จากงบประมาณประจำปีที่รัฐบาลให้ไว้ ก็สามารถทำเรื่องขอได้  ซึ่งที่ผ่านมาใช้ไปแล้ว 40,000 กว่าล้านบาท ที่สำคัญ งบก้อนนี้รัฐบาลรักษาการ ขอยืมใช้ จากงบที่มีกำหนดไว้อยู่แล้ว 20,000 ล้านบาทที่เหลืออยู่ อีกทั้งได้แจ้งต่อ กกต.ว่าจะหามาใช้คืนให้  ล่าสุดรัฐบาลรักษาการก็เซ็นสัญญาขายข้าวแบบรัฐต่อรัฐกับประเทศจีนไปแล้ว ไม่น่ามีปัญหาที่จะหาเงินชดใช้ ดังนั้นจึงไม่ทราบว่า จะมีผลผูกพันกับรัฐบาลชุดต่อไปได้อย่างไร เพราะเป็นงบที่ตั้งสำรองไว้ใช้ในยามจำเป็นอยู่แล้ว
ที่สำคัญนายกิตติรัตน์ ณ ระนอง รมว.คลัง ชี้แจงกับกกต.แล้วว่า จะได้เงินจากการขายข้าวเดือนละ 6,000-8,000 ล้านบาท ดังนั้นจึงกำหนดให้ใช้เงินก้อนดังกล่าวคืนภายในเดือน พฤษภาคม ถ้าใช้ไม่ทันก็ทำหนังสือชี้แจง ไม่เช่นั้นกกต.คงไม่อนุมัติงบดังกล่าวออกมา ดังนั้นที่คุณธีระชัย ออกมาโพ๊ต์ ข้อความดังกล่าว ขอให้ทุกฝ่ายพิจารณาข้อเท็จจริงอย่างถ่องแท้อีกครั้งหนึ่ง
MThai News
