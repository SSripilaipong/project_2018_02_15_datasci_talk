กรุงเทพโพลล์ชี้ นักท่องเที่ยวต่างชาติ 84.4%ไม่กังวลเรื่อง พ.ร.ก. ฉุกเฉิน และไม่มีผลต่อการตัดสินใจมาท่องเที่ยวในประเทศไทย แต่ต้องการให้ปรับปรุงการจราจรและระบบขนส่ง

ศูนย์วิจัยมหาวิทยาลัยกรุงเทพจึงได้ดำเนินการสำรวจความคิดเห็นชาวต่างชาติเรื่อง “การท่องเที่ยวประเทศไทยของชาวต่างชาติ ท่ามกลางการชุมนุมประท้วง” โดยเก็บข้อมูลจากนักท่องเที่ยวชาวต่างชาติ ได้กลุ่มตัวอย่างทั้งสิ้นจำนวน 1,094 คนพบว่า ชาวต่างชาติ 96.4% ทราบข่าวการชุมนุมประท้วงที่เกิดขึ้น ก่อนการเดินทางมาท่องเที่ยวประเทศไทย ขณะที่ 3.6%ไม่ทราบ โดยในจำนวนผู้ที่ทราบบอกว่าเหตุผลที่ทำให้ยังตัดสินใจมาท่องเที่ยวเพราะ ประเทศไทยมีแหล่งท่องเที่ยวที่ต้องมาให้ได้ ( 33.8%) รองลงมาคือ สถานที่ที่ตั้งใจจะไปไม่มีการชุมนุมประท้วง ( 32.3%) ซื้อตั๋วเครื่องบิน แพ็กเกจที่พักไว้แล้ว ( 15.4%) และการชุมนุมไม่อันตรายร้ายแรง (14.9%)
เมื่อถามว่า การประกาศ พ.ร.ก. ฉุกเฉิน มีผลต่อการตัดสินใจมาท่องเที่ยวประเทศไทยในระดับใด 4.4% เห็นว่ามีผลน้อยถึงน้อยที่สุด ขณะที่ 15.6% เห็นว่ามีผลมากถึงมากที่สุด ทั้งนี้เมื่อถามต่อว่ามีการปรับตัวอย่างไรบ้าง ในการท่องเที่ยวประเทศไทยท่ามกลางการชุมนุมประท้วงที่เกิดขึ้น  46.5% บอกว่า หลีกเลี่ยงสถานที่ท่องเที่ยว  ที่มีการชุมนุมในกรุงเทพฯ รองลงมา 34.6%บอกว่า ไม่ต้องปรับตัว/ ท่องเที่ยวได้หมด และ 23.4%บอกว่าต้องวางแผนวันต่อวัน และติดตามข่าวสารตลอดเวลา  นักท่องเที่ยวต่างชาติ 84.4 ระบุ พ.ร.ก. ฉุกเฉิน ไม่มีผลต่อการมาเที่ยวไทย
สำหรับการท่องเที่ยวในพื้นที่การชุมนุม (เช่น แถวสยามพารากอน เซ็นทรัลเวิลด์ ชิดลม) พบว่า ชาวต่างชาติ 59.1%ไม่มีโอกาสสัมผัส ขณะที่ 40.9% ได้มีโอกาสสัมผัส สิ่งที่อยากให้ปรับปรุงการในช่วงที่มีการชุมนุมประท้วงมากที่สุดคือ ควรมีการให้ข้อมูลการท่องเที่ยว การเดินทาง หรือแผนที่บอกเพื่อหลีกเลี่ยงเส้นทางที่มีการชุมนุมประท้วง ( 32.5%) รองลงมาคือ ควรมีการอัพเดทข่าวเกี่ยวกับการชุมนุมประท้วงเป็นภาษาอังกฤษวันต่อวัน เพื่อนักท่องเที่ยวมั่นใจ ( 27.0%) และอยากให้มีการดูแลระบบขนส่งสาธารณะให้ดีกว่านี้ รถโดยสารไม่สามารถเข้ามาส่งถึงแหล่งท่องเที่ยวที่มีการชุมนุมได้ รวมถึงรถแท็กซี่ รถตุ๊กตุ๊ก มีการโกงค่าโดยสาร ( 14.5%)
เมื่อสอบถามนักท่องเที่ยวชาวต่างชาติถึงความต้องการจะกลับมาเที่ยวประเทศไทยอีกหรือไม่ ในโอกาสถัดไป  89.9% ระบุว่าจะกลับมาอีก มีเพียงร้อยละ 1.3 เท่านั้นที่ระบุว่าจะไม่กลับมาอีก และเมื่อถามต่อว่ายินดีที่จะแนะนำหรือบอกต่อให้ผู้อื่นมาเที่ยวประเทศไทยหรือไม่  94.6% ระบุว่าจะแนะนำหรือบอกต่อ มีเพียง 1.0% เท่านั้นที่ระบุว่าจะไม่แนะนำสุดท้ายเมื่อถามว่าในภาพรวมเมื่อมาเที่ยวประเทศไทยแล้ว คิดว่าการชุมนุมประท้วงมีความรุนแรงเป็นอย่างไร กับที่คิดไว้ก่อนเดินทางมา  61.5% เห็นว่ารุนแรงน้อยกว่าที่คิดไว้ และ 27.5% เห็นว่ารุนแรงพอๆกับที่คิดไว้ ขณะที่ 11.0% เห็นว่ารุนแรงมากกว่าที่คิดไว้
MThai News
