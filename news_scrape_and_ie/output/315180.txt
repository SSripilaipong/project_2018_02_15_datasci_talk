ราคาทองปรับขึ้นบาทละ 150 บาท ทองคำแท่ง ขายบาทละ 20,600 บาท ราคาทองรูปพรรณ ขายบาทละ 21,000 บาท

สมาคมค้าทองคำรายงานราคาทอง ประจำวันที่ 7 มี.ค. 2557 ราคาทองประจำวัน ทองคำแท่ง รับซื้อบาทละ 20,500.00 บาท ขายบาทละ 20,600.00 บาท ราคาทองรูปพรรณ รับซื้อบาทละ20,208.28 บาท ขายบาทละ 21,000.00 บาท โดยราคาทองปรับครั้งที่ 1ขึ้นบาทละ 150 บาท
บ.ฮั่วเซ่งเฮง โกลด์ ฟิวเจอร์ส รายงานว่า ตลาดทองคำโลก มีแรงซื้อทองคำกลับเข้ามาในการซื้อขายช่วงค่ำ จนราคาดีดตัวขึ้นจากแนวรับบริเวณ 1,330-1,335 ดอลลาร์สหรัฐ  และขึ้นมาปิดตลาดทรงตัวที่แนวต้านบริเวณ 1,350 ดอลลาร์สหรัฐ  ซึ่งเป็นจุดสูงสุดของการซื้อขายช่วงต้นสัปดาห์ เงินดอลลาร์ที่อ่อนค่าลง เป็นปัจจัยบวกที่ทำให้ราคาทองปรับตัวขึ้นในการซื้อขายช่วงค่ำที่ผ่านมา
ราคาทองคำในทางเทคนิคจะมีสัญญาณซื้อยืนยันทิศทางการฟื้นตัวหากสามารถผ่านขึ้นไปยืนเหนือแนวต้านบริเวณ 1,350-1,355ดอลลาร์สหรัฐ ได้ และคาดว่าราคาทองจะดีดตัวขึ้นสู่แนวต้านบริเวณ 1,370 และ 1,385-1,390 ดอลลาร์สหรัฐ  ต่อไป ส่วนการปรับฐานในระหว่างวัน มีแนวรับสำหรับเก็ง กำไรซึ่งยกตัวขึ้นจาก 1,330 ดอลลาร์สหรัฐ  ขึ้นมาอยู่ที่บริเวณ 1,340-1,343ดอลลาร์สหรัฐ
Mthai News
