ดัชนีหุ้นเปิดตลาดบวก 4.20 จุด ยืนที่ระดับ 1,356.41 จุด ซื้อขาย 1,178.79 ล้านบาท
นายเกษม พันธ์รัตนมาลา กรรมการและหัวหน้าส่วนงานวิจัย บล.ซีไอเอ็มบี (ประเทศไทย)เผยตลาดหุ้นไทยเช้านี้ (7 มี.ค.57)คงจะพักฐานบ้าง แต่ก็ยังไปต่อได้ เนื่องจาก ปัจจัยการเมืองก็เริ่มดีขึ้น  และการซื้อขายก็เริ่มเห็นการกลับเข้ามาใหม่ เพียงแต่ระหว่างทางอาจจะเจอขายทำกำไร (profit taking) บ้าง โดยเมื่อเวลา 10.00 น. ดัชนีหุ้นเปิดตลาดบวก 4.20 จุด ยืนที่ระดับ 1,356.41 จุด มูลค่าการซื้อขาย 1,178.79 ล้านบาท ดัชนีสูงสุดอยู่ที่ 1,356.48 จุด ดัชนีต่ำสุดอยู่ที่ 1,354.51 จุด
ด้านตลาดหุ้นอื่นในภูมิภาคเอเชียเช้านี้ส่วนใหญ่อยู่ในแดนบวกกัน ซึ่งมองว่าก่อนหน้านี้นักลงทุนกังวลสถานการณ์ในยูเครนมากเกินไป ตอนนี้ก็คลายกังวลกันไปแล้ว อย่างไรก็ดี นักลงทุนกำลังเฝ้า จับตาดูตัวเลขเศรษฐกิจของจีนอยู่ว่าอาจจะชะลอลงจากเดิมอีกหรือไม่ ซึ่งก็รอดูตัวเลข PMI ของจีนเป็นสำคัญพร้อมให้กรอบการแกว่งไว้ที่ กรอบดัชนี 1,350-1,360 จุด
MThai News
