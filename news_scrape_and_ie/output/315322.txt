ธ.ก.ส. ตั้งเป้าโครงการกองทุนช่วยเหลือชาวนาที่ 20,000 ล้านบาท มั่นใจเวลา 4 เดือน สามารถช่วยชาวนาได้ 2 แสนราย

นายนิพัฒน์ เกื้อสกุล ผู้ช่วยผู้จัดการ ธนาคารเพื่อการเกษตรและสหกรณ์การเกษตร (ธ.ก.ส.) เผยถึงการดำเนินโครงการกองทุนช่วยเหลือชาวนา ว่า ตั้งแต่วันที่ 3 มีนาคม – 30 มิถุนายน 2557 ขณะนี้มีเงินบริจาคทั้งสิ้น 331 ล้านบาท โดยประชาชนสามารถบริจาคได้ 3 ช่องทาง คือ ผ่านบัญชีเงินกองทุนช่วยเหลือชาวนา บริจาคได้ที่ ธกส.ทุกสาขาทั่วประเทศ ช่วยเหลือสมทบเงินเข้ากองทุนให้ยืมเป็นการชั่วคราว
เมื่อสิ้นสุดโครงการจะได้รับเงินคืนโดยไม่มีผลตอบแทน และ ช่วยเหลือโดยสมทบทุนแบบมีผลตอบแทน ได้รับอัตราดอกเบี้ยร้อยละ 0.63 ซึ่งจะได้เงินคืนพร้อมดอกเบี้ยวันที่ 31 ธันวาคม 2557 ซึ่ง ธนาคารตั้งเป้าภายใน 4 เดือน จะระดมทุนให้ได้ 20,000 ล้านบาท  เพื่อนำไปช่วยเหลือชาวนาประมาณ 200,000 ราย
Mthai News
