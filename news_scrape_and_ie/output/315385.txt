สมาคมประกันชีวิตไทย เผยเบี้ยประกันชีวิตรับรวม เดือน ม.ค.2557 โตขึ้น 13.78%  เอไอเอ ยังครองอันดับ 1 บริษัทประกันชีวิตที่มีเบี้ยประกันชีวิตรับรวมสูงสุด

นางบุษรา อึ๊งภากรณ์ ผู้อำนวยการสมาคมประกันชีวิตไทย เปิดเผยว่า เบี้ยประกันชีวิตรับรวม ในเดือน ม.ค.2557   เป็นจำนวนเงินรวม 37,959.14 ล้านบาท โดยเพิ่มขึ้นจากปีก่อนในระยะเวลาเดียวกัน 13.78%  ซึ่งบริษัทประกันชีวิตแต่ละบริษัทได้มีการพัฒนาแบบของผลิตภัณฑ์ออกมาแข่งขันกันอย่างต่อเนื่อง จึงเป็นทางเลือกสำหรับผู้บริโภคที่จะได้รับประโยชน์สูงสุด และส่งผลให้ธุรกิจมีการเติบโต
สำหรับบริษัท ประกันชีวิตที่มีเบี้ยประกันชีวิตรับรวมสูงสุด หรือมีขนาดใหญ่สูงสุด 5 อันดับแรก คือ อันดับที่ 1 เอไอเอ จำนวน 9,207.66 ล้านบาท  ซึ่งมีสัดส่วนการตลาด 24.26% อันดับที่ 2 เมืองไทยประกันชีวิต จำนวน 5,214.53 ล้านบาท ซึ่งมีสัดส่วนการตลาด 13.74% อันดับที่ 3 กรุงเทพประกันชีวิต จำนวน 5,086.89 ล้านบาท ซึ่งมีสัดส่วนการตลาด 13.40% อันดับที่ 4 ไทยประกันชีวิต จำนวน 4,439.19 ล้านบาท ซึ่งมีสัดส่วนการตลาด 11.69% อันดับที่ 5 ไทยพาณิชย์ประกันชีวิต จำนวน 3,221.20 ล้านบาท ซึ่งมีสัดส่วนการตลาด 8.49% ทั้งนี้ รวม 5 อันดับแรก ครองสัดส่วนการตลาด 71.58%  และอีก 19 บริษัทที่เหลือครองสัดส่วนการตลาด 28.42%
MThai News
