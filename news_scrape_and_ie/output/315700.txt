โบรกเกอร์นำสูตรสำเร็จ“ขึ้นขาย ลงซื้อ” แนะนำช่วงนี้ หลังตาลดหุ้นปรับตัวขึ้นต่อเนื่องสัปดาห์ก่อน และมีโอกาสเกืดเทขายทำกำไรบางจังหวะ

บล.ฟินันเซีย ไซรัส รายงานหารซื้อขายหุ้นของสัปดาห์ที่แล้ว มีลักษณะแกว่งตัวผันผวนมากขึ้น แม้ว่าจะยังเคลื่อนไหวในแดนบวกได้ก็ตาม เพราะก่อนหน้านี้ดัชนีหุ้นไทยขยับขึ้นมากพอสมควรแล้ว ขณะที่วันศุกร์ตลาดหุ้นเอเชียเปิดทำการด้วยการปรับตัวลง ถึงแม้ว่าตัวเลขการจ้างงานฯ ของสหรัฐจะออกมาดีกว่าคาดเมื่อค่ำวันศุกร์ โดยฟินันเซียฯคาดว่า เกิดจากการที่นักลงทุนยังไม่ค่อยจะมั่นใจกับการฟื้นตัวของภาวะเศรษฐกิจโลกเท่าใดนัก
นอกจากนี้ในบ้านเรายังคงมีความไม่แน่นอนจากประเด็นการเมืองกดดันอยู่ ขณะที่นักลงทุนต่างประเทศกลับมามียอดขายสุทธิอีกครั้งหลังจากมียอดซื้อสุทธิต่อเนื่องมาในช่วง 5 วันทำการก่อนหน้า
ด้วย ทำให้ ฟินันเซียฯ วิเคราะห์ว่า  ดัชนีหุ้นมีโอกาสที่จะแกว่งพักตัวลงในช่วงต้นสัปดาห์นี้ก่อนได้  โดยประเด็นที่ต้องติดตามในสัปดาห์นี้คือ ผลการประชุม กนง. และคำวินิจฉัยของศาลรัฐธรรมนูญกรณี พรบ.เงินกู้ 2 ล้านล้านบาทในวันพุธที่ 12 มี.ค.นี้ ขอแนะนำนักลงทุนให้รอซื้อเฉพาะช่วงหุ้นติดลบ เพราะคาดว่าดัชนีหุ้นยังมีสิทธิ์ปรับลง
ข้อมูลที่นักวิเคราะห์แต่ละโบรกเกอร์มองเหมือนกันเป็นเรื่องกลยุทธ์การลงทุน  “ขึ้นขาย ลงซื้อ”  เป็นการช่วยลดความเสี่ยงในการลงทุนได้ดีในช่วงเวลานี้ และช่วยเพิ่มโอกาสในการซื้อหุ้นราคาถูกเมื่อราคาอ่อนตัวลงมา  แต่น้ำหนักเรื่องดังกล่าวเริ่มเบาลงเรื่อยๆ หลังดัชนีทะยานขึ้นมาสร้างฐานบริเวณ 1,350 จุดได้เป็นสัปดาห์แรก ผสานกับ ช่วงนี้มีการเล่นข่าวฤดูกาลปันผล (Dividend Season) ค่อนข้างมาก รวมถึงแรงเก็งกำไรคาดการลดอัตราดอกเบี้ย ดอกเบี้ยลง 0.25%  สู่ระดับ 2% น่าจะเป็นปัจจัยหนุนให้ดัชนีแกว่งตัวขึ้นได้ในระหว่างสัปดาห์
หุ้นเด่นทางเทคนิคได้แก่ GLOBAL, CPALL, TISCO,HMPRO
บล.ฟินันเซีย ไซรัส  แนะนำว่า ลุ้นผลการประชุมกนง.พุธนี้ ท่ามกลางแนวโน้มดอกเบี้ยในประเทศเพื่อนบ้านที่ทรงตัวถึงปรับขึ้น แต่เศรษฐกิจไทยต้องการแรงกระตุ้น  คาดว่ากนง.จะลดดอกเบี้ย 0.25% เป็น 2% ซึ่งเป็นบวกต่อจิตวิทยาในกลุ่มค้าปลีก (CPALL, HMPRO, GLOBAL) บ้าน (RML, SPALI) เช่าซื้อ (TISCO, ASK, THANI) และหุ้นที่จ่ายปันผลสูง  เป็นลบต่อแบงก์ขนาดใหญ่ และผู้ที่นำเข้าวัตถุดิบจากต่างประเทศเพราะเงินบาทอ่อน เช่นสายการบิน เหล็ก รับเหมา อย่างไรก็ตาม หากไม่เป็นไปตามคาด อาจมีแรงขายในกลุ่มบ้านและค้าปลีกที่ถูกเก็งกำไรตั้งแต่สัปดาห์ที่ผ่านมา และมีโอกาสที่ค่าเงินบาทจะแข็งค่าต่อเนื่องจากสัปดาห์ก่อน
ส.ศิริวาณิช
Mthai News
