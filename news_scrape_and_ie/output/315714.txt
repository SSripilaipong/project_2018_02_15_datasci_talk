เปิดตลาดหุ้นวันแรกของสัปดาห์ (10 มี.ค.) ติดลบ2.03 ดัชนีปรับตัวอยู่ที่ 1,353.05 จุด มูลค่าการซื้อขาย 1,187.73 ล้านบาท โบรกเกอร์คาดเทขายทำกำไร รอดูผลกนง.ประชุมปรับอัตราดอกเบี้ย

โบรกฯคาดแนวโน้มหุ้นไทยเช้านี้ผันผวน แนะจับตาผลการประชุมกนง.-คำตัดสินศาลรธน.กลางสัปดาห์นี้ โดยดัชนีหุ้นวันแรกของสัปดาห์ (10 มี.ค.) ติดลบ2.03 ดัชนีปรับตัวอยู่ที่ 1,353.05 จุด มูลค่าการซื้อขาย 1,187.73 ล้านบาท ให้กรอบดัชนีที่ 1,345-1,363 จุด นายเกียรติก้อง เดโช นักกลยุทธ บล.ซีไอเอ็มบี (ประเทศไทย) กล่าวว่า ตลาดหุ้นไทยเช้านี้น่าจะแกว่งตัวทั้งในแดนบวกและแดนลบ โดยช่วงเปิดตลาดดัชนีอาจจะยืนอยู่ในแดนบวกก่อนที่จะขยับตัวลงไปอยู่ในแดนลบ เช่นเดียวกับตลาดหุ้นเอเชีย เพราะได้รับผลกระทบจากตัวเลขการส่งออกของจีนที่ออกมาต่ำกว่าที่คาดการณ์ไว้
ทั้งนี้นักลงทุนคงจับตาดูในเรื่องของก ารประชุมคณะกรรมการนโยบายทางการเงิน (กนง.) ว่าจะมีการปรับลดอัตราดอกเบี้ยนโยบายลงหรือไม่ รวมถึงคำตัดสินของศาลรัฐธรรมนูญในเรื่องของที่มาของเม็ดเงิน 2 ล้านล้านบาทว่าขัดต่อรัฐธรรมนูญหรือไม่  โดยทั้งหมดจะเกิดขึ้นในวันที่ 12 มี.ค.นี้ พร้อมให้กรอบการเคลื่อนไหวดัชนีที่แนวรับ(ดัชนีต่ำสุด) 1,345-1,350 จุด แนวต้าน(ดัชนีสูงสุด) 1,360-1,363 จุด
Mthai News
