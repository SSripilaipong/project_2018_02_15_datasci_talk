“อำพน” เผย “จุตินันท์”  ยื่นลาออกบอร์ดบินไทย ไม่เกี่ยวกับการเมือง ให้ฝ่ายบริหารดำเนินการเรื่องนี้ต่อไป โดยให้ประจิน พิจารณาตามขั้นตอน

นายอำพน กิตติอำพน เลขาธิการสำนักนายกรัฐมนตรี และกรรมการ คณะกรรมการ บริษัท การบินไทย จำกัด (มหาชน) เปิดเผยถึงกรณี  นายจุตินันท์ ภิรมย์ภักดี ได้ยื่นหนังสือลาออกจากตำแหน่งกรรมการ โดยลงนามในหนังสือ เมื่อวันที่ 7 มี.ค.57  ที่ผ่านมาว่า การลาออกของนายจุตินันท์ โดย ไม่เกี่ยวข้องกับการถูกกดดันทางการเมือง หากว่าเป็นสาเหตุนี้คงลาออกไปนานแล้ว  ขณะเดียวกันก็ทราบมาว่า นายจุตินันท์จะครบวาระการดำรงตำแหน่งกรรมการในช่วงสิ้นเดือน มี.ค.นี้
นายอำพน กล่าวต่อว่า ได้เห็นใบลาออกวางไว้บนโต๊ะในวันที่เข้ามาเก็บของหลังจากพ้นตำแหน่งประธานบอร์ดไปแล้ว แต่ด้วยสถานะของตนในขณะนั้นได้พ้นตำแหน่งประธานบอร์ดแล้ว จึงขอให้ฝ่ายบริหารทำหน้าที่ดำเนินการเรื่องนี้ต่อไป โดยต้องส่งหนังสือลาออกไปให้ประธานบอร์ดคนใหม่ พล.อ.อ.ประจิน จั่นตอง พิจารณาอนุมัติตามขั้นตอน
Mthai News
