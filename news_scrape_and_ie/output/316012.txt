ฟิทช์ เรทติ้งฯยังยืนยันอันดับความน่าเชื่อถือไทยระดับเดิม พร้อมชมนโยบายการเงิน และการคลังมั่นคง แม้สหรัฐลด “คิวอี”ไทยยังไม่ผันผวน เตือนหากปัญหาการเมืองยืดเยื้อ เรทติ้งอาจลด

นางสาวจุฬารัตน์ สุธีธร ผู้อำนวยการสำนักงานบริหารหนี้สาธารณะ เผยผลการจัดอันดับความน่าเชื่อถือของประเทศไทยโดย บริษัท Fitch Ratings (Fitch) ยืนยันอันดับความน่าเชื่อถือของตราสารหนี้ ระยะยาวสกุลเงินต่างประเทศและสกุลเงินบาทของรัฐบาล (Foreign and Local Currency Long-Term Issuer Default Rating) ที่ระดับ BBB+ และ A- ตามลำดับ โดยมีมุมมองที่มีเสถียรภาพ (Stable Outlook)
รวมทั้งยืนยันอันดับความน่าเชื่อถือของหุ้นกู้ไม่มีหลักประกันไม่ด้อยสิทธิ์สกุลเงินตราต่างประเทศและสกุลเงินบาท (Senior Unsecured Foreign and Local Currency Bonds) ที่ระดับ BBB+ และ A- ตามลำดับ
พร้อมทั้งยืนยันอันดับความน่าเชื่อถือของตราสารหนี้ระยะสั้นสกุลเงินต่างประเทศของรัฐบาล (Foreign Currency Short-Term Issuer Default Rating) ที่ระดับ F2 และเพดานอันดับความน่าเชื่อถือของประเทศ (Country Ceiling) ที่ระดับ A-
ประเทศไทยมีสถานะภาคต่างประเทศที่แข็งแกร่งและกรอบนโยบายทางการเงินที่มั่นคงในขณะเดียวกันตัวชี้วัดหลักด้านการคลังภาครัฐอยู่ในระดับที่ดีเมื่อเปรียบเทียบกับประเทศในกลุ่มอันดับความน่าเชื่อถือเดียวกัน ปัจจัยที่แข
