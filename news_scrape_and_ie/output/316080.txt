ครม. มีมติขยายเวลาลดอัตราภาษีสรรพสามิตน้ำมันดีเซลออกไปอีก 1 เดือน สิ้นสุดวันที่ 30 เม.ย.2557 พร้อมชงเรื่องเสนอกกต. อนุมัติ

ที่ประชุมคณะรัฐมนตรี (ครม.) มีมติให้ขยายเวลาการปรับลดอัตราภาษีสรรพสามิตน้ำมันดีเซลออกไปอีก 1 เดือน ไปเป็นสิ้นสุดวันที่ 30 เม.ย.57 โดยหลังจากนี้ต้องเสนอขอความเห็นชอบต่อคณะกรรมการการเลือกตั้ง (กกต.) อีกครั้ง
ด้านนายพงษ์ศักดิ์ รักตพงศ์ไพศาล รมว.พลังงาน ได้รายงานต่อที่ประชุม ครม.ถึงสถานะกองทุนน้ำมันเชื้อเพลิงว่าขณะนี้กองทุนน้ำมันฯ มีฐานะสุทธิติดลบ 7,405 ล้านบาท หรือคิดเป็น 125 ล้านบาท/วันพร้อมกันนี้ได้ประเมินสถานะกองทุนฯ ในช่วง 6 เดือนหลังจากนี้ว่า มีโอกาสติดลบเต็มเพดาน 3 หมื่นล้านบาท เนื่องจากสถานการณ์ราคาน้ำมันในตลาดโลกมีแนวโน้มปรับเพิ่มสูงขึ้นอย่างต่อเนื่อง จากวิกฤติยูเครนและรัสเซีย
MThai News
