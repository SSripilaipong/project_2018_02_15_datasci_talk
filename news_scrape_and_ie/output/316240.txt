ทิสโก้ ชี้แนะหุ้นกลุ่มอสังหาน่าลงทุน ราคาถูก แม้ครึ่งปีแรกตลาดซบเซา คาดครึ่งหลังยอดจองพุ่ง LH ,QH และ SPALI

บล.ทิสโก้ วิเคราะห์หุ้นกลุ่มอสังหาริมทรัพย์ว่า จากการคาดว่ายอดจองที่พักอาศัยจะปรับตัวดีขึ้นในช่วงครึ่งปีหลัง ด้วยเหตุผลสนับสนุนคือ อุปสงค์ที่ค้างมาจากไตรมาส 4 ปี 2556 และต้นปีนี้  2. สถานการณ์การเมืองที่น่าจะคลี่คลาย  อีกทั้งแผนเปิดตัวคอนโดใหม่ในครึ่งปีหลัง คาดผลักดันยอดจองพุ่งสูงขึ้น  ทิสโก้คาดว่าจะมีการปรับลดอัตราดอกเบี้ยลง ส่งผลบวกต่ออุตสาหกรรมอสังหาฯ โดยรวม
เราคาดยอดจองรวมทั้งปีนี้จะอยู่ที่ 1.81 แสนล้านบาท เทียบกับ แนวทางที่ได้รับจากผู้บริหารของบริษัทโดยรวมที่ 1.96 แสนล้านบาท สำหรับในช่วง 2 เดือนแรกของปีนี้ บริษัทที่อยู่ภายใต้การวิเคราะห์ของทิสโก้ สามารถทำยอดจองโดยรวมได้ 8% จากเป้าที่วางไว้ แม้จะมีการเปิดตัวโครงการค่อนข้างน้อยก็ตาม ทิสโก้ปรับลดประมาณการผลประกอบการปี 2557 สำหรับบริษัทฯในธุรกิจอสังหาริมทรัพย์ลง 2% โดยเฉลี่ย และมีการใช้ส่วนลดที่ 15% เข้าไปในปริมาณยอดจองบ้านสะสม (Backlog) ที่มีอยู่ในปัจจุบัน
ทิสโก้คาดว่า บริษัทอสังหาฯ ที่อยู่ภายใต้การวิเคราะห์ ซื้อขายอยู่ในระดับราคาเฉลี่ยย้อนหลัง 5 ปี เนื่องจากมีการเติบโตค่อนข้างน้อยที่ 4% ก่อนหน้านี้ เราตั้งเป้าราคาด้วย สูงกว่าค่าเฉลี่ยระยะยาว 0.5-1 การลดลงของราคาหุ้นกลุ่มอสังหาฯ ราว 25-60% ในช่วง 3-12 เดือนที่ผ่านมา ทำให้ทิสโก้เห็นโอกาสที่จะเข้าทยอยสะสมหุ้นที่น่าสนใจ
สำหรับหุ้นขนาดใหญ่ Large-cap ทิสโก้แนะนำ LH อิงจากโครงการที่จะเปิดเป็นจำนวนมากในไตรมาส 2 ปี 2557 เป็นต้นไป และได้มีปรับกลยุทธ์เน้นไปทางที่พักแนวราบมากขึ้น สำหรับหุ้นขนาดกลาง mid/small cap เราแนะนำ SPALI จากโครงการสะสม Backlog ที่มีอยู่เยอะ และแนะนำ QH จากราคาที่ปรับตัวลงมามากเกินไปจนต่ำกว่ามูลค่าที่เหมาะสม
MThai News
