“นิวัฒน์ธำรง บุญทรงไพศาล”เงิน 2 หมื่นล้านบาท ที่จะช่วยชาวนา ถึง ธ.ก.ส. ภายในวันศุกร์ที่ 14 มี.ค อย่างช้าวันจันทร์
นายนิวัฒน์ธำรง บุญทรงไพศาล รองนายกรัฐมนตรี และ รมว.พาณิชย์ เปิดเผยว่า  เงิน 2 หมื่นล้านบาทจะออกไปถึงธนาคารเพื่อการเกษตรและสหกรณ์การเกษตร (ธ.ก.ส.) ภายในวันศุกร์ที่ 14 มี.ค. และ ธ.ก.ส.น่าจะเริ่มนำเงินไปจ่ายให้กับชาวนาได้   หรืออย่างช้าคือวันจันทร์หน้า  โดยเอกสารจากกระทรวงพาณิชย์จะเสร็จเรียบร้อยและส่งถึงกระทรวงการคลังภายในวันนี้ หลังจากเมื่อวันศุกร์ที่ผ่านมาได้รับหนังสือยืนยันมติจากคณะกรรมการการเลือกตั้ง (กกต.)  ที่อนุมัติให้รัฐบาลใช้งบกลาง 20,000 ล้านบาท มาจ่ายคืนให้กับชาวนาที่นำข้าวเข้าโครงการรับจำนำข้าวเปลือกปี 56/57(รอบแรก) 
   
อย่างไรก็ตาม กระทรวงพาณิชย์พยายามระบายข้าว ขายข้าวให้ได้มากกว่าเดือนละ 8 พันล้าน อย่างเมื่อวานนี้ทั้งขายข้าวให้ต่างประเทศทั้งประมูลได้กว่า 7 แสนตัน มูลค่าเกือบๆ 9 พันล้านบาท ด้าน
นายสมศักดิ์ โชติรัตนศิริ ผู้อำนวยการสำนักงบประมาณ เปิดเผยว่า กำลังจะจัดสรรงบประมาณปี 57 งบกลางรายการเงินสำรองจ่ายจำนวน 2 หมื่นล้านบาทให้ในลักษณะงบดำเนินงานให้กรมการค้าต่างประเทศไปดำเนินการตามมติ ครม. และแจ้งไปด้วยว่าหากหมดความจำเป็นก็ให้ส่งคืนสำนักงบประมาณ ซึ่งเมื่อกรมการค้าต่างประเทศได้รับเงินแล้วก็ต้องดำเนินการตามกฎระเบียบขั้นตอน
แต่หากกรมการค้าต่างประเทศไม่สามารถหาเงินคืนได้ทันภายใน 31 พ.ค.นี้ กรมการค้าต่างประเทศก็ต้องชี้แจงและก็ต้องอยู่ในดุลยพินิจของกระทรวงการคลัง
MThai News
