“อิชิตัน” แจก!!รถปอร์เช่คันแรกให้ผู้โชคดี นางสาววัชราภรณ์ พวงประยงค์ พนักงานห้างสรรพสินค้า จ.ชลบุรี
นายตัน ภาสกรนที กรรมการผู้อำนวยการ บริษัท อิชิตัน กรุ๊ป จำกัด (มหาชน) เปิดเผยกับ MThai News ว่า “การจับรางวัลแคมเปญ “ลุ้นรหัสรวยเปรี้ยง ภาค 3 แจกล้านทุกวัน ลุ้นปอร์เช่ทุกเดือน”  โดยครั้งแรกวันที่ 11 มี.ค. ได้ผู้โชคดีคือ  นางสาววัชราภรณ์ พวงประยงค์ อายุ 21 ปี พนักงานขายของในห้างสรรพสินค้า จ.ชลบุรี โดยรับรางวัลเป็นรถปอร์เช่ ทันทีมุลค่า 8 ล้านบาท ก็ได้เสนอเพื่อนที่เป็นลูกเจ้าของร้านทอง ซื้อรถปอร์เช่ต่อทันที เพราะเธอขับรถไม่เป็น กลายเป็นเศรษฐีย่อยๆไป”
ทั้งนี้ตัวแคมเปญหน้าร้อน “ลุ้นรหัสรวยเปรี้ยง ภาค 3 แจกล้านทุกวัน ลุ้นปอร์เช่ทุกเดือน ” คิดเป็นมูลค่ารางวัล 66,000,000 บาท มากที่สุดเป็นประวัติการณ์ ตั้งแต่ 10 มีนาคม-12พฤษภาคม โดยไฮไลต์ คือ รถสปอร์ตสุดหรู “ปอร์เช่ บ็อกซ์เตอร์” และบัตรเติมน้ำมันฟรี รวมมูลค่ารางวัลละ 8.19 ล้านบาท 3 คัน จับรางวัลเฉพาะรถปอร์เช่วันที่ 11 มีนาคม 11 เมษายน และ 12 พฤษภาคม โดยผู้โชคดีคนแรกเป็นพนักงานขายของในห้างสรรพสินค้า คาดว่าแคมเปญดังกล่าวจะเพิ่มยอดขายให้อิชิตันอีก 20% เทียบกับการแจกทองครั้งก่อนๆ ส่วนทัวรฺยกแก๊งเที่ยวญี่ปุ่น เพิ่มยอดขายเพียง 10%

นายธนพันธ์ คงนันทะ รองกรรมการผู้จัดการ บริษัท อิชิตัน กรุ๊ป จํากัด เผยว่า “แคมเปญโปรโมชั่นของอิชิตันในปีนี้ ได้ปรับรูปแบบให้ตื่นเต้นมากขึ้น นอกจาก “แจกทองทุกวัน” ซึ่งเป็นหัวใจหลักของแคมเปญ  การเลือกแจกรถปอร์เช่ ก็เพื่อดึงความสนใจของผู้บริโภค โดยเฉพาะกลุ่มคนเมืองให้เข้าร่วมกิจกรรมมากขึ้น
ขณะเดียวกันก็ปรับช่วงเวลาให้สั้นลงเหลือเพียง 2 เดือน จาก 3 เดือนในปีที่แล้ว เพื่อให้เกิดอิมแพ็คมากขึ้น คนชินกับเรื่องรหัสชิงโชค เพราะช่วงหลังมีแบรนด์สินค้าทำกันเยอะ ทำให้คนร่วมกิจกรรมน้อยลง เราพยายามหากิมมิคใหม่ๆ เพื่อให้คนที่เลิกสนใจแคมเปญลักษณะนี้ไปแล้ว ให้กลับเข้ามา”
MThai News
