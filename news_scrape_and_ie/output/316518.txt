บล.เคทีบี ฟันธงช่วงวิกฤตการเมือง หุ้นมีโอกาสฟื้นตัว แนะเล่นเก็งกำไรหุ้นกลุ่มส่งออก และค้าปลีก ตัวเด่นคือ CPALL

บล.เคทีบี วิเคราะห์ แนวโน้มการลงทุนตลาดหุ้นไทยวันนี้(13 มี.ค.) ว่า มอง ดัชนีหุ้นมีโอกาสฟื้นตัวในระยะสั้น เพราะตลาดตอบรับข่าวทางลบต่อคำตัดสินของศาลรัฐธรรมนูญ เรื่อง ร่าง พ.ร.บ.เงินกู้ 2 ล้านล้านบาท เพื่อการพัฒนาโครงสร้างพื้นฐานของประเทศ เป็นการขัดรัฐธรรมนูญ ส่งผลให้ตลาดหุ้นไทยอ่อนตัวลง
แต่ทั้งนี้โครงการขนาดใหญ่ดังกล่าวยังไม่เริ่มดำเนินการดังนั้น การสิ้นสภาพของร่างกฎหมายฉบับนี้ จึงไม่มีผลกระทบทางลบอย่างมีนัยสำคัญ แต่โอกาสที่จะดำเนินโครงการก่อสร้างที่เกี่ยวกับโครงสร้างพื้นฐานการขนส่งขนาดใหญ่ของประเทศ จะเป็นไปได้ลำบากและล่าช้าในอนาคต เพราะต้องผ่านกระบวนการงบประมาณประจำปี ทำให้คาดว่า หากดัชนีหุ้นอ่อนตัวลงต่อในวันนี้ จะกลับมาฟื้นตัวในแดนบวก ทั้งนี้ ให้มองกรอบดัชนี ในช่วง 1,350-1,360 จุด
บล.เคทีบี ยังแนะนำซื้อเก็งกำไรหุ้น GFPT,CPF,CPALL,GFPT,CPF ซึ่งราคาหุ้น CPALL  ฟื้นตัวอย่างน่าสนใจ รวมทั้งสอดคล้องกับมุมมองที่มีต่อกำไรสุทธิที่เติบโตต่อเนื่องในระยะยาว โดยเฉพาะการปรับโครงสร้างการเงิน  หลังจากที่ CPALL ได้ MAKRO เป็นส่วนหนึ่งในฐานธุรกิจที่สำคัญของบริษัท โดยให้ราคาเป้าหมาย 16.09 และ33.80 ตามลำดับ
MThai News
