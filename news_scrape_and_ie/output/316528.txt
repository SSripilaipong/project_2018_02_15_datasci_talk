หุ้นเปิดตลาด(13 มี.ค. 2557) เพิ่มขึ้น 7.05 จุด ดัชนีปรับตัวอยู่ที่ 1,363.47 จุด โบรกฯแนะเก็งกำไรระยะสั้น เข้าออกเร็ว

บล.คันทรี่ กรุ๊ป ประเมินแนวโน้มตลาดเคลื่อนไหวในกรอบแคบ โดยได้รับแรงกดดันจากปัญหาในยูเครนที่ยังคงไร้ทางออก และกังวลความขัดแย้งของมหาอำนาจ  ขณะที่ในประเทศความกังวลต่อการขยายตัวของเศรษฐกิจไทยกดดันความน่าสนใจในการลงทุน รวมถึงปัญหาการเมืองในประเทศ ทำให้กระแสเงินไหลเข้าลดลง
แนวโน้มตลาดน่าจะปรับฐาน กลยุทธ์วันนี้เล่นเฉพาะหุ้นเล็กราคาถูก และเล่นเก็งกำไรระยะสั้น ทั้งนี้ดัชนีหุ้นเปิดตลาดวันนี้(13 มี.ค. 2557) เพิ่มขึ้น 7.05 จุด ดัชนีปรับตัวอยู่ที่ 1,363.47 จุด มูลค่าการซื้อขาย 1,594.77 ล้านบาท
MThai News
