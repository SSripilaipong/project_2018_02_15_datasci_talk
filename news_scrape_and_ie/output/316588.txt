ธอส. จัดสินเชื่อดอกเบี้ยต่ำในงาน “มหกรรมบ้านและคอนโด ครั้งที่ 30″ ด้วยดอกเบี้ย 1.25% ปีแรก ปีที่สอง 4.975% ต่อปี และสินเชื่ออื่นๆให้ลูกค้าใหม่และเก่า

นางอังคณา ปิลันธน์โอวาท ไชยมนัส กรรมการผู้จัดการธนาคารอาคารสงเคราะห์ (ธอส.)เผย ธอส. จัดสินเชื่ออัตราดอกเบี้ยต่ำ แก่ผู้จองสิทธิ์สินเชื่อของ ธอส.แในงาน  “มหกรรมบ้านและคอนโด ครั้งที่ 30” ระหว่างวันที่ 13-16 มีนาคม 2557  สำหรับงานนี้มีโปรโมชั่นพิเศษ ด้วย สินเชื่อบ้านอัตราดอกเบี้ยพิเศษ 1.25% ปีแรก ปีที่สอง 4.975% ต่อปี  สำหรับซื้อที่ดินพร้อมอาคารหรือห้องชุดปลูกสร้าง ต่อเติมหรือซ่อมแซมอาคาร ไถ่ถอนจำนองที่ดินพร้อมอาคารหรือห้องชุดจากสถาบันการเงินอื่น ซื้ออุปกรณ์และสิ่งอำนวยความสะดวกพร้อมกับการกู้ตามวัตถุประสงค์ข้างต้น
อีกทั้งข้อเสนอพิเศษสำหรับลูกค้าของธนาคารเดิม  ได้รับโปรโมชั่นพิเศษ อัตราดอกเบี้ยเงินกู้พิเศษ MRR-2.00% (ปัจจุบัน MRR ธอส.เท่ากับ 6.975%) เพื่อซื้ออุปกรณ์และสิ่งอำนวยความสะดวก เพื่อประโยชน์ในการอยู่อาศัย
“นอกจากนี้ ภายในงานผู้ที่จองสิทธิ์สินเชื่อของ ธอส. จะได้รับ การยกเว้นค่าธรรมเนียมการยื่นกู้และค่าประเมินราคาหลักประกัน โดยต้องยื่นคำขอกู้ภายในวันที่ 31มีนาคม 2557 และทำนิติกรรม ภายในวันที่ 30 เมษายน2557  และสำหรับลูกค้าที่จองสิทธิ์สินเชื่อ ยื่นกู้และทำนิติกรรมภายในระยะเวลาที่ธนาคารกำหนด
หากลูกค้ารายใดมีวงเงินทำนิติกรรมสูงสุด อันดับที่ 1 จะได้รับฟรีแพ็กเกจที่พักสุดหรูจาก “อัญชนา รีสอร์ท แอนด์ สปา”ปราณบุรี จ.ประจวบคีรีขันธ์ ห้อง Deluxe 3 วัน 2 คืนมูลค่า 12,000 บาท อันดับที่ 2 รับฟรี พัดลมปรับอากาศและเป่ายุง มูลค่า 2,900 บาท จากบริษัท เมโทรพลัสจำกัด และอันดับที่ 3 รับฟรี ชุดบัตรชมภาพยนตร์จากเมเจอร์ ซีนีเพล็กซ์ มูลค่า 960 บาท”
MThai News
