“ชัชชาติ สิทธิพันธุ์” พูดติดตลก “เหลือแค่ตุ๊กตุ๊ก” ภายหลังสำรวจการใช้รถโดยสารตุ๊กๆ ของชาวเมืองขอนแก่น และหลังจากศาลรัฐธรรมนูญล้มพ.ร.บ.เงินกู้ 2 ล้านล้านบาท
นายชัชชาติ สิทธิพันธุ์ รัฐมนตรีว่าการกระทรวงคมนาคม ได้ติดตาม น.ส.ยิ่งลักษณ์ ชินวัตร นายกรัฐมนตรี ไปในงานโครงการพัฒนาเมือง และประชุมแก้ปัญหาภัยแล้งภาคอีสาน ที่หอประชุมศาลากลางจังหวัดขอนแก่น ซึ่งวันนี้ได้โดยสารรถตุ๊กตุ๊ก ตรวจสถานีขนส่งแห่งที่ 3 จังหวัดขอนแก่น โดยระบุว่า ลองนั่งรถสามล้อเข้ามาที่ศาลากลาง 120 บาท ไกลเหมือนกัน ประชาชนที่ไม่มีรถส่วนตัว อาจจะไม่ค่อยสะดวก ดังนั้น จึงต้องดูการเชื่อมโยงให้ดีขึ้น

อีกทั้งนายชัชชาติพูดติดตลกอีกว่า “เหลือแค่ตุ๊กตุ๊ก” หลังจากเมื่อวานนี้ ศาลรัฐธรรมนูญ มีมติให้ร่าง พ.ร.บ.กู้เงิน 2 ล้านล้าน ตกไป เนื่องจากไม่ชอบทั้งกระบวนการออกกฎหมาย และเนื้อหาขัดต่อรัฐธรรมนูญ มาตรา 169 และ 170

MThai News
