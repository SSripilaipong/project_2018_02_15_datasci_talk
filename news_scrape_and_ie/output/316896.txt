ธนาคารกรุงไทยและธนาคารทหารไทย เตรียมลดดอกเบี้ย ภายหลัง กน. ลดดอกเบี้ยนโยบายลงเหลือ 2.00%

นายวรภัค ธันยาวงษ์ กรรมการผู้จัดการใหญ่ธนาคารกรุงไทย จำกัด (มหาชน) เผยหลังมอบนโยบายพนักงานเนื่องในโอกาสครอบรอบ 48 ปี ว่า หลังจากคณะกรรมการนโยบายการเงิน (กนง.) ลดดอกเบี้ยนโยบายลงมา 0.25% เพื่อกระตุ้นเศรษฐกิจธนาคารกรุงไทยก็พร้อมลดดอกเบี้ยลงเพื่อช่วยขับเคลื่อนเศรษฐกิจอีกทางหนึ่ง และยอมรับว่าช่วงเศรษฐกิจชะลอตัว ต้องลดเป้าหมายการปล่อยสินเชื่อให้สอดคล้องกับจีดีพี ที่เดิมคาดว่าจะขยายตัว 4.5% เหลือ 3.2% ทำให้คาดการณ์ว่าสินเชื่อจะเติมโตประมาณ 4.5%
ขณะที่นายบุญทักษ์ หวังเจริญ ประธานเจ้าหน้าที่บริหารทีเอ็มบี หรือธนาคารทหารไทยจำกัด (มหาชน) เปิดเผยว่า หลังโครงการลงทุน 2 ล้านล้านบาท ชะลอออกไปและเศรษฐกิจชะลอตัวเหลือโตประมาณ 2.9% ทำให้ธนาคารปรับเป้าสินเชื่อปีนี้เหลือ 8% จากเดิมคาดไว้ที่ 10%
ส่วนสัญญาณผิดนัดชำระหนี้กลุ่มลูกค้าเอสเอ็มอีและสินเชื่อบุคคลที่มีมากปลายปีที่แล้ว ก็เริ่มดีขึ้นในเดือนที่ผ่านมา จากการส่งออกที่เริ่มฟื้นตัว ส่วนแน้วโน้มดอกเบี้ยนั้นธนาคารเตรียมลดอัตราดอกเบี้ยลงตาม กนง.เช่นเดียวกัน
MThai News
