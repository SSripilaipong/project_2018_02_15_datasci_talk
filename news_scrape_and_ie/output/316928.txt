ผู้เชี่ยวชาญด้านพลังงาน ชี้ข้อมูลด้านพลังงานระบุชัด ความต้องการถ่านหินในไทย และในโลกมีเพิ่มมากขึ้น เหตุความต้องการใช้ไฟเพิ่มมากขึ้น

นายไพรินทร์ ชูโชติถาวร ประธานเจ้าหน้าที่บริหารและกรรมการผู้จัดการใหญ่ บริษัท ปตท.จำกัด(มหาชน) เปิดเผยว่า จะ ยังคงเดินหน้าลงทุนในธุรกิจถ่านหินตามแผนต่อไป เพราะเป็นเชื้อเพลิงหลักที่ตลาดต้องการ และประเทศไทยก็มีแผนก่อสร้างโรงไฟฟ้าถ่านหินเพิ่มมากขึ้นเช่นเดียวกัน
ด้านนายอภิสิทธิ์ รุจิเกียรติกำจร อดีตผู้บริหารบริษัท ปตท.จำกัด(มหาชน)  กล่าวว่า ราคาถ่านหินจะอ่อนตัวอีก 2 ปีเพราะที่ผ่านมาราคาสูงกว่า 100 ดอลลาร์สหรัฐต่อตัน ทำให้เกิดการขุดถ่านหินมาขายจำนวนมาก แต่คาดว่าในอนาคตความต้องการเพิ่มขึ้นเพราะจีนยังต้องการโรงไฟฟ้าใหม่จำนวน มาก
ในขณะที่รายงานเรื่องราคาถ่านหินขณะนี้ค่อนข้างตกต่ำ ซึ่งข้อมูลจาก บมจ.บ้านปู แจ้งว่า ล่าสุด ราคาถ่านหินตลาด BJI ลดลงมาอยู่ที่ 73 เหรียญสหรัฐฯต่อตัน ลดลง 8.8% จากราคาเฉลี่ย 80 เหรียญสหรัฐต่อตันในช่วงปลายปี  เพราะภาวะอุตสาหกรรมถ่านหินยังอยู่ในช่วงอุปทานส่วนเกิน โดยการผลิตเพิ่มเติมในปี 2557 จะมาจากอินโดนีเซียและออสเตรเลียประมาณ 15 และ 10 ล้านตัน ตามลำดับ
ในขณะที่ปริมาณความต้องการที่เพิ่มขึ้นจะมาจากอินเดียประมาณ 12 ล้านตัน เนื่องจากมีความต้องการใช้ไฟฟ้าเพิ่มขึ้นมาก รวมถึงประเทศเกิดใหม่ในแถบเอเชียและอเมริกาใต้คาดว่าจะมีความต้องการใช้เพิ่มขึ้นอีกประมาณ 10 ล้านตันปี 2557
ส่วนการนำเข้าถ่านหินของจีนในปี 2557 คาดว่าจะเพิ่มขึ้นเล็กน้อยเพียง 1-5 ล้านตัน เราคาดแนวโน้มราคาถ่านหินจะลดลงอย่างจำกัดแล้ว แต่คาดว่าเวลาอีกประมาณ 1-2 ปี จะสามารถฟื้นตัว
MThai News
