นักธุรกิจฝั่งธนบุรีและประชาชนและตำรวจ รวม 100 คน ร่วมบริจาคเงิน 18 ล้านบาท ช่วยชาวนาในบัญชีกองทุนช่วยเหลือชาวนา ของธกส.

กลุ่มนักธุรกิจฝั่งธนบุรีและประชาชนทั่วไป รวมถึงข้าราชการตำรวจประมาณ 100 คน เดินทางมายังธนาคารเพื่อการเกษตรและสหกรณ์การเกษตร (ธ.ก.ส.) สาขาทุ่งครุ เพื่อร่วมกันสมทบเงินเข้ากองทุนช่วยเหลือชาวนา บรรเทาความเดือดร้อนให้กับชาวนาที่ยังไม่ได้รับเงินจำนำข้าว
ด้านนักธุรกิจที่ร่วมบริจาคในวันนี้ (14 มี.ค.) บางรายระบุว่า ได้นำเงินมาฝากจำหนึ่งและหวังว่าจะช่วยบรรเทาความเดือดร้อนให้ชาวนาได้บ้าง ซึ่งตนเองไม่ได้เกี่ยวข้องกับการเมืองหรือฝ่ายใด แต่เห็นใจชาวนาที่เดือดร้อนมาก พร้อมขอให้ประชาชนร่วมกันออกมาสมทบทุน
พล.ต.ต.รัษฎากร ยิ่งยง ผู้บังคับการตำรวจนครบาล 8 กล่าวว่า ในวันนี้ทราบว่ากลุ่มประชาชนและนักธุรกิจจะรวมตัวกันมาฝากเงิน จึงได้นำกำลังตำรวจส่วนหนึ่งมาอำนวยความสะดวกและรักษาความปลอดภัยให้ และทราบว่าขณะนี้มียอดเงินสมทบกองทุนประมาณเกือบ 18 ล้านบาท
MThai News
