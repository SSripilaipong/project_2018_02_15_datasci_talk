“เคจีไอ” ฟันธงหุ้นกลุ่มค้าปลีก ซบเซา จากความไม่มั่นใจของผู้บริโภค แต่ตัวเด่นยังเป็น CPALL เพราะใกล้ชิดกับทุกชุมชน ผลงานยังโดเด่น

บล.เคจีไอ (ประเทศไทย) วิเคราะห์กลุ่มค้าปลีกให้น้ำหนักการลงทุนที่ “ต่ำกว่าตลาด” เพราะยังไม่เห็นสัญญาณการฟื้นตัวของการบริโภคในประเทศอย่างชัดเจน ขณะที่ผลกระทบจากโครงการจำนำข้าว จะกดกำลังซื้อในต่างจังหวัดให้ปรับตัวลง โดยประเมินกลุ่มห้างพื้นที่ขนาดใหญ่ (hypermarket) และห้างสรรพสินค้าจะได้รับผลกระทบมากที่สุดจากการบริโภคที่ชะลอตัวลง 
สำหรับธุรกิจร้านสะดวกซื้อน่าจะยังไปได้ดี เนื่องจากวิถีชีวิตของผู้บริโภคเปลี่ยนแปลงไปโดยมีการหันไปซื้อสินค้าของร้านสะดวกซื้อมากขึ้น ดังนั้น แนวโน้มที่ยังไม่สดใสของกลุ่มค้าปลีก เราจึงยังคงให้น้ำหนักหุ้นกลุ่มนี้ “ต่ำกว่าตลาด” โดยมี CPALL เป็นหุ้นเด่นในกลุ่มโดยให้ราคาเป้าหมายที่ 54.00 บาท
ทั้งนี้ สมาคมผู้ค้าปลีกไทย (TRA) คาดว่าธุรกิจขายสินค้าเพื่อการบริโภคในปีนี้จะโต 6.0-7.0% ในปีนี้ จากที่โต 6.3% ในปีที่แล้ว อย่างไรก็ตามเรามองเห็นโอกาสที่ธุรกิจนี้จะโตน้อยกว่านั้น เนื่องจากคาดว่าในครึ่งแรกของปีนี้คาดจะโตเพียงแค่ 4.5% เท่านั้นจากที่ขยายตัวถึง 9.0% ในครึ่งแรกของปีที่แล้วและยังไม่มีสัญญาณว่าจะฟื้นตัวในครึ่งหลังของปีนี้
แต่ผู้ประกอบการร้านสะดวกซื้อเซเว่น อีเลฟเล่น ของ CPALL น่าจะได้รับผลกระทบไม่มากนัก เนื่องจากสินค้าประเภทอาหารส่วนใหญ่ของ CPALL ได้กลายมาเป็นส่วนหนึ่งของวิถีชีวิตประจำวันของผู้คนไปแล้ว และคิดเป็นสัดส่วนถึง 72.5% ของยอดขายรวม ในขณะที่ผู้ประกอบการ hypermarket อย่างเช่น BIGC น่าจะได้รับผลกระทบมากที่สุดจากการบริโภคที่ชะลอตัวลง
แม้จะให้น้ำหนักหุ้นกลุ่มค้าปลีก “ต่ำกว่าตลาด” แต่ CPALL เป็นหุ้นเด่นในกลุ่ม บล.เคจีไอฯ คาดผลการดำเนินงานของหุ้นเด่น อย่าง CPALL จะยังคงโดดเด่นจากการฟื้นตัวของอุปสงค์ของสินค้าประเภทอาหาร และการขยายสาขา รวมไปถึง synergy ทีชัดเจนมากขึ้นจากการซื้อ MAKRO เรายังแนะนำ “ซื้อ” CPALL ราคาเป้าหมายที่ 54.00 บาท
MThai News
