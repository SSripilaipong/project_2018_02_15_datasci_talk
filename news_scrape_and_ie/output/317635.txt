“กิตติรัตน์ ณ ระนอง” ลงนามอนุมัติงบกลาง 20,000 ล้านบาท เพื่อโอนให้ธกส. สำหรับจ่ายให้กับชาวนาแล้ว

นายกิตติรัตน์ ณ ระนอง รักษาการรมว.กระทรวงการคลัง กล่าวก่อนเข้าประชุม ครม.ว่า  ได้ลงนามอนุมัติให้เบิกจ่ายงบกลาง 20,000 ล้านบาท เพื่อโอนให้ธนาคารเพื่อการเกษตรและสหกรณ์การเกษตร (ธ.ก.ส.) นำไปจ่ายให้กับชาวนาผู้มีใบประทวนจำนำข้าว ฤดูการผลิต 2556/2557
ขณะที่นายนิวัฒน์ธำรง บุญทรงไพศาล รักษาการ รมว.กระทรวงพาณิชย์ ยอมรับว่า จะสามารถหาเงินจากการระบายข้าวมาคืนงบกลาง ก่อนวันที่ 31 พฤษภาคมนี้ อย่างแน่นอน หลังจากช่วงที่ผ่านมาระบายข้าวได้เงิน 8,000-9,000 ล้านบาท/เดือน และวันที่ 19 มีนาคมนี้ จะนำข้าวในสต็อกของรัฐบาลออกมาประมูลในตลาดสินค้าเกษตรล่วงหน้าแห่งประเทศไทย (เอเฟท) หลังจากที่ผ่านมาถูกกลุ่มกปปส.ดับไฟระหว่างดำเนินการประมูล หากการประมูลครั้งนี้กลุ่ม กปปส.ขัดขวางอีก ต้องตอบสังคมชัดเจนเกี่ยวกับแนวทางการช่วยเหลือชาวนา
MThai News
