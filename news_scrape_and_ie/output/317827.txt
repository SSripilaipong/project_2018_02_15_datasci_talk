เอเซีย พลัส หุ้นกลุ่มปิโตรเคมี และโรงกลั่น น่าลงทุนมากกว่าค่าเฉลี่ยของตลาดหุ้น แนะเก็บ PTTGC,IVL มีแนวโน้มผลกำไรสูง

บล.เอเซีย พลัส วิเคราะห์หุ้นกลุ่มปิโตรเคมี และโรงกลั่น น่าลงทุนมากกว่าค่าเฉลี่ยของตลาดหุ้น ส่วนต่างของราคา (Spread ) ผลิตภัณฑ์ขั้นกลางสายโพลีเอสเอทธิลีน (PET) โดยบมจ.อินโดรามา เวนเจอร์ส (IVL) ตอบรับการฟื้นตัว ของโพลีเอสเตอร์(Polyester Fiber) มีความโดดเด่น จากสัดส่วน 20% ของปริมาณขายรวม ที่ปรับตัวเพิ่มขึ้นถึง 47.8%มาอยู่ที่ 215 เหรียญฯต่อตัน ขึ้นทำระดับสูงสุด
โดยในรอบ 1 ปี ที่ผ่านมา รับอานิสงค์หลักจากราคาต้นทุนวัตถุดิบพาราไซลีน (Px) ที่ปรับตัวลดลงอย่างต่อเนื่องอีก 8.3%wow จากความต้องการของตลาดผลิตภัณฑ์ Px ใหม่ๆ ที่ทยอยเกิดขึ้นในปี 2557 ปัจจัยหนุนจากราคาฝ้ายที่ยังยืนได้ในระดับสูงถึง 92.12 เซ็นต์ต่อปอนด์ ซึ่งถือเป็นช่วงทำระดับสูงสุดในรอบ 2 ปี ที่ผ่านมา จึงยังเป็นบวกต่อทิศทางราคาเส้นใยโพลีเอสเตอร์
ขณะที่ส่วนต่างราคาผลิตภัณฑ์กลุ่มอื่นๆในสัปดาห์ที่ผ่านมาล้วนเดินหน้าปรับตัวลดลง โดยในส่วนของผลิตภัณฑ์สายโอเลฟินส์ (PTTGC, IRPC) นั้นถูกกดดันจากราคาวัตถุดิบแนฟทาที่ปรับตัวเพิ่มขึ้น 1.0% ขณะที่ราคาผลิตภัณฑ์โดยรวมทรงตัวจากสัปดาห์ก่อนหน้า สำหรับส่วนต่างราคา ผลิตภัณฑ์กลุ่มอะโรเมติกส
โดยหุ้น (TOP, PTTGC, ESSO, IRPC) นั้น นอกจากถูกกดดันจากราคาต้นทุนวัตถุดิบแนฟทาที่ปรับตัวสูงขึ้นแล้ว ราคาผลิตภัณฑ์ทั้งพาราไซลีน (Px) และเบนซีน (Bz) ยังปรับตัวลดลงถึง 8.3%และ 3.4% จึงทำให้ส่นต่างราคาพาราไซลีน แนฟทา (Px-Naptha) และ ส่วนต่างราคาเบซีน แนฟทา (Bz-Naptha) ล่าสุดอยู่เพียง 210 และ 287 เหรียญฯต่อตัน ตามลำดับ
ฝ่ายวิจัยคาดแนวโน้มกำไรกลุ่มฯในไตรมาส 1 ปี 2557 น่าจะพลิกกลับมาเติบโตจากไตรมาส 4 ปี2556 ตามทิศทางส่วนต่างราคาผลิตภัณฑ์ปิโตรเคมีที่เห็นการปรับตัวสูงขึ้นโดยเฉพาะสายโอเลฟินส์ ซึ่งจะเป็นบวกต่อ PTTGC และ IRPC นอกจากนี้ในส่วนของ IVL คาดผลการดำเนินงานในไตรมาส 1 ปี 2557 จะสามารถพลิกกลับมาเป็นบวกได้โดดเด่นจาก
แนวโน้มส่วนต่างราคาผลิตภัณฑ์ PTA หรือที่เรียกว่า ชีวภาพเพื่อใช้ทดแทนสารโพลีเอสเตอร์ตั้งแต่ต้นปี 2557 ถึงปัจจุบันที่ปรับตัวเพิ่มขึ้นขณะที่ Spread ผลิตภัณฑ์อื่นๆยังทรงตัวได้ใกล้เคียงกับงวดที่ผ่านมา โดยคาดว่าปริมาณขาย PTA จะปรับตัวเพิ่มขึ้นหลังจากโรงงาน PTA ในยุโรปกลับมาเดินเครื่องได้ปกติ และ 3) คาดปริมาณขาย PET ปรับตัวเพิ่มขึ้นหลังจากโรงงาน Polyester Fiber ในอินโดนีเซีย ได้เริ่มดำเนินการผลิตเชิงพาณิชย์ในเดือน ม.ค. 2557 และส่งผลให้แนวโน้มกำไรในปี 2557 ของ IVL ยังเติบโตสูงถึง 188.4%เทียบช่วงเวลาเดียวกับปีก่อน
ฝ่ายวิจัยบล.เอเซีย พลัสแนะนำซื้อเก็งกำไร IVL (ราคาเหมาะสม 23.10 บาท) จากแนวโน้มส่วนต่างราคา PTA และราคาฝ้ายที่ขึ้นทำระดับสูงสุด ซึ่งคาดจะส่งผลบวกต่อผลการดำเนินงานของ IVL นอกจากนี้ยังคงเลือก PTTGC (ราคาเหมาะสม 91.70 บาท)  เป็นตัวน่าเก็บที่สุดของกลุ่ม
MThai News
