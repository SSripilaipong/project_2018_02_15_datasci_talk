ราคาทองคำวันนี้ปรับลง 100 บาท ทองแท่งขายออกบาทละ 20,700 บาท ทองรูปพรรณขายออกบาทละ 21,100 บาท

สมาคมค้าทองคำรายงานราคาทอง 96.5% ประจำวันที่ 19 มี.ค.  (ปรับครั้งที่ 1) ทองคำแท่งรับซื้อคืนบาทละ 20,600 บาท ขายออก 20,700 บาท ทองรูปพรรณรับซื้อคืนบาทละ 20,299.24 บาท ขายออก 21,100 บาท ปรับลดลงจากวันที่ 18 มี.ค. 100 บาท
บจ.ฮั่วเซ่งเฮง โกลด์ ฟิวเจอร์ส ชี้ว่าราคาทองปรับตัวลดลงต่อเนื่องเป็นวันที่ 2 โดยมีแรงขายออกมามากในการซื้อขายช่วงค่ำ และสำหรับราคาในประเทศกลับได้รับแรงกดดันจากการแข็งค่าของเงินบาทจนทำให้ราคาทองคำในประเทศวานนี้ปรับตัวลดลงมากกว่าปกติ นักลงทุนให้ความสนใจกับการประชุมของธนาคารกลางสหรัฐที่จะทราบผลการประชุมในช่วงค่ำวันนี้
ทั้งนี้คาดว่าจะไม่มีการปรับขึ้นอัตราดอกเบี้ยที่ใกล้ 0% ในปัจจุบัน และอาจมีการปรับลดปริมาณการซื้อพันธบัตรลงต่อเนื่องจากการประชุมใน 2 ครั้งก่อนหน้า ถึงแม้รายงานข้อมูลเศรษฐกิจของสหรัฐในระยะหลังๆที่ผ่านมาชะลอตัวลงเนื่องจากสภาพอากาศในสหรัฐ ซึ่งส่งผลให้การจ้างงานชะลอตัวลง
MThai News
