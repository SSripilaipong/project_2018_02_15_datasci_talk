ฟินันเซีย ไซรัส ชี้หุ้นไทยยังขยับขึ้นได้ แนะจับตาดัชนีหากหลุด1380 จุด จะเริ่มปรับลง ย้ำซื้อขายรอบนี้เข้าออกเร็ว ลดเสี่ยง
บล.ฟินันเซีย ไซรัส หลังจากเมื่อวานนี้ (18 มี.ค.57) ดัชนีหุ้นขยับบวกเกินกว่า 1380 จุดขึ้นไปเล็กน้อย เริ่มมีแรงขายออกมากดดันให้ตลาดผันผวนและมีจังหวะย้อนลบอีกครั้ง ทำให้คาดว่าตลาดใกล้ที่จะเข้าสู่รอบพักตัวลงตามคาดในเร็วๆ นี้ ดังนั้นฟินันเซียฯ จึงแนะนำให้เการลงทุนในลักษณะเข้าเร็ว-ออกไว โดยจะซื้อตามช่วงบวกก็ต่อเมื่อดัชนีสามารถผ่านแนวต้าน(ดัชนีสูงสุด)ขึ้นได้แล้ว ลุ้นขึ้นไปทำกำไรที่แนวต้านถัดไปต่อ
แต่ถ้าทดสอบแนวต้านอยู่แนะนำให้เน้นขายทำกำไรดีกว่า เพราะมีสิทธิเลือกหุ้นซื้อใหม่ในช่วงตลาดเป็นลบได้ เพื่อเป็นการลดความเสี่ยงจากโอกาสในการที่ดัชนีหุ้นจะปรับตัวย้อนลบลงไปทดสอบแนวรับ (ดัชนีต่ำสุด) แถว 1340 จุดหรือต่ำกว่าในรอบถัดไปตามที่คาดไว้
ดัชนีหุ้นเปิดตลาดวันนี้ (19 มี.ค. 57) เมื่อเวลา 09.58 น. ดัชนีหุ้นไทยเปิดตลาดที่ 1,379.30 จุด เพิ่มขึ้น 6.22 จุด มูลค่าการซื้อขาย 1,813.03 ล้านบาท  สำหรับแนวโน้มระยะกลาง-ยาว ดัชนีหุ้นเริ่มแกว่งไต่ระดับขึ้นมาใกล้แนวต้านเป้าหมายที่ 1400 จุด(+/-) แล้ว โดยคาดว่าตั้งแต่ 1380 จุดขึ้นไปจะมีความเสี่ยงต่อโอกาสในการที่จะมีรอบปรับพักตัวลงในกรอบกว้างได้ ดังนั้นจึงแนะนำให้แบ่งส่วนทยอยขายทำกำไรบ้างเมื่อดัชนีสูงกว่า 1380 จุดขึ้นไป และจะกลับเข้าซื้อจริงจังใหม่อีกครั้ง เมื่อดัชนีหุ้นไหลย้อนลงไปใกล้เคียง 1340 จุดหรือหลุดต่ำกว่าก่อน
แต่การลงทุนวันนี้ MThai News แนะนำเกาะติดข่าวศาลรัฐธรรมนูญ ตัดสินว่าเลือกตั้ง 2 ก.พ. เป็นโมฆะหรือไม่ หากเป็นเป็นโมฆะหุ้นมีโอกาสติดลบลงมาก
MThai News
