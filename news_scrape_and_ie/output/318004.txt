งานมหกรรมบ้านฯ สวนกระแสเศรษฐกิจ ตลอดงาน 3 วัน มียอดขาย 4,000 ล้านบาท และมีรยอดขอสินเชื่อ 18,000 ล้านบาท

น.ส.อนงค์ลักษณ์ แพทยานันท์ ประธานจัดงานมหกรรมบ้านและคอนโดครั้งที่ 30 กล่าวว่า งานมหกรรมบ้านฯ ที่จัดขึ้นระหว่างวันที่ 13-16 มี.ค.ที่ผ่านมา  มียอดขาย 4,000 ล้านบาท และยอดคนเดินตลอดทั้ง 4 วันกว่า 100,000 คน มียอดขอสินเชื่อภายในงานกว่า 18,000 ล้านบาท  เกินกว่าเป้าหมายที่ตั้งไว้ ทั้งนี้ เป็นผลมาจากผู้บริโภคยังต้องการซื้อที่อยู่อาศัย รวมทั้งมั่นใจว่าผู้ประกอบการที่เข้าร่วมงาน ต่างมีโปรโมชั่นพิเศษมานำเสนอโดยที่อยู่อาศัยที่ได้รับความนิยมมากที่สุด 3 อันดับแรก คือ คอนโดมิเนียม รองลงมาคือบ้านเดี่ยว และ ทาวน์เฮ้าส์
“จากข้อมูลการลงทะเบียนผู้เข้าชมงาน ทำให้ทราบข้อมูลเชิงลึกว่า ผู้เข้าชมงานกว่า 35% เป็นผู้ที่เคยมาเข้าชมงานครั้งก่อนอีก 65% เป็นผู้เข้าชมงานครั้งแรกส่วนใหญ่ 60% มีอาชีพเป็นพนักงานบริษัทเอกชน รองลงมาคือเจ้าของกิจการ 10% ที่เหลือมีอาชีพรับราชการ พนักงานรัฐวิสาหกิจ ค้าขาย ด้านรายได้ต่อเดือนพบว่า ส่วนใหญ่ 40% มีรายได้ระหว่าง 30,000-50,000 บาทอีก 36% มีรายได้ไม่เกิน 30,000 บาท และ 10% มีรายได้ 50,000-70,000 บาท นอกจากนี้ผู้เข้าชมงานส่วนใหญ่ คือ 63% ต้องการซื้อที่อยู่อาศัยในเขตกทม. รองลงมา คือ นนทบุรี 10% หากรวมกทม. และ 5 จังหวัดปริมณฑลจะมีถึง 85%”
ผลสำรวจความต้องการที่อยู่อาศัยของผู้ลงทะเบียนเข้าชมงาน  พบว่ากลุ่มผู้บริโภคต้องซื้อที่อยู่อาศัยประเภทบ้านเดี่ยว 50%คอนโดมิเนียม30%ทาวน์เฮ้าส์13%และอาคารพานิชย์4% ด้านงบประมาณนั้น ต้องการระดับราคา 1- 2 ล้านบาทสูงถึง 45% รองลงมาคือราคา 2-3 ล้านบาท 23% ต่ำกว่า1ล้านบาท 7% ราคา 3-4 ล้านบาท 13% และ 4-6 ล้านบาท 8% ทั้งนี้ คาดว่าจะจัดงานดังกล่าวครั้งต่อไประหว่างวันที่ 9-12ต.ค.นี้ ที่ศูนย์การประชุมแห่งชาติสิริกิติ์
MThai News
