ทองคำแท่งขายออกบาทละ 20,450.00 บาท    ทองรูปพรรณขายออกบาทละ 20,850.00 บาท โดยทองลดลงบาทละ 100
สมาคมค้าทองคำประกาศราคาซื้อขายทองคำวันนี้(20มี.ค.)  ทองคำแท่งรับซื้อบาทละ 20,350.00 บาท    ขายออกบาทละ 20,450.00 บาท ทองรูปพรรณรับซื้อ 20,056.68 บาท ขายออกบาทละ 20,850.00 บาท  โดยราคาทองปรับลดลงจากวานนี้บาทละ100บาท หลังราคาทองตลาดโลกที่นิวยอร์กเมื่อคืนที่ผ่านมาลดลง 17.70 ดอลลาร์/ออนซ์
บ.ฮั่วเซ่งเฮง โกลด์ ฟิวเจอร์ส รายงานราคาทองตลอด 3 วัน ที่ผ่านมาปรับตัวลงในปริมาณค่อนข้างมาก โดยมีแรงขายออกมาในการซื้อขายช่วงค่ำ จนราคาทองไม่สามารถประคองตัวยืนเหนือแนวรับทางเทคนิคบริเวณ 1,355 ดอลลาร์ หลังทราบผลการประชุมของธนาคารกลางสหรัฐที่ตัดสินใจลดวงเงินในการซื้อพันธบัตรรัฐบาลลง และอัตราดอกเบี้ยใกล้ 0% ตามที่นักลงทุนประเมิน
โดยราคาทองปรับตัวลงมาเคลื่อนไหวต่ำกว่าแนวรับบริเวณ 1,350 ดอลลาร์ จึงเป็นสัญญาณขายกดดันให้ราคาปรับตัวลงในปริมาณมาก และลงมาเคลื่อนไหวต่ำกว่าแนวรับที่ 2 ของวันบริเวณ 1,335 ดอลลาร์ จึงยังมีแนวโน้มที่ราคาจะปรับตัวลงสู่แนวรับบริเวณ 1,300 ดอลลาร์ ต่อไป หากมีการดีดตัวกลับเกิดขึ้นในระหว่างวัน ที่แนวต้านบริเวณ 1,335 ดอลลาร์ เป็นแนวต้านที่ควรระวังแรงขายที่จะมีกลับออกมา
MThai News
