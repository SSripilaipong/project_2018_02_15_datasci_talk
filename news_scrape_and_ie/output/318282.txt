สติ๊กเกอร์ LINE กรุงไทย สุดฮ็อต 2 วัน ดาวน์โหลด 4 ล้าน พร้อมโปรโมทสมัคร VISA Debit ทุกแบบ วันที่ 8 เม.ย.จำนวน 500 คนแรกได้รับ Thumb Drive น้องวายุ

นางศิริพร นพวัฒนพงศ์ ผู้ช่วยกรรมการผู้จัดการใหญ่ สายงานการตลาดและสื่อสารองค์กร ธนาคารกรุงไทย เปิดเผยว่า จากที่ธนาคารได้ออก  LINE Sticker น้องวายุ ให้ลูกค้าและประชาชนได้ดาวน์โหลด ตั้งแต่วันที่ 18 มีนาคมที่ผ่านมานั้น ปรากฏว่าได้รับความนิยมอย่างมาก โดยมียอดดาวน์โหลดถึงกว่า 4 ล้าน ใน 2 วัน
อีกทั้งเพื่อเป็นการขอบคุณลูกค้า ธนาคารยังได้จัดโครงการ PLAY WITH ME…KTB Care LINE Sticker โดยมอบของที่ระลึกลวดลายน้องวายุให้กับลูกค้าที่สมัครใช้ผลิตภัณฑ์และบริการของธนาคาร โดยลูกค้าที่สมัครใช้บริการ SMS Alert ตั้งแต่วันที่ 18 มีนาคม 2557 จำนวน 2,000 คนแรกได้รับสายรัดหูฟังน้องวายุ ส่วนลูกค้าที่สมัครใช้บริการ KTB netbank ตั้งแต่วันที่ 25 มีนาคม 2557 จำนวน 2,000 คนแรกได้รับ Magnet Set น้องวายุ
นอกจากนี้ ลูกค้าที่ สมัครใช้บริการบัตร VISA Debit ทุกประเภท ตั้งแต่วันที่ 8 เมษายน 2557 จำนวน 500 คนแรกได้รับ Thumb Drive น้องวายุ  ส่วนลูกค้าที่สมัครสินเชื่อบ้านกรุงไทยผ่อนสบาย และได้รับอนุมัติวงเงิน 1 ล้านบาทขึ้นไปพร้อมเบิกใช้วงเงิน ภายในวันที่ 1 เมษายน – 31 พฤษภาคม 2557 จำนวน 500 คนแรกได้รับ Power Bank น้องวายุ ทั้งนี้ธนาคารจะประกาศรายชื่อทาง www.ktb.co.th
MThai News
