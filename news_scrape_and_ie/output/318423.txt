ราคาทองตลาดซื้อขายล่วงหน้า เริ่มมีช่วงดีดตัวขึ้น ในขณะที่ราคาทองคำโลกระยะสั้นยังอยู่ในช่วงพักฐาน

นายพงศ์ภัทร สิริพิพัฒน์ นักวิเคราะห์ บล. เคจีไอ วิเคราะห์แนวโน้ราคาทองฟิวเจอร์ (ตลาดซื้อขายทองล่วงหน้า) ทองคำเริ่มมีช่วงดีดตัวกลับ หรือรีบาวด์ ในขณะที่ค่าเงินบาทยังอ่อนค่า จะเป็นปัจจัยหนุนราคาทองคำในประเทศให้ปรับตัวขึ้นเสริมราคาทองคำโลกได้ แนวรับ(ราคาต่ำสุด) 20,500/20,350 แนวต้าน(ราคาสูงสุด)  20,750/20,950 กลยุทธ์การลงทุน แนะนำการลงทุน หากได้เปิดการลงทุนระยะยาว (Long) ไปเมื่อวันก่อน วันนี้แนะนำให้รอปิด Long ช่วง ราคาทองปรับตัวขึ้นตามแนวต้าน
ในขณะที่ราคาทองคำโลกระยะสั้นเริ่มมีช่วงหยุดไหลหรือดีดกลับสั้นๆ หลังปรับตัวลงต่อเนื่อง โดยหากยังไม่สามารถกลับไปยืนเหนือแนวต้านที่บริเวณ 1,350-1,355 หรือ 1,370 เหรียญ ยังเป็นการพักฐานหรือแกว่งตัวลง ซึ่งตลาดทองคำ COMEX ส่งมอบเดือน เม.ย. ปิดอ่อนตัวลง 10.8 ดอลลาร์ ปิดที่ 1,330.50 ดอลลาร์/ออนซ์
Mthai News
