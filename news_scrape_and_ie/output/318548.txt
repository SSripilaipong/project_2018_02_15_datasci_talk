กรมการค้าภายใน ตรวจราคาสินค้าบิ๊กซี พบราคาสินค้าปกติ ขอห้างค้าปลีกตรึงราคาหมู 120 บาทไปจนถึงสิ้นเดือนเมษายน

นายสันติชัย สารถวัลย์แพศย์ รองอธิบดีกรมการค้าภายใน เปิดเผยว่า วันนี้(21 มี.ค.) ได้ตรวจสอบสถานการณ์ราคาสินค้าที่ห้างค้าปลีกที่ห้างบิ๊กซีจัมโบ้ สาขาราษฎร์บูรณะ โดยภาพรวมราคาสินค้าอุปโภคบริโภคทั่วไปยังปกติ เพราะมีการแข่งขันสูง และกำลังซื้อของประชาชนก็ชะลอลง ทำให้ผู้ประกอบการไม่ปรับราคาสินค้าขึ้น ส่วนผักสอดปรับขึ้นลงแต่ละชนิดตามฤดูกาล จะมีก็แต่ราคาเนื้อหมูที่ราคาขายหน้าฟาร์มสูงถึงกิโลกรัมละ 70 – 75 บาท เพราะว่าจำนวนหมูที่ออกสู่ตลาดน้อยลง เพราะอากาศที่ร้อน ทำให้ราคาหน้าเขียงสูงขึ้นถึงกิโลกรัมละ 155 – 160 บาท
เบื้องต้นกรมการค้าภายใน ขอความร่วมมือห้างค้าปลีก ร่วมตรึงราคาหมูไปจนถึงสิ้นเดือนเมษายน โดยจำหน่ายเนื้อหมูราคาพิเศษกิโลกรัมละ 118 – 120 บาท โดยพยายามไม่ให้ราคาเนื้อหมูพุ่งสูงไปกว่านี้จนถึงสินเดือนเมษายน และหากมีปัญหาเนื้อหมูมีผลผลิตลดน้อยลงจนไม่พอต่อความต้องการอาจต้องมีการลดปริมาณการส่งออก
MThai News
