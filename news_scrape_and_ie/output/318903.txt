ทองคำแท่งขายออกบาทละ 20,400 บาท ทองรูปพรรณขายออกบาทละ 20,800 บาท โดยราคาทองร่วงจากวันเสาร์ 100 บาท อาจมีแรงเทขายทองต่อ

สมาคมค้าทองคำ รายงานราคาทองคำวันนี้ (24 มี.ค. 2557) เมื่อเวลา 09.30 น. ทองคำแท่งรับซื้อที่บาทละ 20,300 บาท ขายออกบาทละ 20,400 บาท ทองรูปพรรณรับซื้อที่บาทละ 20,011.20 บาท ขายออกบาทละ 20,800 บาท ทั้งนี้ ราคาทองปรับลดลง 100 บาท เมื่อเปรียบเทียบกับราคาวันเสาร์ที่ผ่านมา (22 มี.ค. 2557)
ทิศทางราคาทองคำนั้นมีการแกว่งตัวในคืนวันศุกร์ โดยที่กองทุนทองคำ SPDR ได้เข้าซื้อทองคำเพิ่ม 4.19 ตัน ปัจจุบันถือครองทองคำที่ระดับ 816.97 ตัน สำหรับในค่ำคืนนี้จะมีการประกาศตัวเลขเศรษฐกิจสำคัญจากสหรัฐอเมริกาได้แก่ Flash Manufacturing PMI ที่คาดว่าจะออกมาแย่ลงเล็กน้อย
ขณะที่ตลาดยังให้ความสนใจไปที่ความตึงเครียดในคาบสมุทรรัสเซีย โดยที่รัสเซียได้ลงนาม ให้ไครเมียเข้ามาเป็นส่วนหนึ่งของรัสเซีย อย่างไรก็ดี ตลาดยังคาดว่าไม่น่าจะเกิดสงครามใดๆ อย่างมากก็น่าจะเกิดการ Sanction เท่านั้นเอง จึงทำให้กลับมามีแรงเทขายอย่างหนาแน่นในปลายตลาด COMEX สำหรับตลาดเอเชียเช้านี้ทองคำปรับตัวลงลงหลุด 1,330 เหรียญอีกครั้งหนึ่ง
MThai News
