หุ้นเปิดตลาด (24 มี.ค. 2557) ร่วง 0.73 จุด ดัชนีหุ้นอยู่ที่ 1,359.77 จุด มูลค่าซื้อขาย 1,783.25 ล้านบาท

โดยบล.กสิกรไทย วิเคราะห์แนวโน้มตลาดหุ้น ดัชนี (SET Index) สัปดาห์นี้แกว่งผันผวนในกรอบ 1330-1370 จุด โดยดัชนีมีโอกาสเคลื่อนไหวทรงตัวในกรอบบนหรือสูงกว่าจากการทำบัญชีการลงทุน (Window dressing) ของนักลงทุนสถาบันในประเทศ
อย่างไรก็ตาม ปัจจัยเสี่ยงต่างประเทศทั้งความกังวลการชะลอตัวของเศรษฐกิจจีนและสถานการณ์ตึงเครียดในแคว้นไครเมีย รวมถึงปัจจัยการเมืองในประเทศที่ยังยืดเยื้อ ยังคงเป็นปัจจัยที่คอยกดดันตลาดต่อไปอีกระยะ นอกจากนี้ ความเสี่ยงของตลาดเงิน-ตลาดทุนหลัง Fed ส่งสัญญาณขึ้นดอกเบี้ยนโยบายเร็วกว่าคาด และการเดินทางของดัชนีหุ้นมาถึงระดับ 13 เท่า Forward PER จะเป็นตัวจำกัดดัชนีหุ้นขาขึ้น (Upside) สัปดาห์นี้ต้องจับตาตัวเลขส่งออกไทยเดือนก.พ.- หากชะลอตัวหรือติดลบ จะยิ่งเพิ่มความกังวลต่อ GDP ปี2557
กลยุทธ์การลงทุนช่วงัปดาห์นี้ “แบ่งขายทำกำไรกระชับพอร์ตให้แคบลง โดยเน้นเก็งกำไรด้วยวงเงินจำกัด ” แนะนำใช้จังหวะดัชนีทรงตัวหรือขึ้นเพื่อขายทำกำไรกระชับพอร์ต ส่วนการลงทุนระยะสั้น เลือกซื้อตั้งรับที่ระดับแนวรับสำคัญมากกว่าไล่ราคา โดยเน้นเก็งกำไรหุ้นที่มีปัจจัยบวกเฉพาะตัว ได้แก่ กลุ่มหุ้นส่งออก ((PTTGC ,PTT ,CPF, TUF, HANA, DELTA) หรือหุ้นใหญ่ที่เป็นเป้าหมายการทำบัญชีการลงทุน  (Window dressing) อาทิ กลุ่มพลังงาน(PTT PTTEP TOP) สำหรับนักลงทุนที่ทยอยขายทำกำไรแถว 1380 จุดไปแล้ว ให้รอซื้อคืนที่แนวรับ 1330 จุด 
 MThai News
