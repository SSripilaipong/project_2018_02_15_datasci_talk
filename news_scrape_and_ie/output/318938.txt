โบรเกอร์ต่างลงความเห็น เศรษฐกิจไทยติดลบ หลังการจัดตั้งรัฐบาลใหม่ต้องล่าช้าออกไป เหตุศาลรัฐธรรมนูญชีเลือกตั้ง 2 ก.พ. เป็นโมฆะ กสิกรแนะ    TUF และ PTTEP

บล.ฟิลลิป (ประเทศไทย) วิเคราะห์ ปัจจัยภายในคาดเริ่มเห็นสัญญาณการระอุขึ้นของอุณหภูมิทางการเมือง  โดยหลังศาลแถลงคำวินิจฉัยการเลือกตั้งเป็นโมฆะ ทางกลุ่มการเมืองต่างๆ มีการออกแถลงการณ์จุดยืนของตนทั้งเห็นด้วยและไม่เห็นด้วย อย่างไรก็ดี ภาพเศรษฐกิจมหภาคระยะยาวอาจเสียหายเพิ่มขึ้นหากการเลือกตั้งใหม่ไม่อาจทำได้ในเร็ววันนี้ ล่าสุดทาง ธปท. และสำนักวิจัยอื่นๆ เริ่มทยอยปรับอัตราการเติบโตของเศรษฐกิจลงต่ำกว่า 3%
นายกวี ชูกิจเกษม รองกรรมการผู้จัดการ สายงานวิเคราะห์หลักทรัพย์ บ.ล.กิกรไทย กล่าวว่า การที่ศาลรัฐธรรมนูญ ลงมติวินิจฉัยการเลือกตั้ง 2 ก.พ. 57 ไม่ชอบด้วยรัฐธรรมนูญ อาจทำให้ตลาดดีดตัวกลับ (rebound) ขึ้นมาที่แนวต้าน 1364 แต่ระวังแรงขายทำกำไรหลังจากนั้น เพราะทางออกทางการเมืองยังอีกไกล และยังไม่สามารถตั้งรัฐบาลได้ ซึ่งส่งผลกระทบต่อภาวะเศรษฐกิจไทย และทำให้นักวิเคราะห์ต้องปรับประมาณการกำไรบริษัทจดทะเบียนลงได้อีก
สำหรับปัจจับต่างประเทศตัวเลขเศรษฐกิจโดยเฉพาะรายงานดัชนีผู้จัดการฝ่ายจัดซื้อ (PMI) เบื้องต้นสำหรับเดือนมี.ค.ของหลายๆ ประเทศทั่วโลกจะประกาศวันนี้ มีทั้งจีน ยุโรป อเมริกา จะเป็นตัวบ่งชี้ว่าเศรษฐกิจโลกจะไปในทิศทางใด
หุ้นเด่น บล.กสิกรไทย แนะนำ
TUF   บมจ. ไทยยูเนี่ยนโฟรเซ่น คาดปี 2557 เป็นปีแห่งการฟื้นตัวของ TUF ธุรกิจกุ้งฟื้นตัวจากแนวโน้มโรคกุ้งตายด่วนเริ่มลดลง ด้านส่งออกทูน่า ราคาเฉลี่ยวัตถุดิบขณะนี้อยู่ที่ 1,200-1,300 เหรียญสหรัฐต่อตัน จากระดับเฉลี่ยของปี 2556 อยู่ที่ 1,956 เหรียญสหรัฐ ซึ่งส่งผลดีต่ออัตรากำไรธุรกิจในแบรนด์ของบริษัท ขณะที่ระดับราคาที่เริ่มมีเสถียรภาพ ช่วยกระตุ้นให้ลูกค้า โรงงานสั่งซื้อสินค้าตามปกติอีกครั้ง ปัจจุบันหุ้นซื้อขายที่ 12.3 เท่า เฉลี่ย PER ปี2557 ด้วยคาดการณ์ผลตอบแทนปันผล 4.1% (ปิด 67.50 บาท) ราคาเหมาะสมทางพื้นฐาน 75.00 บาท เป้าหมายทางกลยุทธ์ระยะสั้นที่ 70 และ 73 บาท / ตัดขาดทุนที่ 64 บาท
PTTEP   บมจ. ปตท.สผ. โดยราคาน้ำมันปรับตัวขึ้นสะท้อนข่าวความตรึงเครียดในยูเครน คาดว่ากำไรไตรมาส 4 ปี56 ที่ต่ำกว่าคาดเกิดจากบันทึกค่าใช้จ่ายภาษีที่เรียกว่า deferred tax ซึ่งเกิดขึ้นครั้งเดียว ปี 2557 เริ่มรับรู้รายได้ แหล่งมอนทาร่า ซอติก้า และนาทูนาซีเอ ซึ่งจะช่วยเพิ่มปริมาณการผลิตของบริษัทคาดปี 2557กำไรต่อหุ้น (EPS) เติบโต 26.0% เทียบกับปี 2556 ที่หดตัวลง 12.5%ปัจจุบันราคาหุ้นซื้อขายที่เพียง8.5เท่าเฉลี่ย PER ปี2557 ด้วยคาดการณ์ผลตอบแทนปันผล 4.1% เป้าหมายทางกลยุทธ์ระยะสั้นที่ 155-157 บาท / ตัดขาดทุนที่ 146 บาท (ปิด 151.50 บาท) ราคาเหมาะสมทางพื้นฐาน 186.00 บาท
MThai News
