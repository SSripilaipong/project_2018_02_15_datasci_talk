ทองคำแท่งขายออกบาทละ 20,250 บาท ทองรูปพรรณขายออกบาทละ 20,650 บาท ซึ่งทองร่วงบาทละ 150 บาท

สมาคมค้าทองคำ ประกาศราคาทองคำ (25 มี.ค. 2557) ปรับครั้งที่ 1 ทองคำแท่งรับซื้อที่บาทละ 20,150 บาท ขายออกบาทละ 20,250 บาท ทองรูปพรรณรับซื้อที่บาทละ 19,859.60 บาท ขายออกบาทละ 20,650 บาทราคาทองปรับลดลง 150 บาท เมื่อเปรียบเทียบกับราคาเมื่อวานนี้ เวลา 16.21 น. (ปรับราคาครั้งที่ 5 ในรอบวัน)
บ. ฮั่วเซ่งเฮง โกลด์ ฟิวเจอร์ส รายงานว่า นักลงทุนยังคงให้ความสนใจกับ เกี่ยวกับโอกาส เฟดจะเริ่มมีการปรับขึ้นอัตราดอกเบี้ยหลังจากยุติมาตรการผ่อนคลายทางการเงิน คิวอี และปัญหาความขัดแย้งระหว่างรัสเซียและยูเครนในการปกครองไครเมียที่เกิดขึ้นในช่วงสุดสัปดาห์จึงไม่มีผลต่อการเคลื่อนไหวของราคาทอง ส่วนราคาในประเทศยังคงได้รับปัจจัยบวกจากการอ่อนค่าของเงินบาท
ค่ำนี้จะมีการรายงานดัชนีความเชื่อมั่นผู้บริโภคของสหรัฐเดือนมีนาคม และยอดขายบ้านเดือนกุมภาพันธ์ หากรายงานออกมาดีกว่าคาดก็จะเป็นปัจจัยลบต่อการเคลื่อนไหวของราคาทอง และจะสนับสนุนการคาดการณ์เกี่ยวกับการขึ้นดอกเบี้ยของสหรัฐในปีหน้าตามคำแถลงของประธานธนาคารกลางสหรัฐ
การซื้อขายทองคำที่ตลาดล่วงหน้านิวยอร์ก(COMEX)ปรับลดลงแรงหลังนักลงทุนพากันเทขายทำกำไร หลังราคาพุ่งมาก่อนหน้านี้ ล่าสุดเมื่อคืนที่ผ่านมา(24 มี.ค.) ราคาส่งมอบเดือนเม.ย.ลดลง 24.80ดอลลาร์ หรือ 1.86% ปิดตลาดที่ระดับ 1,311.20 ดอลลาร์/ออนซ์
Mthai News
