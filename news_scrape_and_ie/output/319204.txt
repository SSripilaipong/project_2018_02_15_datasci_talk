ฟิลลิป แนะนักลงทุนมองกรอบดัชนีหุ้น 1340-1360 จุด หากหลุด 1340 จุด ให้ใส่เกียร์ถอย

บล.ฟิลลิป วิเคราะห์ตลาดหุ้น ซึ่งตลาดหุ้นไทยเมื่อวานนี้ (24มี.ค.)เทรดในแดนลบตลอดทั้งวัน ท่ามกลางแรงกดดันจากประเด็นการเมืองภายในที่ไร้ความคืบหน้าที่ความชัดเจน ก่อนปิดลบ 10.60 จุด มาที่ 1349.90 จุด ตลาดหุ้นต่างประเทศมีแรงกดดันจากความวิตกเรื่องการขยายตัวของวิกฤติยูเครนอีกครั้ง ซึ่งดัชนีดาวโจนส์ติดลบเล็กน้อย
ส่วนแนวโน้ม ตลาดหุ้นบ้นเรา  การเมืองภายในยังตกอยู่ในความคลุมเครือ หลังศาลรธน.วินิจฉัยเลือกตั้ง 2 ก.พ. เป็นโมฆะ และรอความคืบหน้ากำหนดวันเลือกตั้งใหม่ การตัดสินใจของพรรคปชป. ว่าจะบอยคอตการเลือกตั้งครั้งนี้หรือไม่  ท่ามกลางกระแสข่าวการเปิดโผรายชื่อนายกฯ คนกลาง แต่ความยืดเยื้อของการเมืองส่งผลต่อภาพใหญ่ทางเศรษฐกิจมากขึ้นเป็นลำดับ  โดยดัชนีอุตสาหกรรมเดือนก.พ.ลดต่ำสุดในรอบ 5 ปี ขณะที่ส.อ.ท.เตรียมลดเป้าหมายการผลิตรถยนต์ลง
ระยะสั้นมองตลาดผันผวนในกรอบทางลง จากปัจจัยลบเดิมๆ ที่แวดล้อมตลาด ขณะที่ยังไร้ปัจจัยบวกหนุนการฟื้นตัวอย่างจริงจัง มองกรอบดัชนี 1340-1360 จุดหากดัชนีหุ้นหลุด 1340 จุด ให้ถอยก่อน โดยให้แนวต้าน(ดัชนีสูงสุด)1360-1370 แนวรับ (ดัชนีต่ำสุด) 1340-1320 จุด
MThai News
