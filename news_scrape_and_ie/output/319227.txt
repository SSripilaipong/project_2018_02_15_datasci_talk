กระทรวงพาณิชย์แจงวันนี้ราคาสินค้าปรับตัวเพิ่มขึ้นหลายรายการ เนื้อหมูขึ้นอีก ก.ก.ละ 5 บาท ไข่ไก่ ฟองหนึ่งเกือบ 4 บาท
กระทรวงพาณิชย์ โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้พบว่า ราคาสินค้าปรับตัวเพิ่มขึ้นหลายรายการ อาทิ เนื้อหมู เพิ่มขึ้นขึ้นอีกกิโลกรัมละ 5 บาท มาอยู่ที่กิโลกรัมละ145-150 บาท แตงกวา กวางตุ้ง กิโลกรัมละ 18-20 บาท และ ผักชี กิโลกรัมละ 70-80 บาท
อย่างไรก็ตาม ยังมีสินค้าที่ราคาทรงตัว ได้แก่ไข่ไก่เบอร์ 2 ราคาฟองละ 3.30-3.40 บาท ไข่ไก่เบอร์ 3 ราคาฟองละ3.20-3.30 บาท ไก่สดทั้งตัว ราคากิโลกรัมละ 70-75 บาท ผักคะน้ากิโลกรัมละ 25-28 บาท ผักบุ้งจีน กวางตุ้งกิโลกรัมละ 15-18 บาท ถั่วฝักยาว กิโลกรัมละ 25-28 บาท กะหล่ำปลี กิโลกรัมละ 12-15 บาท และต้นหอม กิโลกรัมละ30-40 บาท
MThai News
