“ประจินต์ เอี่ยมลำเนา” เผยมั่นใจงานมอเตอร์โชว์2014 ครั้งที่ 35 ช่วยกระตุ้นยอดขายรถ หวังเป็นผู้จัดงานระดับอาเซียน รอบสื่อมวลชนวันนี้เป็นไปอย่างคึกคัก
นายประจินต์ เอี่ยมลำเนา ประธานกรรมการ บริษัทกรังด์ปรีซ์ อินเตอร์เนชั่นแนล จำกัด ในฐานะประธานจัดงานบางกอก อินเตอร์เนชั่นแนล มอเตอร์โชว์ ครั้งที่ 35 กล่าวเปิดงานว่าแม้ปัญหาสถานการณ์การเมืองส่งผลต่อเศรษฐกิจโดยรวมของประเทศ ไม่เว้นตลาดรถยนต์ ส่วนตัวไม่อยากให้ประชาชนกังวลมากเกินไป เพราะที่ผ่านมา ประเทศไทยได้เผชิญวิกฤติปัญหามาโดยตลอดแต่ด้วยพื้นฐานของเศรษฐกิจที่เข้มแข็งจะทำให้สามารถผ่านได้ด้วยดี ซึ่งจากยอดขายรถยนต์ในช่วงครึ่งปีแรกหดตัวลง

งานครั้งนี้จะเป็นเป้าหมายสำคัญของอุตสาหกรรมยานยนต์ทั้งระบบ ที่จะช่วยกระตุ้นให้ยอดขายรถยนต์กลับมาคึกคักได้อีกครั้ง โดยที่งานดังกล่าวจะจัดขึ้นภายใต้ คอนเซ็ปต์ Beauty In The Drive ยานยนต์สะกดใจ ระหว่างวันที่ 26 มีนาคม – 6 เมษายน 2557 ณ ชาเลนเจอร์ฮอลล์ 1-3 เมืองทองธานี

นอกจากนี้ นายประจินต์ กล่าวว่า  ในอนาคตต้องการเปิดเส้นทางสู่ประเทศเพื่อนบ้านและประชาคมเศรษฐกิจอาเซียน หรือAEC สู่การเป็นผู้จัดงานมอเตอร์โชว์ในประเทศแถบอาเซียน โดยเริ่มจากกัมพูชาและพม่า ซึ่งล่าสุด ได้เชิญผู้จัดงานทั้ง 2ประเทศมาประชุมและดูความพร้อมศักยภาพของไทยโดยคาดว่าจะเริ่มดำเนินการภายในช่วงเดือน ต.ค. – พ.ย.ที่จะไปจัดงานมอเตอร์โชว์ในต่างประเทศ

MThai News
