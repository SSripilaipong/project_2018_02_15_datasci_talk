กรมศุลฯโชว์ผลงานจับงาช้างลอบนำเข้า 76 กก.มูลค่ามากถึง 3,500,000 บาท ส่งมาจากเมืองโกเบ ประเทศญี่ปุ่น
นายนรินทร์ กัลยาณมิตร ที่ปรึกษาด้านพัฒนาระบบสิทธิประโยชน์ทางศุลกากร กำกับดูแลสำนักงานศุลกากรตรวจสินค้าลาดกระบัง และ นายภาสวิชญ์ แสงอินทร์ ผู้อำนวยการสำนักงานศุลกากรตรวจสินค้าลาดกระบัง ร่วมกันแถลงข่าวจับกุมตรวจยึดวุตถุงาช้าง จำนวน 76 ก.ก.มูลค่าประมาณ 3,500,000 บาทโดยการจับกุมครั้วนี้สืบเนื่องมาจาก เมื่อเวลา 15.30 น.วันที่ 21 มี.ค. เจ้าหน้าที่ 
ศุลกากรฝ่ายสืบสวนและปราบปรามส่วนควบคุมทางศุลกากร สำนักงานตรวจสินค้าลาดกระบัง ได้ทำการตรวจสินค้าต้องสงสัย นำเข้ามาทางเรือสินค้า TZINI จากเมืองโกเบ ประเทศญี่ปุ่น โดยสำแดงเป็นเครื่องยนต์เก่าและอะใหล่เก่า
ทั้งนี้จากการตรวจค้นอย่างละเอียดพบว่ามีการซุกซ่อนวัตถุงาช้างปะปนกับอะใหล่เก่าเพื่อตบตาเจ้าหน้าที่ ซึ่งคาดว่าต้นทางน่าจะมาจากประเทศทางแถบแอฟริกา ส่งผ่านมาเป็นทอดๆ แล้วนำเข้ามาในประเทศไทยเพื่อทำการแปรรูปเป็นสิ่งของต่าง ก่อนที่จะส่งออกจำหน่าย ซึ่งถือว่าเป็นครั้งแรกที่สามารถจับกุมงาช้างได้ทางเรือที่ส่งมาจากประเทศญี่ปุ่นจึงตรวจยึดไว้เป็นของกลาง
นายนรินทร์ กล่าวต่อว่า เบื้องต้นการลักลอบดังกล่าวมีความผิดฐานสำแดงเท็จเพื่อหลีกเลี่ยงข้อห้ามข้อกำกัด อันเป็นความผิดมาตรา 27,99 แห่ง พ.ร.บ.ศุลกากร พ.ศ.2469 มาตรา 16,17 แห่ง พ.ร.บ.ศุลกากร (ฉบับที่ 9) พ.ศ.2482 ประกอบกับ พ.ร.บ.สงวนและคุ้มครองสัตว์ป่า พ.ศ.2535 และอนุสัญญาว่าด้วยการค้าระหว่างประเทศ ซึ่งชนิดสัตว์ป่าและพืชป่าที่ใกล้สูญพันธุ์ (Cites) ก่อนทำการขยายผลจับกุมผู้ที่อยู่เบื้องหลังมาดำเนินคดีตามกฎหมายต่อไป
MThai News
