นักวิชาการ ระดมสมองเสนอแก้ปัญหาพลังงาน รัฐวิสาหกิจต้องปลอดการเมือง เลิกประชานิยมกำหนดพลังงานราคาถูก แก้นิสัยใช้น้ำมันสิ้นเปลือง
นายอนุสรณ์ แสงนิ่มนวล ที่ปรึกษาอาวุโส บริษัทบางจากปิโตรเลียม จำกัด(มหาชน) เปิดเผยในงานเสวนา”ความจริงคนไทยควรรู้…. ความมั่นคงด้านพลังงาน”  ว่า การปฏิรูปพลังงานต้องมองเป้าหมายของการปฏิรูปให้เกิดประโยชน์สูงสุดแก่ประชาชน แต่ต้องไม่ละเลยการมองผลกระทบต่อนักลงทุนด้วยดังนั้นการบริหารต้องโปร่งใสคือ  “หัวใจ” ต้องให้ธุรกิจพลังงานปลอดการเมือง บริษัทรัฐวิสาหกิจที่รัฐถือหุ้นต้องไม่มีตัวแทนนักการเมืองเข้ามา และไม่แต่งตั้งคนของฝ่ายการเมืองเข้ามาล้วงลูก ข้าราชการที่มีผลประโยชน์ทับซ้อนก็ไม่ควรเข้ามาเป็นกรรมการ
“หากมองปตท.ผูกขาดการจะไปยึดคืนมันเป็นไปได้ยากเพราะจะกระทบหลายส่วน แต่เราสามารถจัดตั้งบริษัทพลังงานแห่งชาติที่รัฐถือหุ้น100%ใหม่เข้ามาดูแลกิจการบางอย่างที่คิดว่าเป็นประโยชน์ต่อคนไทยได้ และต้องไม่เข้าตลาดหลักทรัพย์ฯ จีนเองเป็นตัวอย่างที่ดี แต่ข้อจำกัดคือหากต้องลงทุนมากก็จะมีปัญหา เช่น ปัญหาการขอใบอนุญาตประกอบบกิจการโรงงาน หรือ รง.4
ด้านราคาต้องคิดว่าจะไปทางไหนระหว่าง ยึดราคาต่ำๆ หรือสะท้อนกลไกตลาด  ส่วนตัวคิดว่าระยะสั้นไทยจะต้องผสมผสานเพื่อมาปรับกลไกภายในเช่น กองทุนน้ำมันเชื้อเพลิงซึ่งมองว่า ยังจำเป็นต้องมีอยู่เพื่อไว้ดูแลราคาช่วงผันผวน ภาษีฯ กรณีภาษีฯเช่นดีเซลควรจะพิจารณาให้ดี เพราะ การตรึงราคาไว้ไม่ให้เกิน30 บาทต่อลิตร นอกจากสูญเสียรายได้ปีละเป็นแสนล้านบาทยังทำให้ประชาชนใช้ไม่ประหยัดอีกด้วย
นายปิยสวัสดิ์ อัมระนันทน์ ประธานมูลนิธิพลังงานเพื่อสิ่งแวดล้อม กล่าวว่า อดีตไทยผลิตน้ำมันดิบเพียงพันบาร์เรลต่อวันปัจจุบันผลิตพลังงานได้หนึ่งล้านบาร์เรลต่อวันเทียบแท่าน้ำมันดิบ แต่ความต้องการใช้ 2ล้านบาร์เรลต่อวัน จากอดีตไทยนำเข้า 90%ขณะนี้เหลือ50% เพราะไทยผลิตก๊าซธรรมชาติได้มาก แต่ยังไม่เพียงพอ และหนีไม่พ้นการสะท้อนกลไกตลาดและ กรณีที่ต้องการให้ราคาน้ำมันต่ำนั้นเป็นสิ่งที่ต้องคิดผิด เพราะเวเนซูเอลามีสำรองมากและใช้นโยบายราคาต่ำทำประชานิยม ขณะนี้รัฐบาลก็ถูกขับไล่ไม่ต่างจากรัฐบาลไทย จึงชี้ให้เห็นว่านโยบายประชานิยมที่มากไปที่สุดประชาชนก็ไม่ได้ยอมรับอยู่
“การหันมาพึ่งพิงพลังงานทดแทนมากขึ้นจะเป็นตัวช่วยลดการนำเข้าของประเทศซึ่งนโยบายหลายอย่างก็เดินมาถูกทาง แต่การปฏิบัติกลับมีอุปสรรคจากปัญหาของภาครัฐเองเช่น รง.4 ที่ทำให้การลงทุนด้านพลังงานมีปัญหา เพราะเกิดการวิ่งเต้นถ้าขอใบอนุญาตแก้ทุกอย่างก็เป็นไปได้หมด
การปรับโครงสร้างราคาพลังงานมีความจำเป็นต่อความมั่นคงระยะยาว ดังนั้นเห็นว่าการปรับราคาให้สะท้อนต้นทุนจริงเป็นสิ่งจำเป็นเช่น กรณีก๊าซธรรมชาติสำหรับยานยนต์หรือNGVถูกเกินไปทำให้ไม่เอื้อให้เกิดการขยายการลงทุน ภ าษีน้ำมันเบนซินควรจะปรับลด ส่วนภาษีฯดีเซลก็ถูกเกินไป ดังนั้นนักวิชาการที่บริหารประเทศจะต้องกล้าที่จะแก้ไขเพราะประชานิยมมากไปก็ถูกขับไล่ได้  “นายปิยสวัสดิ์กล่าว
MThai News
