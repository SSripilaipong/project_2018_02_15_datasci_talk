หุ้นเปิดตลาดเช้านี้บวกทันที 5.56 จุด ตรงตามบทวิเคราะห์ บล.ธนชาต ชี้หยุดพักฐานระยะสั้น ดัชนีวิ่งขึ้นต่อ หุ้นพลังงานหนุนตลาด

บล.ธนชาต วิเคราะห์  ตลาดหุ้นบ้านเรามีความหวังฟื้นตัว หลังอยู่ในช่วงพักตัวระยะสั้น ด้วยการปรับตัวลงจากดัชนีสูงสุด(แนวต้าน) 1380 จุด ลงมาทดสอบ บริเวณดัชนีต่ำสุด  (แนวรับ) 1345-1347 จุด  และลึกไปถึงระดับต่ำสุดที่ 1341 จุด ก็สามารถฟื้นตัวในช่วงบ่าย (25 มี.ค.) ขึ้นมาปิดยืนเหนือระดับ 1350 จุด ทำให้ทางเทคนิคเกิดสัญญาณฟื้นตัวขึ้น โดยคาดว่าวันนี้จะขึ้นไปทดสอบ 1358-1362 จุด
สัปดาห์หน้าทะลุผ่านได้จะกลับขึ้นมาอยู่เหนือเส้นค่าเฉลี่ย 7 ถึง 21 วันได้ และบล.ธนชาต ยืนยันการจบการพักตัวระยะสั้น มีแนวโน้มขึ้นต่อ เปิดตลาดหุ้นเช้าวันนี้(26 มี.ค.) ดัชนีเพิ่มขั้น 5.56 จุด ปรับตัวอยู่ที่ 1,359.57 จุด มูลค่าซื้อขาย 1,028.70 ล้านบาท
โดยวันนี้ดัชนีหุ้น อยู่ในกรอบ 1345-1358 จุด จังหวะปิดยืนเหนือระดับ 1350 จุด เป็นลักษณะดีที่จะทำให้เกิดการฟื้นตัวขึ้น และคาดว่าวันนี้ดัชนีจะใช้เวลาส่วนใหญ่เคลื่อนไหวบวกต่ออยู่เหนือระดับดัชนี 1350 จุด  เป็นจังหวะซื้อหุ้น โดยวันนี้คาดว่าดัชนีจะอยู่ในกรอบ 1345-1358 จุด หรือสูงสุดไม่เกิน 1362 จุด (และตั้งจุดตัดขายไว้ที่ระดับ 1348 จุด) โดยมีโอกาสทะลุผ่าน 1362 จุด ขึ้นไปที่ระดับ1375-1380 จุดอีกครั้ง ผ่านแนวต้านได้ ก็ให้ซื้อเพิ่ม ด้วยเป้าหมายต่อไป 1420-1430 จุด เป็นจุดขายสำคัญ
ในขณะที่ หุ้นพลังงานหนุนตลาด PTT  ไม่หลุดแนวรับ 287 บาท กลับมาหนุนตลาด  PTTGC  มีจังหวะฟื้นตัวต่อเนื่องทะลุผ่าน 71.00 มีโอกาสขึ้นทดสอบ 72.50 บาท และเป้าหมาย 73.50 บาท  PTTEP  ทดสอบแนวนรับ 151.00 บาท และเริ่มฟื้นตัว คาดวาจะขึ้นทดสอบ 154.00 และ 156.00 บาท
Mthai News
