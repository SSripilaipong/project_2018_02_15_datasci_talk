คณะกรรมการมาตรฐานผลิตภัณฑ์อุตสาหกรรม ขเ้มตรวจอบเครื่องใช้ไฟฟ้า พบ 9 ห้างสรรพสินค้า มีินค้าไม่ได้มาตรฐานกว่า 1,038 รายการ

นายวิฑูรย์ สิมะโชคดี ปลัดกระทรวงอุตสาหกรรม ในฐานะประธานกรรมการมาตรฐานผลิตภัณฑ์อุตสาหกรรม (สมอ.) เปิดเผยว่า ที่ผ่านมาได้มอบนโยบายให้ สมอ.เข้มงวดการตรวจติดตามผลิตภัณฑ์ที่มีมาตรฐานบังคับในท้องตลาด โดยเฉพาะวัสดุก่อสร้าง เครื่องใช้ไฟฟ้าอิเล็กทรอนิกส์ ที่มีผลกระทบด้านความปลอดภัยต่อผู้ใช้งาน และความปลอดภัยสาธารณะ ซึ่งล่าสุด สมอ.ได้ดำเนินการตรวจร้านจำหน่ายเครื่องใช้ไฟฟ้าและอิเล็กทรอนิกส์ใน 24 ห้างสรรพสินค้าชื่อดังทั่วกรุงเทพมหานคร และปริมณฑล พบว่ามีการจำหน่ายเครื่องใช้ไฟฟ้าไม่ได้มาตรฐาน หรือไม่แสดงเครื่องหมาย มอก.ตามที่มาตรฐานกำหนด ใน 9 ห้างฯ หรือคิดเป็น 38%
สำำหรับผลิตภัณฑ์ที่มีปัญหา ได้แก่ ดวงโคม และหลอด LED เตาไมโครเวฟ หม้อหุงข้าวไฟฟ้า เครื่องปรับอากาศ แบ็ตเตอรี่มือถือ ไมโครโฟนไร้สาย รวมทั้งสิ้น 1,038 หน่วย จึงยึดและอายัดผลิตภัณฑ์ดังกล่าวไว้เพื่อตรวจสอบและดำเนินคดีต่อไป
อย่างไรก็ตาม สมอ.จะขยายผลไปยังเมืองใหญ่ๆ ทั่วประเทศ รวมทั้งการตรวจติดตามโรงงานที่ได้รับใบอนุญาตจำนวนหลายพันโรงงาน โดยจะเพิ่มความเข้มงวดและความถี่ของการตรวจติดตามในช่วงนี้เป็นพิเศษ เนื่องจากสถานการณ์บ้านเมืองไม่ปกติ และผู้ประกอบการบางส่วนอาจฉวยโอกาสกระทำความผิด
Mthai News
