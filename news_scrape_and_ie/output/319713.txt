ทองคำแท่งขายออกบาทละ 20,150.00 บาท ทองรูปพรรณขายออกบาทละ 20,550.00 บาท ร่วงลงบาทละ 150 บาท
สมาคมค้าทองคำ ประกาศราคาทอง วันที่ 27 มี.ค. 2557 ปรับครั้งที่ 1 ราคาทองคำลดลงบาทละ 150 บาท ทองคำแท่งรับซื้อบาทละ 20,050.00 บาท ขายออกบาทละ 20,150.00 บาท ทองรูปพรรณรับซื้อบาทละ19,753.48 บาท ขายออกบาทละ 20,550.00 บาท
บล.เคจีไอ รายงานปัจจัยที่มีผลกระทบต่อราคาทองคำ จากการประกาศตัวเลขเศรษฐกิจสหรัฐเมื่อคืนนี้ที่ออกมาดี กดดันสินทรัพย์ปลอดภัยอย่างทองคำ ยอดคำสั่งซื้อสินค้าคงทนปรับตัวขึ้นสูงกว่าที่ตลาดคาดไว้ ในขณะที่ประเด็นเรื่อง ยูเครน-รัสเซีย ล่าสุดสหรัฐเรียกร้องให้นานาชาติคว่ำบาตรรัสเซีย แต่หากเกิดการใช้กำลังทหารของนานาชาติะเป็นจุดตัดสินใจที่สำคัญของราคาทองคำที่จะกลับมาปรับตัวขึ้นได้ ภาพรวมแนวโน้มดอลลาร์จะกลับมาแกว่งตัวขึ้นในระยะกลางและมีส่วนกดดันทองคำในรูปดอลลาร์
ปัจจัยในประเทศ ค่าเงินบาทที่อ่อนค่ามาต่อเนื่องอาจจะกลับมาแข็งค่าบ้าง และส่งผลให้ทองคำในประเทศปรับตัวแย่กว่าราคาทองคำโลกในช่วงสั้น โดยเราประเมินว่าในช่วงนี้การเปลี่ยนแปลงของราคาทองคำโลกจะเริ่มกลับมามีน้ำหนักมากกว่าค่าเงินบาท
MThai News
