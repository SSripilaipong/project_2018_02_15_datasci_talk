ดัชนีหุ้นเปิดตลาด(27 มีนาคม 2557) บวก 1.95 จุด ยืนที่ 1,362.39 จุด มูลค่าการซื้อขาย 958.86 ล้านบาท ดัชนีสูงสุดอยู่ที่ 1,362.80 จุด ดัชนีต่ำสุดอยู่ที่ 1,361.00 จุด

บล.โนมูระ พัฒนสิน คาดว่าดัชนีวันนี้ ปรับตัวลง ลุ้นฟื้น ให้กรอบแนวรับ 1351/1348 จุด และแนวต้าน 1366/1372 จุด แรงกดดันจากเหตุการณ์ตึงเครียดในคาบสมุทรไครเมียยังคงยืดเยื้อ โดยเฉพาะ การคว่ำบาตรต่อรัสเซีย รุนแรงมากยิ่งขึ้น นอกจากนี้ด้านผลการทดสอบะนาคารพาณิชย์ของ FED พบว่าธนาคารขนาดใหญ่บางแห่งไม่ผ่านการทดสอบ เช่น CitiGroup เป็นอีกปัจจัยที่เข้ากดดันการลงทุนในสินทรัพย์เสี่ยง Risky Asset ระยะสั้นอย่างตลาดหุ้น
แต่อย่างไรก็ตามหากกลับมาพิจารณาปัจจัยในประเทศพบว่ายังคงมีปัจจัยพยุงตลาดหลายประเด็น เช่น ความคาดหวังต่อการทำบัญชีการลงทุนในหุ้นเพิ่ม Window Dressing ช่วงปิดไตรมาส 1Q14 ซึ่งจากสถิติ SET +0.75-0.9% โอกาสสูงราว 75% จากประเด็นดังกล่าว รวมถึงการเก็งรอสัญญาณการเมืองที่ชัดเจนขึ้นในช่วงสัปดาห์นี้ ตลาดจะเก็งบวกต่อมติพรรคประชาธิปัตย์ต่อแนวทางการเลือกตั้งครั้งถัดไป ด้วยปัจจัยภายในทั้งหมด ถือเป็นปัจจัยที่น่าจะยังช่วยพยุงตลาดได้ ดังนั้น CNS ยังคงประเมินแนวต้านบริเวณ 1377/1381จุด และใช้บริเวณ 1350/1337 เป็นแนวรับสำคัญ
MThai News

