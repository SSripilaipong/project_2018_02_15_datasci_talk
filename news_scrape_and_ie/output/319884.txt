ส่งออกเดือนก.พ. โต 2.43% ตามการฟื้นตัวเศรษฐกิจโลก  พาณิชย์มั่นใจทั้งปีโตได้ตามเป้า5% นักเศรษฐศาสตร์ห่วงการนำเข้าหดตัวต่ำกว่าคาด

นางศรีรัตน์ รัษฐปานะ ปลัดกระทรวงพาณิชย์ เปิดเผยว่า การส่งออกเดือนก.พ. มีมูลค่า 18,363 ล้านดอลลาร์ เพิ่มขึ้น 2.43% นำเข้ามูลค่า 16,596 ล้านดอลลาร์ ลดลง 16.62% ทำให้เดือนก.พ. เกินดุลการค้า 1,767 ล้านดอลลาร์ ขณะที่ การส่งออก 2 เดือนแรกปีนี้ (ม.ค.-ก.พ.) มูลค่า 36,270 ล้านดอลลาร์ เพิ่มขึ้น 0.20% นำเข้า มูลค่า 37,024 ล้านดอลลาร์ ลดลง 16% ทำให้ 2 เดือนแรกปีนี้ ขาดดุลการค้า 753 ล้านดอลลาร์ กระทรวงพาณิชย์ ยังคงคาดว่า การส่งออกจะปรับตัวดีขึ้นในไตรมาสที่ 2 ตามการฟื้นตัวอย่างต่อเนื่องของเศรษฐกิจในตลาดหลักของไทย
รายงานการส่งออกเดือนก.พ. โต 2.43% ตามการฟื้นตัวเศรษฐกิจโลก ส่งผล 2 เดือนแรกโตได้ 0.2% ขณะที่นำเข้าติดลบต่อเนื่อง 16% ด้าน พาณิชย์ มั่นใจทั้งปีโตได้ตามเป้า 5% ระบุการเมืองยุติ มีโอกาสโต 10% ขณะที่นักเศรษฐศาสตร์ชี้ส่งออกฟื้นตามคาด แต่ห่วงการนำเข้าหดตัวต่ำกว่าคาดในทุกกลุ่มอุตสาหกรรม โดยเฉพาะสินค้าทุน หวั่นฉุดเศรษฐกิจไทยในอนาคต
ตลาดหลักขยายตัว 2.3% โดย สหภาพยุโรป (15) ขยายตัว 7% ญี่ปุ่น ขยายตัว 2.7% ขณะที่ สหรัฐ ลดลง 2.3% ตลาดศักยภาพสูง ขยายตัว 0.2% โดยอาเซียน (9) ขยายตัว 0.9% ฮ่องกง 8.7% ขณะที่จีน ลดลง 0.8% อินเดีย ลดลง 9.6%
ตลาดรองก็ขยายตัว 1.9% โดย ออสเตรเลีย ขยายตัว 0.8% ตะวันออกกลาง 0.4% แอฟริกา 3.6% ละตินอเมริกา 4.9% สหภาพยุโรป (12) 1.4% ส่วนตลาดสวิตเซอร์แลนด์ ขยายตัว 468.5% จากการนำเข้าอัญมณีและเครื่องประดับ
MThai News
