กรมการค้าต่างประเทศสั่งตรวจเข้มสินค้าส่งออก หลังข่าวต่างชาติแอนตี้ข้าวไทย ทั้งขอความร่วมมือผู้พบเห็นความผิดปกติโทรแจ้ง 1385

นายสุรศักดิ์ เรียงเครือ อธิบดีกรมการค้าต่างประเทศ เปิดเผยว่า ได้สั่งการให้ผู้ทำหน้าที่ตรวจสอบสินค้าเกษตรส่งออก หรือ เซอร์เวเยอร์ ที่ขึ้นทะเบียนและได้รับใบอนุญาตจากกรมการค้าต่างประเทศ 31 ราย ทำหน้าที่ตรวจสินค้าเกษตรส่งออกสำคัญ 11 ชนิด เช่น ข้าว ผลิตภัณฑ์มันสำปะหลัง ให้ได้คุณภาพมาตรฐาน หลังมีกระแสข่าวว่าคุณภาพข้าวของไทยมีปัญหา จึงต้องการให้เซอร์เวเยอร์ 
ดูแลตรวจสอบอย่างรัดกุม ไม่ควรละเลย หรือสมยอมกับเจ้าของโกดัง โรงสี หรือเจ้าหน้าที่รัฐที่เกี่ยวข้อง
ทั้งนี้หากตรวจพบการกระทำของเซอร์เวเยอร์ที่ไม่เป็นไปตามระเบียบ จะดำเนินการตามกฎหมายและยึดใบอนุญาต ถ้าผู้ใดพบเห็นการกระทำที่จะสร้างความเสียหาย สามารถแจ้งสายด่วนได้ 1385
MThai News
