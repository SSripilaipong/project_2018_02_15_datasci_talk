“ไทยคม” พร้อมให้บริการมัสต์แครี่ 1 เม.ย. เพื่อรองรับการออกอากาศทีวีดิจิตอล ผู้ที่มีชุดอุปกรณ์เปิดดูช่องใหม่ได้เลย

นายไพบูลย์ ภานุวัฒนวงศ์ ประธานเจ้าหน้าที่บริหาร ด้านเทคนิค บริษัท ไทยคม จำกัด (มหาชน) เปิดเผยว่า ในฐานะผู้ให้บริการสัญญาณดาวเทียมมีความพร้อมแพร่ภาพสัญญาณช่องรายการทีวีดิจิตอลผ่านดาวเทียม นับเป็นจุดเริ่มต้นสำคัญของการเปลี่ยนผ่านและเติบโตของอุตสาหกรรมโทรทัศน์ไทย โดยการแพร่ภาพสัญญาณดังกล่าวเป็นไปตามหลักเกณฑ์การเผยแพร่กิจการโทรทัศน์ที่ให้บริการแบบทั่วไป หรือ มัสต์แครี่ (Must carry) ของคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ที่ต้องให้บริการโดยทั่วถึง ตั้งแต่วันที่ 1 เม.ย.2557 ซึ่งเป็นวันแรกที่เริ่มทดลองออกอากาศช่องรายการทีวีดิจิตอลผ่านดาวเทียมไทยคม
ทั้งนี้ ไทยคม ได้ประสานงานกับผู้ให้บริการต่างๆ ในการส่งสัญญาณแบบ OTA เริ่มทยอยดำเนินการเป็น 2 ระยะ โดยระยะแรกจะเริ่มจากระบบ C-Band ตั้งแต่วันที่ 1 เม.ย.2557 ผู้รับชมที่มีชุดอุปกรณ์และจานรับสัญญาณดาวเทียมอยู่แล้ว ให้ปิดเครื่อง ถอดปลั๊ก รอสักครู่ แล้วเสียบปลั๊กเปิดเครื่องอีกครั้ง เครื่องก็จะทำการปรับปรุงช่องรายการโดยอัตโนมัติ
MThai News
