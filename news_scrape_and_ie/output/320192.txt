ดัชนีหุ้นส่งท้ายตลาด เพิ่มขึ้น 12.95 จุด ปรับตัวอยู่ที่1,368.90 จุด สัปดาห์หน้าจับตาดูการชุมนุมทางการเมืองจากทุกกล่มก่อนตัดสินใจลงทุน
นายสุกิจ อุดมศิริกุล กรรมการผู้จัดการ สายงานวิจัยหลักทรัพย์ บล.เมย์แบงก์ กิมเอ็ง (ประเทศไทย) กล่าวว่า ตลาดหุ้นไทยวันที่ 28 มี.ค. ดัชนีปรับตัวเพิ่มขึ้นค่อนข้างมาก ซึ่งประเมินได้ว่าเป็นผลจากการซื้อเพื่อปิดบัญชี ณ สิ้นงวดของกองทุน (Window Dressing) เพราะไม่ได้มีปัจจัยใหม่ที่จะเข้ามาผลักดันตลาดให้ปรับตัวขึ้นไปได้มากนัก โดยดัชนีหุ้นปรับตัวอยู่ที่1,368.90 จุด เพิ่มขึ้น 12.95 จุด มูลค่าซื้อขาย 32,483.71 ล้านบาท
ทั้งนี้  สัปดาห์หน้า (31 มี.ค. – 4 เม.ย.) ประเมินว่าตลาดหุ้นไทยน่าจะแกว่งตัวในกรอบแนวรับ(ดัชนีต่ำสุด) 1,360 จุด แนวต้าน(ดัชนีสูงสุด) 1,380 จุด  โดยปัจจัยที่ต้องจับตา คือ การชุมนุมของกลุ่มทางการเมืองต่าง ๆ ทั้งคณะกปปส.)ในวันที่ 29 มี.ค.นี้ รวมถึงกลุ่มนปช. ที่จะชุมนุมในวันที่ 5 เม.ย.นี้ ดังนั้น กลยุทธ์การลงทุน แนะนำนักลงทุนให้ซื้อขายระยะสั้นตามกรอบดัชนีที่คาดการณ์
5 อันดับหลักทรัพย์ที่มีมูลค่าซื้อขายสูงสุด
1.ADVANC      มูลค่าซื้อขาย 2,162.98ล้านบาท       ราคาปิดที่ 223.00 บาท     ปรับลง4.00 บาท 
 2.KBANK          มูลค่าซื้อขาย 2,029.40 ล้านบาท       ราคาปิดที่ 174.50 บาท      ปรับบวก3.50 บาท 
 3.BBL          มูลค่าซื้อขาย1,884.58 ล้านบาท        ราคาปิดที่ 176.00 บาท     ปรับบวก2.00 บาท 
 4.PTT          มูลค่าซื้อขาย1,622.38 ล้านบาท        ราคาปิดที่ 299.00 บาท      ไม่เปลี่ยนแปลง 
 5.SCB          มูลค่าซื้อขาย 1,301.21ล้านบาท         ราคาปิดที่ 156.50 บาท     ปรับบวก 3.00 บาท
