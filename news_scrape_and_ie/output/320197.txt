โรงรับจำนำรัฐปรับลดอัตราดอกเบี้ยรับจำนำใหม่ เงินต้นไม่เกิน 5,000 บาท คิดดอกเบี้ยร้อยละ 0.25 บาท/เดือน เพื่อช่วยเหลือประชาชนผู้มีรายได้น้อย

นายโสภณ ตันประคองสุข รองผู้อำนวยการ รักษาการแทนผู้อำนวยการ สำนักธนานุเคราะห์ (สธค.)หรือ โรงรับจำนำของรัฐ เปิดเผยว่า กระทรวงการพัฒนาสังคมและความมั่นคงของมนุษย์ โดยสำนักธนานุเคราะห์ ได้ปรับลดอัตราดอกเบี้ยรับจำนำใหม่ เพื่อช่วยเหลือประชาชนผู้มีรายได้น้อย โดยคิดอัตราดอกเบี้ย ดังนี้
เงินต้นไม่เกิน 5,000 บาท คิดดอกเบี้ยร้อยละ 0.25 บาท/เดือน,เงินต้น 5,000 – 10,000 บาท ดอกเบี้ยร้อยละ 0.75 บาท/เดือน,เงินต้น 10,001 – 20,000 บาท ดอกเบี้ยร้อยละ 1.00 บาท/เดือน,เงินต้น 20,001 – 100,000 บาท คิดดอกเบี้ยร้อยละ 1.25 บาท/เดือน
ในขณะที่อัตราดอกเบี้ยรับจำนำของโรงรับจำนำทั่วไปจะอยู่ที่ 1.25 % ต่อเดือน ทั้งนี้ให้มีผลตั้งแต่วันที่ 1 เม.ย. 57 ถึง 30 ก.ย. 57
MThai News
