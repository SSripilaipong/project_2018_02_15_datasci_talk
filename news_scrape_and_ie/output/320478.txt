ปลัดก.คลังปัดรัฐ เตรียมเงินภาษี 10% หลังก.ย. บอกต้องรอข้อสรุปถึงผลกระทบจากหน่วยงานที่เกี่ยวข้องก่อน
วันนี้ (31 มี.ค. 57) นายรังสรรค์ ศรีวรศาสตร์ ปลัดกระทรวงการคลัง ได้ออกมากล่าวถึงกรณีที่มีกระแสข่าวว่า รัฐบาลเตรียมจะปรับขึ้นภาษีมูลค่าเพิ่มเป็น 10% หลังเดือนกันยายนนี้ ว่า

รัฐบาลยังไม่มีแนวคิดใดๆ เกี่ยวกับการปรับภาษีมูลค่าเพิ่มเป็น 10% หลังเดือนกันยายนนี้ แต่ยังคงเก็บภาษีมูลค่าเพิ่ม 7% เช่นเดิม ส่วนจะมีแนวโน้มปรับขึ้นหรือไม่นั้น ยังสรุปไม่ได้ เพราะต้องพิจารณาถึงผลกระทบ และวิเคราะห์แนวโน้มการจัดเก็บรายได้ของหน่วยงานภาครัฐในปีงบประมาณ 2557 ก่อน
สำหรับกระแสข่าวการปรับขึ้นภาษีในครั้งนี้ น่าจะเป็นผลมาจากการวิเคราะห์ข้อมูลการจัดเก็บภาษีมูลค่าเพิ่มในช่วง 2 ไตรมาสแรก ของปีงบประมาณ 2557 ที่ต่ำกว่าเป้าที่ตั้งไว้ถึง  2 หมื่นล้านบาท จึงทำให้เชื่อว่าน่าจะเกิดจากการปรับโครงสร้างอัตราภาษีใหม่ขึ้น
MThai News
