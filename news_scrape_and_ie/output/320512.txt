ศาลปค.สั่ง กสทช. เลิกกฎ Must Have ยิงสดบอลโลกผ่านฟรีTV ชี้ทำบริษัท RS เจ้าของลิขสิทธิ์เสียหาย ให้มีผลย้อนหลังตั้งแต่วันที่ 4 ม.ค.56

รายงานข่าวแจ้งว่า วันนี้ (31 มี.ค.57) ศาลปกครองได้อ่านคำพิพากษา ในคดีหมายเลขดำที่ 726/2556 กรณีบริษัท อาร์เอส อินเตอร์เนชั่นเนล บรอดคาสติ้ง แอนด์ สปอร์ต แมเนจเม้นท์ ผู้ได้รับลิขสิทธิ์การถ่ายทอดสดฟุตบอลโลก ยื่นฟ้อง กสท. และสำนักงานคณะกรรมการกิจการกระจายเสียงฯ หรือ กสทช. ที่ออกประกาศกำหนดให้ต้องถ่ายทอดสดการแข่งขันฟุตบอลโลกรอบสุดท้ายทั้ง 64 นัดผ่านฟรีทีวี หรือที่เรียกกันว่ากฎ Must Have
ซึ่งจากการพิจารณาพยานและหลักฐานแล้วเสร็จ ศาลปกครองจึงมีคำสั่งตัดสินให้ กสทช. เพิกถอนประกาศดังกล่าว เนื่องจากเห็นว่าสร้างความเสียหายให้กับเจ้าของลิขสิทธิ์ โดยมีผลย้อนหลังตั้งแต่วันที่คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ(กสทช.) ประกาศเมื่อวันที่ 4 ม.ค. 56 ที่ผ่านมา ขณะที่ทาง กสท. และ กสทช. เตรียมจะยื่นอุทธรณ์ต่อไป หลังศาลปกครองมีคำตัดสิน
ทั้งนี้แม้คำตัดสินดังกล่าวจะไม่สามารถทำให้คนไทยรับชมการแข่งขันฟุตบอลดลกได้ครบ 64 แมตซ์ แต่ก็มีการถ่ายทอดสดทางฟรีทีวีอยู่ถึง 22 แมตซ์
MThai News
ติดตามกระแสข่าวบอลโลกทั้งหมด
เกาะติดกระแสข่าวบนโลกได้ที่  sport.mthai.com
