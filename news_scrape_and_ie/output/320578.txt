ทองคำร่วงบาทละ 150 ทองรูปพรรณขายออก 20,150 บ.ทองคำแท่งขายออกบาทละ 19,750.00 บาท

สมาคมค้าทองคำ ประกาศราคาทองคำ ประจำวันที่ 1 เม.ย. ราคาทองปรับครั้งที่ 1 ลดลงบาทละ 150 โดยทองคำแท่งรับซื้อบาทละ 19,650.00 บาท ขายออกบาทละ19,750.00 บาท ทองรูปพรรณรับซื้อบาทละ 19,359.32 บาท ขายออกบาทละ 20,150.00 บาท
ทั้งนี้ บ.ฮั่วเซ่งเฮง โกลด์ ฟิวเจอร์ รายงาน สภาพทางเทคนิคของราคาทองโดยรวมแล้วยังคงมีแนวโน้มอ่อนตัว โดยวานนี้ราคาทองไม่สามารถผ่านแนวต้านบริเวณ 1,300 ดอลลาร์ ได้ และกลับลงมาเคลื่อนไหวทรงตัวใกล้แนวรับบริเวณ 1,280 ดอลลาร์ หากราคาทองกลับลงไปเคลื่อนไหวต่ำกว่าแนวรับบริเวณ 1,280 ดอลลาร์ ก็จะเป็นสัญญาณขายกดดันให้ราคาปรับตัวลงไปยังแนวรับบริเวณ 1,260 ดอลลาร์ ต่อไป
ในช่วงสัปดาห์นี้จะมีการรายงานข้อมูลเศรษฐกิจของสหรัฐทั้งในช่วงกลางและปลายสัปดาห์ มีแนวโน้มการฟื้นตัวของเศรษฐกิจ อย่างไรก็ตามการที่ตลาดรับข่าวว่าอาจมีการยุติมาตรการกระตุ้นเศรษฐกิจจากธนาคารกลางสหรัฐในอีกไม่ช้า อาจส่งผลต่อการฟื้นตัวของเศรษฐกิจ ในคำแถลงของประธานธนาคารกลางสหรัฐเมื่อคืนนี้ จึงยังเน้นย้ำว่าจะยังใช้มาตรการผ่อนคลายแบบพิเศษต่อไปอีกระยะหนึ่ง
MThai News

