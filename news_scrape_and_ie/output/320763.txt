เอเซีย พลัสฟันธงหุ้นบันเทิงน่าลงทุนน้อยกว่าตลาด เหตุลงทุนสูง แนะซื้อ ” BEC และ RS” จากผลงานที่ผ่านมา

บล.เอเซีย พลัส วิเคราะห์หุ้นกลุ่มบันเทิงว่า น่าลงทุนน้อยกว่าตลาด โดยให้ข้อมูลว่า ผู้ชนะประมูลทีวีดิจิตอล จะได้รับใบอนุญาตในวันที่ 25 เม.ย. นี้บอร์ดกสท. มีมติให้เจ้าของโครงข่ายทีวีดิจิตอลทั้ง 4 รายประกอบด้วย ททบ. อสมท. ไทยพีบีเอสและกรมประชาสัมพันธ์ ทดสอบส่งสัญญาณโครงข่ายออกอากาศทีวีดิจิตอลระบบภาคพื้นดิน 1-24 เม.ย. นี้ ขณะที่ผู้ชนะประมูลช่องทีวีดิจิตอล 24 ช่องธุรกิจ จะได้รับใบอนุญาตในวันที่ 25 เม.ย. 2557 นี้ ซึ่งถือเป็นวันเริ่มนับอายุใบอนุญาตอายุ 15 ปี  ยกเว้น RS ที่กสท. จะยังไม่ให้ใบอนุญาต เพราะผังรายการของ RS ยังไม่ชัดเจน จากการฟ้องร้องคดีฟุตบอลโลก แต่ยังไม่สามารถโฆษณาได้จนถึงวันที่ได้รับใบอนุญาตคือ 25 เม.ย.
แต่ผลบวกในทีวีดิจิตอลยังมีที่จะเริ่มแพร่ภาพแล้ววันนี้ มีบทบาทสำคัญช่วยกระตุ้นเม็ดเงินโฆษณาในปีนี้ให้เติบโตเกิน 3% เทียบปีก่อน แต่จะถูกหักล้างประสบผลขาดทุนในช่วง 2-3 ปีแรก เพราะมูลค่าการลงทุนหลานพันล้านบาท คาดว่าส่งผลให้กำไรกลุ่มจะเพียงทรงตัวจากปีก่อนหน้า จึงลดน้ำหนักการลงทุนกลุ่มเพียง “น้อยกว่าตลาด” โดยฝ่ายวิจัยเลือก RS (ราคาเหมาะสม 11บาท) เป็นตัวเด่นสุด (Top Pick) ในกลุ่ม เพราะการเติบโตที่เด่นสุด จากการประสบความสำเร็จธุรกิจทีวีดาวเทียม และการอัพเกรดช่อง 8 ทีวีดาวเทียมเป็นช่องทีวีดิจิตอล คาดจะช่วยให้ธุรกิจทีวิดิจิตอล สามารถเกินจุดคุ้มทุนในปีนี้ได้ นอกจากนี้ยังได้รับผลบวกจากลิขสิทธิ์ถ่ายสดฟุตบอลโลก 2014  ช่วยเพิ่มฐานกำไรในปีนี้ไม่ต่ำกว่า 100 ล้านบาท ช่วยผลักดันให้กำไรสุทธิปี 2556 เติบโตถึง 42.5%
อีกตัวหนึ่งของกลุ่มและแนะนำ“ซื้อ” BEC (ราคาเหมาะสม 64 บาท) เพราะเป็นเจ้าของสถานีที่มีคอนเทนท์และฐานผู้ชมแข็งแกร่งสุด แม้จะมีต้นทุนที่เพิ่มขึ้นจากการนำช่องทีวีดิจิทัล HD มาออกอากาศคู่ขนานเหมือนกับช่อง 3 ปัจจุบัน และมีต้นทุนที่เพิ่มขึ้นจากการให้บริการช่องดิจิตอล SD อีก 2 ช่อง คือ ช่องวาไรตี้ และ SD เด็ก แต่คาดว่าจะมีรายได้เพิ่มขึ้นตามกำลังให้บริการที่เพิ่มขึ้น ทำให้สามารถรักษาฐานกำไรในปีนี้ให้ทรงตัวได้ ก่อนจะกลับมาเติบโตอีกครั้งในปีหน้า บวกกับการปันผล (Div.Yield) ปี 2557 ที่คาดว่าสูงถึง  5%
MThai News
