ดัชนีหุ้นลดลง 2.95 จุด ปรับตัวอยู่ที่ 1,393.67 จุด มูลค่าซื้อขาย 1,816.51 ล้านบาท โบรกชี้ต่างชาติยังช้อนซื้อ

บล.เคที ซีมิโก้ วิเคราะห์ตลาดหุ้นไทยเช้านี้ว่า จะปรับตัวขึ้นได้ในทิศทางเดียวกับตลาดหุ้นอื่นในภูมิภาคเอเชียที่เช้านี้ต่างอยู่ในแดนบวกกัน เพราะยังมีเงินไหลเข้าจากต่างชาติ (Fund Flow) ยังไหลเข้า ในตลาดเกิดใหม่ (Emerging Market) จากที่ก่อนหน้านี้มีการขายหุ้นออกมามาก ตอนนี้ก็เริ่มกลับเข้ามาซื้อ ซึ่งนักลงทุนก็คงจะมองหาซื้อหุ้นในตลาดที่มีมูลค่า และราคา (Valuation) ที่ถูกกว่าตลาดหุ้นบ้านเขา
นอกจากนี้ ยังมีความคาดหวังในมาตรการกระตุ้นเศรษฐกิจจากการประชุมธนาคารกลางยุโรป(ECB)ที่มีขึ้นในวันนี้ด้วย อีกทั้งยังคาดหวังจีนจะมีมาตรการกระตุ้นเศรษฐกิจออกมาด้วย ดังนั้นตลาดจึงน่าจะยังเป็นบวกอยู่ อีกทั้งในอีกราว 2 สัปดาห์ก็จะมีเรื่องการทยอยประกาศผลประกอบการของบริษัทจดทะเบียน ซึ่งก็คงจะเริ่มที่สหรัฐฯก่อน ซึ่งก็ต้องติดตามดูว่าเป็นอย่างไร ส่วนบ้านเราก็จะมีทยอยประกาศงบฯด้วยเหมือนกัน ซึ่งก็จะเริ่มที่หุ้นในกลุ่มแบงก์
พร้อมระบุว่าหุ้นในกลุ่มแบงก์ในตลาดบ้านเราเวลานี้ถูกกว่าตลาดอื่นในภูมิภาค ดังนั้นจึงคิดว่าน่าจะรับแรงซื้อได้อยู่ และจะทำให้กลุ่มแบงก์นำตลาดฯได้อยู่ อย่างไรตาม ตลาดบ้านเรายังมีการเมืองถ่วงอยู่ พร้อมให้แนวรับ 1,380-1,385 จุด แนวต้าน 1,400-1,410 จุด
MThai News
