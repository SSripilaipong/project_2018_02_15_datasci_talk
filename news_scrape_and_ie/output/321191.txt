ประชาชล้นหลาม แห่ต่อคิวจองซื้อหุ้น.อิชิตัน (ICHI)ด้วยการโชว์สัญญลักษณ์อิชิตัน รับเฉพาะ250 คนแรก วันนี้แค่5,000 หุ้น
ภายหลังแผนการขายหุ้นเพิ่มทุนของบมจ.อิชิตัน (ICHI) ด้วยการโชว์สัญญลักษณ์อิชิตัน 250 คนแรก ส่งผลให้ ตลาดหลักทรัพย์คึกคัก ประชาชนและนักลงทุนที่สนใจใช้ฝาผลิตเครื่องดื่มอิชิตันจำนวน 250 คนแรก แห่ต่อคิวเพื่อรับสิทธิ์จองหุ้นเพิ่มทุนได้สิทธิจอง 5,000 หุ้น ซึ่ง 2พี่น้องจากเชียงรายได้คิวแรก
นายก้องเกียรติ โอภาสวงการ ประธานเจ้าหน้าที่บริหาร บล.เอเซียพลัส จำกัด เปิดเผยว่า กลยุทธ์ของอิชิตันในการขายหุ้น ไม่ถือว่าทำผิดกฏกติกาของก.ล.ต.แต่อย่างไร ขณะที่ภาพรวมการตลาดของอิชิตัน มี “คุณตัน ภาสกรนที เป็นแบรนด์พรีเซ็นเตอร์” ด้วยตัวเองอยู่แล้ว ขณะที่ภาพรวมการซื้อขายหุ้นช่วงนี้เป้นโอกาสดีที่ต่างชาติกลับเข้าซื้อหุ้นไทย โดยเฉพาะหุ้นกลุ่มหัก และหุ้นกลุ่มธนาคารในช่วงนี้จะมีส่วนผลักดันหุ้นอิชิตันอย่างดี

บมจ.อิชิตัน (ICHI) ระบุในแบบแสดงรายการข้อมูล (ไฟลิ่ง) ว่า บริษัทฯได้กำหนดราคาขายหุ้นสามัญเพิ่มทุนครั้งแรกต่อประชาชนทั่วไป (IPO) หุ้นละ 13 บาท คิดเป็นอัตราส่วนราคาต่อกำไร (P/E Ratio) ที่ 19.2 เท่า โดยคำนวณจำกกำไรสุทธิในปี 2556 ที่ 881.7 ล้านบาท หารด้วยจำนวนหุ้นสำมัญภายหลังการเสนอขายหลักทรัพย์ในครั้งนี้แล้วรวม 1,300,000,000 หุ้น ที่เท่ากับ 0.7 บาทต่อหุ้น
โดย P/E Ratio ที่เสนอขายคิดเป็นส่วนลดประมาณร้อยละ 36.0 ของ P/E Ratio เฉลี่ยของผู้ประกอบการอื่นในอุตสาหกรรมเดียวกันที่จดทะเบียนอยู่ในตลาดหลักทรัพย์ในช่วงระยะเวลา 6 เดือน ตั้งแต่วันที่ 2 ตุลาคม 2556 จนถึงวันที่ 1 เมษายน 2557 ที่ 30.0 เท่า

ทั้งนี้ บริษัท ฯเปิดจองซื้อหุ้น IPO ระหว่างวันที่ 8-11 เม.ย. 2557 โดยก่อนหน้านี้ผู้บริหารคาดว่าจะเข้าซื้อขายในตลาดหลักทรัพย์ (SET) วันที่ 21 เม.ย. 2557โดยหุ้น IPO จำนวน 300 ล้านหุ้น จะจัดสรรให้นักลงทุนสถาบัน 80 ล้านหุ้น ผู้มีอุปการะคุณ 70 ล้านหุ้น ที่เหลือเป็นการเสนอขายนักลงทุนทั่วไป
MThai News
