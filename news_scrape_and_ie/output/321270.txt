ธนาคารกสิกรไทย โชว์ความพร้อมเงินสดเพียงพอรับการจับจ่ายในช่วงเทศกาลสงกรานต์ สูงถึง 25,600 ลบ.ทั้งในตู้และทุกสาขาแบงก์

ธนาคารกสิกรไทยเตรียมสำรองเงินสดเพื่อให้บริการในสาขาและเครื่องเอทีเอ็ม สำหรับประชาชนใช้จ่ายช่วงวันยุดยาวในเทศกาลสงกรานต์ 12-15 เมษายน 2557 รวมทั้งสิ้น 25,600 ล้านบาท เพิ่มขึ้นจาก ปี 2556 ราว 5,000 ล้านบาท ในจำนวนนี้ แบ่งเป็นการสำรองเงินสดผ่านช่องทางสาขา จำนวน 8,800 ล้านบาท เพิ่มขึ้นจากปี 2556 ประมาณ 2,000 ล้านบาท โดยเป็นเงินสำรองสำหรับสาขาในเขตกรุงเทพฯ จำนวน 4,300 ล้านบาท และสาขาในเขตภูมิภาคจำนวน 4,500 ล้านบาท
สำหรับการสำรองเงินสดเพื่อเครื่องเอทีเอ็ม (K-ATM) ที่มีอยู่จำนวนกว่า 9,023 เครื่อง ทั่วประเทศ จำนวนทั้งสิ้น 16,800.0 ล้านบาท เพิ่มขึ้นจาก ปี 2556 ราว 3,000 ล้านบาท แบ่งเป็นการสำรองเพื่อบรรจุเครื่องเอทีเอ็มในเขตกรุงเทพฯ จำนวน 7,600 ล้านบาท และเอทีเอ็มในเขตภูมิภาคจำนวน 9,200 ล้านบาท
MThai News
