บรรยากาศการลงทุนในตลาดหุ้นไทยเช้าวันนี้ (8 เม.ย.) เมื่อเวลา 10.00 น. ดัชนีปรับตัวเพิ่มขึ้น 1.12 จุด ดัชนีอยูที่ 1,393.13 จุด มูลค่าซื้อขาย 1,355.81 ล้านบาท

บล.คันทรี่ กรุ๊ป ประเมินแนวโน้มตลาดวันนี้ปรับตัวลดลง เพื่อรับรู้ส่วนต่างจากตลาดต่างประเทศที่ปรับตัวลงวานนี้  แม้ว่าการชุมนุมทางการเมืองจะไม่มีเหตุการณ์ที่ตึงเครียด  แต่เรายังมองว่าตลาดหุ้นไม่มีเหตุผลเพียงพอที่จะต้องปรับขึ้นไปกว่านี้มากนัก เรามองตลาดควรปรับฐานเป้าหมายการย่อตัวที่ 1,380 จุดภายในสัปดาห์นี้
บล.ทิสโก้ ประเมินจากข่าว ตลาดหุ้นโลกเมื่อคืน (7 เม.ย.) ปรับตัวลงกันถ้วนหน้า การชุมนุมทางการเมืองไม่มีการปะทะกันของผู้ชุมนุมทั้ง 2 ฝ่ายและกลุ่ม นปช. ได้ประกาศคืนพื้นที่อักษะและทยอยกลับ ทิสโก้มองว่าภายในไตรมาส 2 น่าจะเริ่มเห็นทางออก มองแนวโน้มเชิงบวกของเงินทุนต่างชาติ และมีโอกาสที่การเมืองอาจมีการเปลี่ยนแปลงแบบฉับพลัน จนอาจจะมีทางออกทางการเมืองเกิดขึ้นได้ จากกรณีนายกฯ ยิ่งลักษณ์ และครม.โยกย้ายนายถวิล เปลี่ยนศรี
หุ้นเด่น (Top picks) ในเดือน เม.ย. จึงเน้นหุ้นพื้นฐานดีขนาดใหญ่ เพราะน่าจะเป็นเป้าซื้อคืนของต่างชาติ แนะนำ ADVANC, BBL, BCP, BGH, HMPRO, IVL  นอกจากนี้ เรายังชอบหุ้นกลุ่มรับเหมาด้วย การมีบอร์ด BOI น่าจะช่วยให้การอนุมัติโครงการขอส่งเสริมการลงทุนที่ตกค้าง กลับมาเดินหน้าได้ตามปกติ เป็นผลดีต่อหุ้นนิคมฯ (AMATA, HEMRAJ) หุ้นมีสัญญาณเชิงบวกระยะสั้น SAT, TWS, PDI
Mthai News
