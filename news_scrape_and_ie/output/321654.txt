“นิวัฒน์ธำรง”มั่นใจกลางเดือนพ.ค. กระทรวงพาณิชย์คืนเงินทดลองจ่ายครบ2หมื่นล้านบาทได้หมดn ด้านชี้แจงปปช. กรณีจำนำข้าว ข้อมูลแน่นปึ๊ก
นายนิวัฒน์ธำรง บุญทรงไพศาล ปฏิบัติหน้าที่รองนายกรัฐมนตรีและรัฐมนตรีว่าการกระทรวงพาณิชย์ เปิดเผยว่า เมื่อเร็วๆ นี้ กระทรวงพาณิชย์ได้คืนเงินทดรองราชการที่นำมาใช้ในโครงการจำนำข้าวแล้ว 1 หมื่นล้านบาท คาดว่าภายในกลางเดือนพฤษภาคมจะคืนเงินได้ครบ 2 หมื่นล้านบาทเป็นไปตามที่คณะกรรมการการเลือกตั้งกำหนด
ขณะที่การชี้แจงต่อคณะกรรมการป้องกันและปราบปรามการทุจริตแห่งชาติ(ป.ป.ช.) กรณีที่ น.ส.ยิ่งลักษณ์ ชินวัตร ปฏิบัติหน้าที่นายกรัฐมนตรีและรัฐมนตรีว่าการกระทรวงกลาโหม เป็นผู้ถูกกล่าวหาละเว้นการปฏิบัติหน้าที่ปล่อยปะละเลยให้เกิดการทุจริตในโครงการรับจำนำข้าวนั้น ตนเองได้เตรียมข้อมูลอย่างดีที่สุดภายใต้ระยะเวลาอันจำกัดหาก ป.ป.ช.ต้องการข้อมูลเพิ่มเติมก็ยินดีเสนอให้ภายหลัง ทั้งนี้จะชี้แจงการดำเนินโครงการรับจำนำทั้งหมด เนื่องจาก กระทรวงพาณิชย์มีหน้าที่ดูแลโครงการตั้งแต่การรับจำนำไปจนถึงการระบายข้าว
MThai News
