หุ้นปิดลบ 12.67 จุด ดัชนีอยู่ที่ที่ 1,379.34 จุด เข้าสู่แดนลบตลอดวันก่อนหยุดสงกรานต์ จับตา ป.ป.ช.ตัดสินสถานะนายกฯ แนะเก็งกำไรระยะสั้น

บล.ฟิลลิป เผย ดัชนีตลาดหุ้นไทยปิดการซื้อขายวันนี้ (8 เม.ย.) ปรับลดลง 12.67 จุด ปรับตัวอยู่ที่ 1,379.34 จุด มูลค่าการซื้อขาย 28,330.84 ล้านบาท โดยดัชนีแกว่งตัวในแดนลบตามตลาดหุ้นสหรัฐฯ ซึ่งมีการซื้อขายในช่วงที่เป็นวันหยุดยาวของไทย ทั้งนี้หลังจากการชุมนุม นปช. ในสัปดาห์ที่ผ่านมา ไม่มีความรุนแรงใดๆ จึงทำให้ตลาดหุ้นไทยยังคงทรงตัวได้ ขณะที่สถานการณ์ทางการเมือง
ในสัปดาห์นี้ค่อนข้างเงียบ ซึ่งมองว่าความร้อนแรงจะกลับมาหลังวันหยุดช่วงสงกรานต์ และต้องจับตากรณีศาลรัฐธรรมนูญตัดสินสถานะของนายกรัฐมนตรี รวมทั้งกรณีเรื่องคดีจำนำข้าวจากคณะกรรมการป้องกันและปราบปรามการทุจริตแห่งชาติ (ป.ป.ช.) ซึ่งส่งผลให้นักลงทุนส่วนใหญ่ระมัดระวังการซื้อขาย แนะนำเก็งกำไรระยะสั้น เพื่อทำกำไรในช่วงที่ดัชนีฯ ปรับตัวเพิ่มขึ้น เพื่อลดความเสี่ยงช่วงวันหยุดยาว
MThai News
