หุ้นบวกทันที หลังเปิดตลาด (9 เม.ย.2557) เพิ่มขึ้น 7.63 ดัชนีปรับตัวอยู่ที่ 1,386.97 จุด มูลค่าซื้อขาย 864.513 ล้านบาท
นายเกษม พันธ์รัตนมาลา กรรมการและหัวหน้าส่วนงานวิจัย บล.ซีไอเอ็มบี (ประเทศไทย)กล่าวว่า ตลาดหุ้นไทยเช้านี้คาดว่าจะแกว่งตัวผันผวน และมูลค่าการซื้อขายคงน้อยลง เนื่องจากใกล้เข้าสู่วันหยุดระยะยาวช่วงเทศกาลสงกรานต์ ทำให้นักลงทุนชะลอการลงทุน ขณะที่สถานการณ์การเมืองในประเทศช่วงนี้ยังไม่มีความเคลื่อนไหวมากนัก ด้านตลาดหุ้นอื่นในภูมิภาคเอเชียเช้านี้เปิดในแดนบวกเล็กน้อย มองว่าเป็นการรีบาวด์ขึ้นหลังติดลบไปในช่วงก่อนหน้านี้ โดยให้กรอบการแกว่งที่ 1,375-1390 จุด
MThai News
