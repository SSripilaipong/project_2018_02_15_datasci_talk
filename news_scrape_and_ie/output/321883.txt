ธนาคาร ซีไอเอ็มบี ไทย ชี้สินเชื่อบ้านปีนี้หดตัวทั้งระบบ ด้านเงินฝาหลูกค้าแห่ลงทุนตลาดทุนหลังดอกเบี้ยลด ธนาคารเร่งปรับกลยุทธ์ดึงดูดลูกค้า
นายอดิศร เสริมชัยวงศ์ รองกรรมการผู้จัดการใหญ่ สายธุรกิจรายย่อย ธนาคาร ซีไอเอ็มบี ไทย (จำกัด) มหาชน เผยว่า ในช่วงไตรมาสแรกสินเชื่อรายย่อยของธนาคารปรับตัวลดลง โดยเฉพาะสินเชื่อที่ไม่มีหลักประกันลดลงกว่า 50% แต่สินเชื่อบ้านในช่วงไตรมาสแรก ยังสามารถปิดยอดสินเชื่อได้ 2,000 ล้านบาท เนื่องจากเป็นสินเชื่อที่ค้างมาจากยอดจองในช่วงปลายปี 2556 แต่จะเห็นได้ว่ายอดจองบ้านใหม่ในไตรมาสแรกมีแนวโน้มลดลง ทำให้ในช่วงไตรมาส 2-3 ของปี้สินเชื่อบ้านมีโอกาสที่จะชะลอตัวลงตามคาด สินเชื่อบ้านจะมีแนวโน้มชะลอตัวลงในไตรมาส 2-3 นี้ เพราะอัตราการจองบ้านใหม่เห็นสัญญาณชัดเจนว่าชะลอตัวลงตั้งแต่ปลายปี 2556 ที่ผ่านมา
นอกจากนี้ลูกค้าเงินฝากได้หนีไปหาการลงทุนด้านอื่น ทั้งหุ้น ตราสารหนี้ และอนุพันธ์ เพราะอัตราดอกเบี้ยลดลงเหลือเพียง 2% อย่างไรก็ตามธนาคารมีแผนงาน ล่าสุด CIMBT จัดแคมเปญ “ชุ่มฉ่ำ ซัมเมอร์” ต้อนรับเทศกาลสงกรานต์ เริ่มจากบัญชีเงินฝากประจำซีเนียร์ 12 เดือน อัตราดอกเบี้ย 3.25% ต่อปี สำหรับผู้สูงอายุวัย 55 ปีขึ้นไปได้รับสิทธิประโยชน์คือไม่ต้องเสียภาษีหากเปิดบัญชีขั้นต่ำ 10,000 บาท สูงสุดไม่เกิน 500,000 บาท และเปิดบัญชีได้เพียงคนละ 1 บัญชี เลือกรับดอกเบี้ยรายเดือน หรือ เมื่อครบกำหนด
ธนาคารยังมีเงินออมสำหรับเด็ก บัญชีเงินฝากออมทรัพย์  ซีไอเอ็มบี ไทย จูเนียร์ เซฟเวอร์ บัญชีออมทรัพย์อัตราดอกเบี้ยสูงสุด 1% ต่อปี สำหรับเด็กอายุตั้งแต่แรกเกิด ถึงอายุ 15 ปีบริบูรณ์ ณ วันที่เปิดบัญชี เปิดบัญชีขั้นต่ำ 500 บาท ถอนได้ไม่จำกัดจำนวนครั้ง พร้อมรับฟรีความคุ้มครองอุบัติเหตุส่วนบุคคลสำหรับบิดา หรือมารดา หรือผู้ปกครอง หรือผู้รับบุตรบุญธรรม วงเงินความคุ้มครอง 10 เท่าของยอดเงินฝาก สูงสุดถึง 1,000,000 บาท ตลอด 24 ชั่วโมง ทั่วโลก ผู้สนใจสามารถเปิดได้คนละ 1 บัญชี
รวมถึงยังมีบัญชีเงินฝากประจำดอกเบี้ยคลายร้อน 12 เดือน อัตราดอกเบี้ย 3% ต่อปี สำหรับลูกค้าบุคคลธรรมดา หรือคณะบุคคล หรือวัด หรือโบสถ์ เปิดบัญชีขั้นต่ำ 50,000 บาท สูงสุด 50 ล้านบาทต่อคน เลือกรับดอกเบี้ยรายเดือน หรือ เมื่อครบกำหนด
นายอดิศร กล่าวต่อว่า แ นะนำผลิตภัณฑ์ใหม่ล่าสุด ได้แก่ ประกันรถยนต์ชั้น 1 ซีไอเอ็มบี ไทย เจ็บรถจ่าย คุ้มครองทั้งรถ คุ้มครองทั้งคน ไม่มีค่าเสียหายส่วนแรก (Excess) บริการช่วยเหลือรถเสียฉุกเฉิน 24 ชั่วโมงทั่วประเทศ ค่ารักษาพยาบาลต่ออุบัติเหตุแต่ละครั้ง 10,000 บาท นอกจากนี้ ยังมอบประกันอุบัติเหตุส่วนบุคคล (PA) ทุน 100,000 บาท พิเศษ สมัครในช่วงเดือนเมษายน 2557 จะได้รับสิทธิประโยชน์ชดเชยรายได้เนื่องจากพักรักษาตัวในโรงพยาบาล (อุบัติเหตุและเจ็บป่วย) วันละ 1,000 บาท สูงสุด 30 วัน
MThai News
