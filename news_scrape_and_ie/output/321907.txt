วันสงกรานต์ นอกจากเป็นประเพณีอันสนุกนานของไทย ยังเป็นโอกาสดีสำหรับคนค้าขายหรือคนทั่วไปที่อยากหารายได้พิเศษช่วงวันหยุดยาว เพราะช่วงสงกรานต์นี้ ร้านค้าส่วนใหญ่ปิดให้บริการ   ใครที่ขายของช่วงนี้มักขายดีเป็นพิเศษ

ถ้าใครไปตั้งร้านขายของในบริเวณที่มีคนไปเล่นน้ำสงกรานต์ก็จะยิ่งขายดิบขายดียิ่งขึ้น จนเห็นเป็นข่าวมีคนไปขีดเส้นสีแดงบนถนนสีลม หรือย่านถนนข้าวสารจับจองพื้นที่ขายของกันแล้ว เพราะถนนเทศกิจจับไม่ได้ แต่คนใช้ถนนเล่นน้ำแทน แถมวัยรุ่นก็อาศัยช่วงชุลมุนขายของกันไป เล่นน้ำกันไปเพลินมือ เพลินกระเป๋าเลยทีเดียว
แต่สงกรานต์ขายอะไรดี หลายคนก็รู้แล้ว แต่หลายคนอาจงงเพราะมีหลายช๊อยส์เหลือเกิน  Mthai News   จึงรวบรวมบรรดาของขายดีวันสงกรานต์มาให้ลองดูกัน เผื่อการตัดสินใจได้ดีขึ้นว่าช่วงวันสงกรานต์จะขายอะไรดี
สินค้ายอดนิยมช่วงสงกรานต์
1.  ของทำบุญ  ……เอ๊ะๆๆ ยังก่อนถ้านึกถึงน้ำอันดับแรกก็ง่ายไป ผู้ใหญ่มักให้ไปทำบุญก่อนเล่นน้ำ ก็ทำบุญเลี้ยงพระตอนเช้า บางที่อาจทำขนมพิเศษ 2 อย่าง ได้แก่ ข้าวเหนียวแดงในวันตรุษ และ ขนมกวน หรือกะละแม ในวันสงกรานต์ จะทำขายก็ไม่แปลกนอกนั้นใครอยากทำ กล่อง หรือถังสังฆทานถวายพระ ช่วงนี้ขายก็ไม่แปลก ส่วน สรงน้ำพระก็มีน้ำอบ ทองคำเปลว ของถวายพระพุทธรูปก็มี ดอกไม้เป็นกำ หรือดอกมะลิก็ดีหอมๆไว้ลอยน้ำก็ไม่เลว  ขายได้ชัวร์

2.  น้ำดื่ม น้ำแข็ง น้ำประปา  แน่นอนครับ…. น้ำ ครองอันดับ 1 แน่โดยเฉพาะน้ำประปาขายได้ตามเส้นทางเล่นน้ำอย่างไม่น่าเชื่อ เพราะเล่นน้ำกันเพลินนอกถิ่นตัวเอง หลายคนก็ลงทุนซื้อข้างทางกันเลย บ้านไหนอยู่ย่านคนเล่นน้ำเยอะๆรับทรัพย์กันอื้อๆ แถมไม่มีใครไม่เช็คราคาขายอีกต่างหาก น้ำแข็งสำหรับผสมน้ำเล่นก็ขายดี สาดกันเย็นยะเยือกทีเดียว แต่ไม่ได้บอกให้มาปาเล่นนะครับ ส่วนน้ำดื่มก็สำคัญไม่แพ้กัน น้ำขวดขายง่ายดีและหลบการปนเปื้อนน้ำที่สาดมาได้ดี
3. ขัน ถัง ปืนฉีดน้ำ  อันนี้ขาดไม่ได้อุปกรณ์เล่นน้ำ ก็บรรจุภันฑ์ต่างๆ จริงๆทุกบ้านก็มีแต่ก็ยังขายได้พอควรในช่วงเทศกาล แต่ปืนฉีดน้ำระยะไกลๆ (ยกเว้นแป๊บ ฉีดน้ำแรง อันตรายครับอันนี้) ขายดีมากทีเดียว
4.  ดินสอพอง  ขาดไม่ได้ทีเดียวไม่เพียงคู่ประเพณีไทยบ้านเรา แถมเป็นที่เล็งของทั้งหนุ่มและสาว ไว้ปะแป้ง ปะแขน ปะขา ฝ่ายตรงข้าม (แต่ห้ามลามก อนาจารนะครับพี่น้อง)
5.  ซองมือถือ ซองใส่เงินกันน้ำ  ซองกันน้ำ ถือว่าเป็นสิ่งที่ขาดไม่ได้ไปเสียแล้วสำหรับวันสงกรานต์ โดยเฉพาะยุคนี้แทบทุกคนมีโทรศัพท์มือถือขนาดคนที่ไม่นิยมเล่นน้ำ แต่ต้องเดินทางไปไหนช่วงเวลานั้น ขนาดแค่เดินออกปากซอยก็เปียกอันนี้เอาหัวเป็นประกันว่าขายดีจริงๆครับ

6. เสื้อผ้าลายดอก หรือเสื้อฮาวาย  อันนี้หลายคนบอกว่าเชย แต่…ฮะแฮ่มใส่กันแทบทุกที่ที่จัดงานสงกรานต์ แหมนานทีปีหน ใส่กันเยอะแยะอายอะไร (คนเขียนก็เตรียมไว้หลายตัวเลยนะ) ยังไงก็ยังขายได้นะพี่น้อง แถมไม่บูดไม่เสียอีกต่างหาก
7.  ข้าวไข่เจียว  ไม่น่าเชื่อว่า  ข้าวไข่เจียว เป็นอาหารสุดฮิตในช่วงสงกรานต์  โดยเฉพาะในบริเวณที่มีคนที่เล่นน้ำสงกรานต์กันเยอะๆ อย่าง สีลม ข้าวสาร และที่อื่นๆ เอาไว้เติมพลังและเลือกซื้อ เลือกกินได้ไวดีว่างั้น ทำง่าย ทานง่าย ก็ขายง่ายอีกต่างหากแหละครับ

สารพัดอุปกรณ์เล่นน้ำวันสงกรานต์ในปีนี้ แม้ใครจะบอกว่า สงกรานต์ปีนี้ดุ เพราะ นางสงกรานต์นามว่า “โคราคะเทวี” ขี่มาบนหลังเสือก็ตามที แต่รับของต่างๆขายได้ดีในวันสงกรานต์แน่ ยิ่งถ้าเป็น ตามแหล่งที่คนเล่นน้ำสงกรานต์เยอะๆ ล่ะก็ สามารถบวกราคาเพิ่มได้อีกเยอะเลย  ฮาๆๆๆ ก็จบลงด้วยประการฉะนี้
MThai News
