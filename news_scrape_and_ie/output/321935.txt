การท่องเที่ยวฯ คงเป้ารายได้ปีนี้ 2 ล้านล้านบาท เชื่อสงกรานต์และยกเลิกพ.ร.ก.ฉุกเฉินดึงดูดคนเที่ยว ยอดจองห้องพักแหล่งท่องเที่ยวเต็มหมด

นายธวัชชัย อรัญญิก ผู้ว่าการการท่องเที่ยวแห่งประเทศไทย (ททท.) เปิดเผยว่า ในปีนี้ยัง คงเป้าหมายรายได้จากภาคการท่องเที่ยวที่ 2 ล้านล้านบาท จำนวนนักท่องเที่ยว 28.4 ล้านคน แม้ว่าการท่องเที่ยวในช่วงมกราคม-กุมภาพันธ์ ชะลอตัวลงมาก จากความกังวลจากการเมืองในประเทศ แต่เบื้องต้นคาดว่าในช่วงเทศกาลสงกรานต์จะปรับตัวได้ดีขึ้น หลังมีการยกเลิกพ.ร.ก.ฉุกเฉิน จากข้อมูลเบื้องต้นพบกว่ายอดจองห้องพักในแหล่งท่องเที่ยวสำคัญเต็มหมดแล้ว
ทั้งนี้คาดว่าสงกรานต์จะมีเงินสะพัดประมาณ 4.1 พันล้านบาท เพิ่มขึ้น 1.5% จากปีก่อน”อยู่ระหว่างประเมินภาพรวมรายได้จากการท่องเที่ยวในช่วงไตรมาส 1 เบื้องต้นคาดว่าจะหายไปมากกว่า 1 แสนล้านบาท อย่างไรก็ตาม ขณะนี้ ททท.อยู่ระหว่างจับตาสถานการณ์เศรษฐกิจในจีนที่ชะลอตัวลง เพราะว่านักท่องเที่ยวจากจีนถือเป็นนักท่องเที่ยวกลุ่มใหญ่ที่เดินทางเข้าไทยในช่วงนี้ หากเกิดผลกระทบดังกล่าวอาจจะกระทบต่อภาคการท่องเที่ยว ส่วนสถานการณ์นักท่องเที่ยวยุโรป ถือว่ากลับมาฟื้นตัวได้ดีขึ้น ปัจจุบันคิดเป็นประมาณ 10% ของจำนวนนักท่องเที่ยว แต่เตรียมจะมีการปรับเป้าเพิ่มเป็น 11% จากเดิม 9%”
MThai News
