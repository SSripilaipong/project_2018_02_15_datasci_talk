โบรกเกอร์ชี้เงินทุนต่างชาติไหลกลับตลาดหุ้นกลุ่ม (TIP)ไทย อินโดฯ ฟิลิปนส์ หากการเมืองนิ่งขึ้นมากกว่า 100 จุดแน่
ดร.วิศิษฐ์ องค์พิพัฒนกุล กรรมการผู้จัดการ บล.ทรีนีตี้ฯ กล่าวว่า เงินทุนเคลื่อนย้ายจะไหลกลับมายังตลาดหุ้นในกลุ่ม (TIP) คือ อินโดนีเซีย ฟิลิปปินส์ และไทย หลังจากที่ก่อนหน้านั้น นักลงทุนต่างชาติได้ขายออกไปมากที่สุด ทำให้ปีนี้จึงเริ่มเห็นสัญญาณการไหลกลับเข้ามาลงทุนในตลาดหุ้นกลุ่ม TIP โดยเฉพาะตลาดหุ้นอินโดนีเซีย และฟิลิปปินส์ ที่ปีนี้(ในรอบ 3 เดือน) ตลาดหุ้นปรับขึ้นไปแล้ว 9 -10 % ขณะที่ตลาดหุ้นไทยปรับขึ้นไปแล้ว 4-5 %
หากไม่มีปัจจัยการเมืองกดดันก็มีโอกาสปรับขึ้นได้มากกว่านี้ เงินทุน (Fund flow)ที่ไหลเข้ามาในตลาดหุ้นไทย ตั้งแต่ช่วงเดือนมีนาคม ส่งผลให้ดัชนีปรับขึ้นไปเกือบ 100 จุด ปัจจัยหนุนสำคัญคือปันผล เนื่องจากปีนี้หุ้นไทยให้ผลตอบแทนจากเงินปันผล ประมาณ 4 % สูงกว่าผลตอบแทนจากการลงทุนในพันธบัตรสหรัฐฯอายุ 10 ปีที่ให้ผลตอบแทน 2.7 % ต่อปีด้วย”
สอดคล้องกับบทวิเคราะห์ บล.กสิกรไทยกระแสเงินทุนต่างชาติที่ยังคงไหลเข้าตลาดหุ้นเกิดใหม่โดยเฉพาะ TIP อย่างต่อเนื่อง จากความคาดหวังจีนประกาศมาตรการกระตุ้นเศรษฐกิจรอบใหม่ และความกังวลเฟดขึ้นดอกเบี้ยเร็วกว่าคาดที่ผ่อนคลายลงหลังเฟดเปิดเผยรายละเอียดรายงานการประชุมเมื่อคืนนี้ มีโอกาสผลักดันให้ดัชนีหุ้นไทย (SET Index) ปรับขึ้นทดสอบ 1390-1400 จุด
อย่างไรก็ตาม การทยอยขึ้น เครื่องหมาย(XD)เพื่อจ่ายปันผล ของหุ้นใหญ่ต่างๆ รวมถึงในกลุ่มธนาคารที่เริ่มตั้งแต่ 11 เม.ย. จะเป็นตัวถ่วงต่อการปรับขึ้นของดัชนี แม้หลายครั้งหุ้นจะปรับขึ้นต่อได้หลังสงกรานต์ แต่ทั้งนี้ความเสี่ยงจากการปรับฐานจะเริ่มเพิ่มสูงขึ้น (downside ที่ 1330 โดยเฉพาะเมื่อเข้าสู่ช่วงปลายเดือนที่ข่าวดีต่างๆ จะเริ่มหมด และตลาดจะเริ่มกลับมาโฟกัสผลประกอบการ ดังนั้น การเก็งกำไรช่วงนี้จึงเน้นหุ้นที่ปรับฐานและหากเป็นไปได้อาจเลือกที่มีผลประกอบการไตรมาส1 ปี2557 ดี (ซึ่งมีน้อยตัว)
กลยุทธ์การลงทุนซื้อ “เก็งกำไร หุ้นที่ยังปรับขึ้นน้อย (Laggard)และหุ้นที่คนยังไม่ค่อยมี (Under-owned)” เงินทุนต่างชาติที่ไหลเข้าต่อเนื่องมีโอกาสผลักดันหุ้นใหญ่ (Bigcaps) ให้ Outperform โดยเน้นเก็งกำไรหุ้นใหญ่ที่ต่างชาติถือครองน้อย อาทิ BBL,SCC, BANPU, BGH, TUF, LPN, BECL ส่วนประเด็นเก็งกำไรระยะสั้นอื่น คือ โอกาสปรับขึ้นค่า Ft ดีต่อ SPCG, GLOW และการจองซื้อ Presale อสังหาฯ ที่โดดเด่น PS, SPALI ขณะที่กลุ่มยานยนต์มีโมเมนตัมฟื้นตัว (SAT, STANLY, AH, IHL, TRU) 
 MThai News
