ไทยคม (THCOM) จัดเรียงช่องระบบ Ku-Bandรองรับรายการทีวีดิจิตอล มั่นใจระบบใหม่วันที่ 22 เม.ย. คมชัดทั้งภาพ-เสียง ทุกอุปกรณ์สัญญาณ

นายไพบูลย์ ภานุวัฒนวงศ์ ประธานเจ้าหน้าที่บริหาร ด้านเทคนิค บมจ.ไทยคม (THCOM) เปิดเผยว่า บริษัทเตรียมดำเนินการในระยะที่ 2 สำหรับระบบ Ku-Band โดยได้ประสานงานกับผู้ให้บริการในการดำเนินการเช่นเดียวกับระบบ C-Band ในการจัดเรียงเลขช่องใหม่เพื่อรองรับทีวีดิจิตอล และ จะทำการส่งสัญญาณ OTA สำหรับระบบ Ku-band ในวันที่ 22 เมษายน เพื่ออำนวยความสะดวกให้ผู้ชมโทรทัศน์ผ่านดาวเทียมทั่วประเทศ ให้สามารถรับชมช่องรายการทีวีดิจิตอลจากดาวเทียมไทยคม ผ่านจานรับและ set-top-box ทุกระบบ ทั้ง C-band และ Ku-band ส่ วนระบบ C-Band ถือว่าประบความสำเร็จในการออกอากาศตังแต่วันที่ 1 เมษายน
ผู้รับชมที่มีชุดอุปกรณ์และจานรับสัญญาณดาวเทียมอยู่แล้ว ให้ปิดกล่องรับสัญญาณดาวเทียม (set-top-box) โดยการถอดปลั้กสายไฟออก รอสักครู่ แล้วเสียบปลั๊กเปิดเครื่องอีกครั้ง เครื่องก็จะทำการปรับปรุงช่องรายการโดยอัตโนมัติ  รอจนกว่าเครื่องจะปรับปรุงข้อมูลช่องสัญญานเสร็จ ผู้รับชมจะสามารถรับชมช่องรายการต่างๆ ที่มีการจัดเรียงเลขช่องใหม่ที่ให้บริการทันที แต่หากไม่สามารถรับสัญญาณหรือรับชมได้ไม่ครบถ้วน รวมถึงเป็นกล่องรุ่นที่ไม่รองรับระบบ OTA ให้ติดต่อผู้ให้บริการกล่องสัญญาณนั้นๆ เพื่อทำการแก้ไข ทั้งนี้การดำเนินการดังกล่าว จะไม่ส่งผลกระทบต่อผู้รับชมส่วนใหญ่แต่อย่างใด เนื่องจากกว่า 90% มีกล่องรับสัญญาณที่รองรับระบบ OTA อยู่แล้ว
“เพื่อสนับสนุนการเปลี่ยนผ่านจากระบบอนาล็อกสู่ดิจิตอลของประเทศไทย ไทยคมในฐานะผู้ให้บริการทีวีดิจิตอลผ่านโครงข่ายดาวเทียม ได้เตรียมพร้อมและสามารถให้บริการทีวีดิจิตอลได้ตั้งแต่วันแรกของการทดลองออกอากาศช่องรายการ  ไทยคมจะประสานงานอย่างใกล้ชิดกับผู้ให้บริการต่างๆ เช่น ผู้ให้บริการช่องรายการ ผู้ให้บริการกล่องรับสัญญาณ Set-top Box เพื่อให้มั่นใจว่าการแพร่ภาพรายการทีวีดิจิตอลผ่านดาวเทียมไทยคม ส่งถึงจานรับและอุปกรณ์รับสัญญาณทุกระบบทั้ง C-band และ Ku-band จะเปี่ยมไปด้วยประสิทธิภาพของการนำเสนอความคมชัดทั้งภาพ-เสียง ถึงผู้รับชมทุกพื้นที่ทั่วประเทศ ” นายไพบูลย์ กล่าว
Mthai News
