กรมสรรพาสามิต เข้มงวดแผนปราบปรามเหล้า-บุหรีเถื่อนช่วงสงกรานต์ กวดขั้นร้านขายสุรา และร่วมมือตั้งจุดตรวจแอลกอฮอล์

นายสมชาย พูลสวัสดิ์ อธิบดีกรมสรรพาสามิต เผยว่าช่วงเทศกาลสงกรานต์เป็นช่วงเวลาที่ประชาชนส่วนใหญ่เดินทางกลับภูมิลำเนาและท่องเที่ยวซึ่งมีแนวโน้มที่จะบริโภคยาสูบเพิ่มมากขึ้น เพื่อป้องกันและปราบปรามสินค้าที่หลีกเลี่ยงภาษี กรมสรรพสามิตจึงได้จัดทำแผนเฉพาะกิจปราบปรามผู้กระทำผิดกฎหมายสรรพสามิตช่วงสงกรานต์ โดยสั่งการให้สำนักงานสรรพสามิตพื้นที่ทั่วประเทศกวดขันร้านค้าที่จำหน่ายสุราให้ปฏิบัติตามกฎหมายอย่างเคร่งครัด หากฝ่าฝืนให้ดำเนินการอย่างเฉียบขาดในการเปรียบเทียบปรับหรือพักใช้ใบอนุญาต ขณะเดียวกันให้ร่วมมือกับหัวหน้าส่วนราชการประจำจังหวัดตั้งจุดตรวจ รวมถึงประชาสัมพันธ์ไปยังประชาชนเพื่อควบคุมการบริโภคเครื่องดื่มแอลกอฮอล์ ร่วมมือกับกระทรวงมหาดไทยจัดทำโครงการรณรงค์ป้องกัน และลดอุบัติเหตุทางถนนช่วงเทศกาลสงกรานต์ โดยจัดเวรยามตามจุดสกัดทางหลวงต่างๆ
ทั้งนี้ผลการการปราบปรามผู้กระทำผิดกฎหมายสรรพสามิตในรอบ 6 เดือน ของปีงบประมาณ 2557 ระหว่างเดือนต.ค.2556-มี.ค.2557 โดยสามารถจับกุมผู้กระทำผิดทั่วประเทศได้รวม 25,175 คดี ค่าปรับจำนวน 269.76 ล้านบาท โดยแบ่งเป็นการกระทำผิดตามพ.ร.บ.สุรา จำนวน 13,239 คดี ค่าปรับ 50.65 ล้านบาท พ.ร.บ.ยาสูบ จำนวน 9,011 คดี ค่าปรับจำนวน 182.52 ล้านบาท พ.ร.บ.ภาษีสรรพสามิต จำนวน 1,894 คดี ค่าปรับ 36.14 ล้านบาท และพ.ร.บ.ไพ่ จำนวน 31 คดี ค่าปรับ 4.49 แสนบาท
ส่วนผลการปราบปรามผู้กระทำผืดกฎหมายสรรพสามิต กรณีใบอนุญาต ในรอบ 6 เดือน ของปีงบประมาณ 2557 สามารถจับกุมผู้กระทำผิดได้รวม 5,940 คดี ค่าปรับ 4.87 ล้านบาท โดยแบ่งเป็นการกระทำผิดตามพ.ร.บ.สุรา จำนวน 3,286 คดี ค่าปรับ 3.12 ล้านบาท และพ.ร.บ.ยาสูบ จำนวน 2,654 คดี ค่าปรับจำนวน 1.74 ล้านบาท
MThai News
