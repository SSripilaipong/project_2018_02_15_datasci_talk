โบรกเกอร์ ชี้แนะหุ้นรายตัวกลุ่มถ่านหินลงทุนระยะยาว ความต้องการตลาดโลกโตทุกปี  BANPUและ LANNA

บล.เอเซียพลัส วิเคราะห์หุ้นพลังงานกลุ่มถ่านหินว่า ราคาถ่านหินอ้างอิง ดัชนี (BJI) อ่อนตัวลง 0.75 เหรียญสหรัฐต่อตันมาอยู่ที่  73.45 เหรียญสหรัฐต่อตัน หรือลดลง 1% ราคาเฉลี่ยทั้งปีอยู่ที่ 77.95 เหรียญสหรัฐต่อตัน แต่ยังถือว่าสามารถทรงตัวอยู่ระดับ 70-80 เหรียญสหรัฐต่อตัน ส่งผลให้ผู้ประกอบการถ่านหินที่มีต้นทุนสูงต้องปิดตัวลง ทำให้ปริมาณถ่านหินหดหายไปจากตลาด ถึงตอนนั้นราคาถ่านหินก็จะเพิ่มขึ้นอัตโนมัติ ดังนั้นคาดว่าราคาถ่านหิน 70-75 เหรียญสหรัฐต่อตัน ถือว่าต่ำสุด
ขณะที่ทิศทางเศรษฐกิจโลกประเทศยุโรปฟื้นตัวแล้ว ส่งผลให้ความต้องการใช้ถ่าหินเพิ่มมากขึ้นแบบค่อยเป็นค่อยไป โดยเฉพาะความต้องการจากโรงไฟฟ้า แต่พิจารณา1-2 ปี ปริมาณและความต้องการปัจจุบันถือว่า มีปริมาณเกินความต้องการ จากประเทศผู้ผลิตรวม 935 ล้านตัน  แบ่งเป็นประเทศผู้ผลิตหลัก ได้แก่ ออสเตรเลีย โคลัมเบีย อาฟริกาใต้ อินโดนีเซีย รวม 36 ล้านตัน ซึ่งความต้องการในตลาดโลกเพิ่มขึ้น 3% ในแต่ละปี แต่ระยะยาวความต้องการเพิ่มขึ้นต่อเนื่องทุกปีเพราะราคาถูก แต่ขณะเดียวกันมีการค้นพบแหล่งก๊าซเพิ่มมากขึ้น ทำห้ราคาปรับลดลงเรื่อยๆแต่ก็ยังมีภาระค่าขนส่งข้ามประเทศเพิ่มขึ้น
หากพิจารณาราคาหุ้นถ่านหินในไทย พบว่า BANPU ลดลง 0.91% LANNA เพิ่มขึ้น 12.9% จากสัปดาห์ก่อนหน้า แนะนำลงทุนซื้อ BANPU ราคาเหมาะสม 32 บาทต่อหุ้น และLANNA14.19 บาทต่อหุ้น มองว่าราคาถ่านหินอยู่ในจุดต่ำสุดแล้ว จากนี้ไปจะเริ่มฟื้นตัวใน
ขณะที่ บล.เคเคเทรด วิเคราะห์ว่ามีหลายกลุ่มหลักทรัพย์ เช่น กลุ่มพลังงานซื้อขายที่ระดับต่ำกว่าค่าเฉลี่ย 5 ปี ดังนั้นแนวโน้มประเมินว่าตราบใดที่ระหว่างสัปดาห์ดัชนีหุ้นยังไม่ร่วงลงไปปิดต่ำกว่า 1,370 จุด Uptrend Line ในระยะสั้นอีกครั้ง เรามองว่าดัชนีหุ้นยังมีโอกาสดีดตัวขึ้นในกรอบ 1,370-1,430 จุดในช่วงที่เหลือของ เม.ย.2557 ได้
MThai News
