พาณิชย์ตรวจสอบจำหน่ายสินค้าหมอชิต พบปิดป้ายไม่ชัดเจน สั่งปรับปรุงให้ถูกต้องแล้ว

นายสมชาติ สร้อยทอง อธิบดีกรมการค้าภายใน กระทรวงพาณิชย์ ลงพื้นที่ตรวจสอบการจำหน่ายสินค้าอาหารปรุงสำเร็จภายในศูนย์อาหารของทางสถานีขนส่งหมอชิต 2 โดยพบว่า มีการปิดป้ายแสดงราคาที่ไม่ชัดเจนในบางร้านค้า จึงได้สั่งการให้ทำการปรับปรุงเพื่อให้ประชาชนมีโอกาสเปรียบเทียบราคาก่อนซื้อ ในขณะนี้ที่ทางบขส. ได้มีการกำชับให้ผู้ประกอบการต้องจำหน่ายสินค้าตามราคาที่ประกาศ ซึ่งราคาอาหารปรุงสำเร็จที่ทางกรมการค้าภายในกำหนด อยู่ที่ราคาจานละ 30-40 บาท และข้าวราดแกง 1 อย่าง ให้จำหน่ายในราคา 25 บาทนอกจากนี้ ทางกรมจะมีการลงพื้นที่ตรวจสอบยังสถานีขนส่งต่างๆ ทั่วประเทศด้วย

MThai News
