JAS คอนเฟิร์มตั้งกองทุน IFF มูลค่า 6-7 หมื่นล้านบาท ได้ภายในเดือนพฤษภาคม 2557 นี้ นักวิเคราะห์เชียร์พื้นฐานดี หุ้นอนาคตเป้าหมาย 13 บาท

นายพิชญ์ โพธารามิก ประธานเจ้าหน้าที่บริหาร บริษัท จัสมิน อินเตอร์เนชั่นแนล  จำกัด (มหkชน) หรือ JAS ให้ความเห็นว่า การจัดตั้งกองทุนโครงสร้างพื้นฐาน (IFF) มูลค่า 6-7 หมื่นล้านบาท น่าจะเห็นอย่างช้าสุดภายในต้นปี 2557 นี้แน่นอน ส่วนทั้งปี 2557 ตั้งเป้ายอดขายโต 20-25% โดยส่วนหนึ่งจะมาจากฐานลูกค้าที่เพิ่มขึ้นในกลุ่มของผู้ใช้บริการบรอดแบนด์ที่คาดว่าจะเพิ่มขึ้น 3 แสนรายจากปัจจุบันอยู่ที่ 1.5 ล้านราย อย่างไรก็ดีบริษัทยังไม่ได้ประเมินในส่วนของรายได้ของปี 2557 เนื่องจากยังคงต้องรอดูว่าจะสามารถรับรู้รายได้พิเศษจากกองทุนดังกล่าวว่าเท่าไร
นักวิเคราะห์บริษัทหลักทรัพย์ ฟินันเซีย ไซรัส จำกัด (มหาชน) กล่าวว่า การจัดตั้งกองทุนรวมโครงสร้างพื้นฐานของ JAS แม้จะล่าช้าหลัง กสทช.ตั้งเงื่อนไขว่ากองทุนต้องไม่ผูกขาดผู้เช่าโครงข่ายรายเดียว จึงต้องแก้ไข Filing กระทบต่อจิตวิทยาการลงทุนแต่ไม่กระทบ มูลค่าพื้นฐานอย่างแน่นอน โดยฝ่ายวิจัยยังประเมินพื้นฐานไว้ 9 บาท ซึ่งไม่รวมกำไรจากการขายสินทรัพย์เข้ากองทุนประมาณ 0.70 บาทต่อหุ้น ส่วนกรณีที่  JTS ต้องเสียค่าปรับจากการส่งแท็บเล็ตช้าเกินกำหนด กระทบ  EPS ของ  JAS เพียง 0.012 บาท
ธุรกิจของ  JAS ยังโตตามตลาดอินเทอร์เน็ตบรอดแบนด์ การปรับลงของราคาหุ้นทำให้ Upside กว้างขึ้น แนะนำ “ซื้อ” เป้าหมาย 9 บาท ด้านนักวิเคราะห์บริษัทหลักทรัพย์แห่งหนึ่ง กล่าวว่า เชื่อ IFF ของ JAS จะยังจัดตั้งได้ภายในเดือนพฤษภาคมนี้ และ   JAS จะนำเม็ดเงินดังกล่าวไปขยายกิจการต่อเนื่อง โดยปี 2557 คาดกำไรสุทธิที่ 3.67 พันล้านบาท และรายได้ที่ 1.2 หมื่นล้านบาท แนะนำ “ซื้อ” เป้าหมาย 13.00 บาท
MThai News
