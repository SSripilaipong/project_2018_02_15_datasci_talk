แมนฯ ยูไนเต็ด เปิดตัวผู้ให้การสนับสนุนรายใหม่ “ยูโรเปี้ยนฟู้ด” ผู้นำตลาดคอนเฟคชั่นเนอรี่ ในประเทศไทย เป็นผู้สนับสนุนอย่างเป็นทางการใน 5 ประเทศของภูมิภาคเอเชียตะวันออกเฉียงใต้
ทีมฟุตบอลแมนเชสเตอร์ ยูไนเต็ดได้แถลงว่า บริษัท ยูโรเปี้ยนฟู้ด  จำกัด (มหาชน) เข้าร่วมเป็นพันธมิตรกับทางสโมสรฯอย่างเป็นทางการ โดยได้ร่วมเป็นผู้สนับสนุนอย่างเป็นทางการในประเทศไทย , เวียดนาม , เมียนมาร์ , กัมพูชา และลาว โดยจะให้การสนับนุนเป็นเวลา 3 ปีครึ่ง ทั้งนี้ผลิตภัณฑ์ของ บริษัท ยูโรเปี้ยนฟู้ด  จะติดตรา และภาพของ นักเตะอันมีชื่อเสียงของสโมสรแมนเชสเตอร์ ยูไนเต็ด  ปรากฏอยู่บนแพ็คเกจผลิตภัณฑ์ต่างๆ ของ ยูโรเปี้ยนฟู้ดพร้อมทั้งแบรนด์ใหม่ ที่พร้อมจะนำเสนอต่อผู้บริโภคในตลาด  5  ประเทศนี้  โดยเริ่มตั้งแต่เดือนเมษายนนี้เป็นต้นไป

บริษัท ยูโรเปี้ยนฟู้ด ก่อตั้งขึ้นในประเทศไทยในปี 1984  ได้เติบโตขึ้นเป็นผู้นำตลาดในอุตสาหกรรมคอนเฟคชั่นเนอรี่ในปัจจุบัน  โดยมีการดำเนินงานทางการตลาดแล้วใน  22  ประเทศทั่วโลก  บริษัทฯ มีความหลากหลายอย่างยิ่งในสายผลิตภัณฑ์คอนเฟคชั่นเนอรี่  ทั้ง ยูโร่คัสตาร์ดเค้ก, ยูโร่ช็อกโกพาย,เวเฟอร์กัสเซ็น และอื่นๆ

นายริชาร์ด อาร์โนล  กรรมการผู้จัดการกลุ่มฯ แมนเชสเตอร์ยูไนเต็ด กล่าวว่า “เรามีความยินดีที่จะต้อนรับ  ยูโรเปี้ยนฟู้ด  ในฐานะผู้สนับสนุนอย่างเป็นทางการของแมนเชสเตอร์ยูไนเต็ด  และเราประทับใจที่  ยูโรเปี้ยนฟู้ด  มีความมุ่งมั่นที่จะครองตลาดอุตสาหกรรมคอนเฟคชั่นเนอรี่และขยายการดำเนินงานของพวกเขาเข้าสู่ตลาดใหม่ในเอเชียตะวันออกเฉียงใต้ ”
MThai News
