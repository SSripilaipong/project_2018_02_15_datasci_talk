ราคาทองคำปรับลดลง 300 บาท ทองแท่งขายออกบาทละ 19,900 บาท ทองรูปพรรณขายออกบาทละ 20,300 บาท นักลงทุนเทขายทำกำไร หลังสัญญาทองคำพุ่งขึ้นกว่า 8 ดอลลาร์
สมาคมค้าทองคำประกาศราคาซื้อขายทองคำรอบแรกประจำวันที่ 16 เม.ย. 57 ราคาทองปรับปรับลง 300 บาท โดยทองคำแท่ง รับซื้อบาทละ 19,800 บาท ขายออกบาทละ 19,900 บาท ทองรูปพรรณ รับซื้อบาทละ 19,510.92 บาท ขายออกบาทละ 20,300 บาท
ภายหลังมีสัญญาทองคำตลาดนิวยอร์กปิดปรับตัวลงเมื่อคืนนี้ เนื่องจากนักลงทุนเทขายทำกำไรหลังจากสัญญาทองคำพุ่งขึ้นกว่า 8 ดอลลาร์เมื่อวันจันทร์ เป็นผลมาจาความขัดแย้งระหว่างยูเครนและรัสเซียที่ทวีความรุนแรง ได้กระตุ้นให้นักลงทุนเข้าซื้อทองคำในฐานะแหล่งลงทุนที่ปลอดภัย แต่ตลาดได้รับปัจจัยบวกในระหว่างวันหลังจากสภาทองคำโลก (WGC) คาดการณ์ว่า ปริมาณความต้องการทองคำ (อุปสงค์ทองคำ) จากภาคเอกชนของจีนจะเพิ่มขึ้นสู่ระดับ 1,350 ตันในปี 2557 จากปัจจุบันที่ 1,132 ตัน
MThai News
