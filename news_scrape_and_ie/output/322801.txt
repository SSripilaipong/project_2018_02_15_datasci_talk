เฟดเอ็กซ์ เอ็กซ์เพรส(ประเทศไทย) เพิ่มภาษาไทยในบริการออนไลน์ก่อนออกคำสั่งส่งสินค้าเพียงสร้างบัญชีเฟดเอ็กซ์ ชิป เมเนเจอร์

มร.เดวิด คาร์เด็น กรรมการผู้จัดการเฟดเอ็กซ์ เอ็กซ์เพรส ประเทศไทยและอินโดจีน กล่าวว่า เฟดเอ็กซ์ เอ็กซ์เพรส ได้เพิ่มเครื่องมือในการขนส่งสินค้าผ่านเว็บไซต์เฟดเอ็กซ์ ชิป เมเนเจอร์ ช่วยให้ขั้นตอนการขนส่งรวดเร็วและสะดวกยิ่งขึ้นสำหรับลูกค้าชาวไทย ตัวช่วยใหม่นี้ประกอบด้วยตัวเลือกภาษาไทยสำหรับผู้ใช้และการลดจำนวนใบตราส่งสินค้าทางอากาศ ซึ่งจำเป็นสำหรับการขนส่งสินค้าออกจากประเทศจีน โดยเป็นช่องทางออนไลน์ที่ลูกค้าชาวไทยสามารถติดตามสถานะของสินค้าที่ทำการจัดส่ง แจ้งเตือนลูกค้าเมื่อสินค้ามาถึงจุดหมาย และช่วยจัดการเอกสารการส่งสินค้าได้ดีกว่าเดิมด้วยระบบการจัดทำรายงานและระบบจัดการข้อมูลที่ใช้ง่าย
การปรับปรุงบริการออนไลน์ให้ดีขึ้นนี้ได้มอบประโยชน์ให้กับลูกค้าในแง่ประสิทธิภาพและความรวดเร็ว ในปัจจุบันที่บรรยากาศด้านการค้าแข่งขันกันสูง และเวลาทุกนาทีมีความหมาย การปรับปรุง  บริการเหล่านี้เป็นสิ่งที่สำคัญสำหรับบริษัทท้องถิ่นโดยเฉพาะอย่างยิ่งบรรดาธุรกิจขนาดกลางและขนาดย่อมที่ต้องการจะขยายธุรกิจออกนอกประเทศ ไม่ว่าจะไปยังกลุ่มอาเซียนประเทศจีน หรือที่อื่น ๆ ในภูมิภาค
ขณะนี้ลูกค้าในประเทศไทยสามารถลงทะเบียนสร้างบัญชีเฟดเอ็กซ์ ชิป เมเนเจอร์ สำหรับส่งสินค้าออนไลน์และอัพเดทโปรไฟล์การส่งสินค้าหรือจัดการการตั้งค่าต่าง ๆ ของบัญชีด้วยภาษาไทยได้อย่างง่ายดายโดยมีจำนวนใบตราส่งสินค้าทางอากาศและใบแสดงรายการสินค้าที่ลดลงสำหรับการส่งสินค้าที่ออกจากประเทศจีนเมื่อใบตราส่งสินค้าทางอากาศและใบแสดงรายการสินค้าที่พิมพ์ออกมาสำหรับสินค้าที่ส่งมาจากประเทศจีนมีจำนวนลดลง ก็จะช่วยลดค่าใช้จ่ายช่วยให้การจัดส่งสินค้าง่ายและเป็นมิตรกับสิ่งแวดล้อมมากขึ้น 
 MThai News
