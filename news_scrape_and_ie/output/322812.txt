สรรพากรเร่งสรุปวิธีเก็บภาษีรถยนต์มือสองสิ้นปี คาดรใช้รูปแบบจากอังกฤษ หวังรีดภาษีโอนรถจาากยอดสูงถึงปีละ 3 ล้านคัน

นายสุทธิชัย สังขมณี อธิบดีกรมสรรพากรกล่าวว่า ยังต้องการเดินหน้าจัดเก็บภาษีจากการขายรถมือสอง ยอมรับถึงแม้จะเป็นช่วงเศรษฐกิจชะลอตัว ทำยอดขายได้น้อยลง แต่เป็นการศึกษาขั้นตอนรองรับไว้ในช่วงเศรษฐกิจดีขึ้น ช่วงหลังสงกรานต์เตรียมเชิญผู้ประกอบการเต็นท์รถมือสองรายใหญ่มาหารือแนวทางนำผู้ประกอบการเข้าระบบภาษี เพื่อระดมความเห็น เนื่องจากในต่างประเทศ เช่น อังกฤษ ได้มีการจำหน่ายรถมือสองอย่างเป็นระบบ มีรูปแบบการจำหน่ายอย่างชัดเจนจากดีลเลอร์รายใหญ่ โดยนำต้นแบบมาปรับใช้ในไทย ซึ่งกรมพยายามเร่งจัดทำแนวทางการจัดเก็บภาษีธุรกิจรถยนต์มือ 2 ให้จบภายในปี 2557 นี้ เพื่อนำเสนอรัฐบาลชุดใหม่ หากสามารถจัดเก็บรถยนต์มือ 2 ได้ จะทำให้มีรายได้เพิ่มขึ้นปีละ 3 หมื่นล้านบาท โดยคิดจากฐานการโอนรถยนต์มือ 2 ปีละ 3 ล้านคัน เก็บภาษีคันละ 1,000 บาท
ขณะที่ไทยเริ่มมีดีลเลอร์อย่างเป็นระบบแล้ว เช่น โตโยต้า ชัวร์ เพราะมีมาตรฐานการดูแลลูกค้า และระบบบัญชี จึงต้องการนำระบบจำหน่ายรถมือสองของอังกฤษบางอย่างมาปรับใช้ เพราะปัจจุบันยอมรับว่า การขายรถในตลาดรถมือสองมีราคาแตกต่างกัน แม้จะมีเป็นรุ่นเดียวกัน ปีเดียวกัน สภาพต่างกัน ราคาจะไม่เหมือนกัน จึงต้องหาข้อกำหนดกลางขึ้นมาประเมิน เนื่องจากตัวเลขของกรมขนส่งทางบก มีการโอนรถทุกประเภทในแต่ละปีสูงมากถึง 3 ล้านคัน แต่เสียภาษียังไม่สูงมากนัก จึงต้องศึกษาระบบดังกล่าวไว้ และยังไม่สรุปว่าการจัดเก็บภาษีเป็นหน้าที่ของกรมการขนส่งทางบก หรือกรมสรรพากร จึงต้องเดินหน้าศึกษาเรื่องดังกล่าวให้ชัดเจน
อย่าไรก็ตามธุรกิจเต็นท์รถมือ 2 นั้นมีกำไรมากกว่าการทำธุรกิจรถใหม่ เพราะรถใหม่มีเพดานราคา แต่ที่ผ่านมาธุรกิจนี้หลบเลี่ยงภาษีค่อนข้างมากการซื้อขายรถยนต์นั้นจะ โอนลอย ทำให้กรมไม่สามารถไปเก็บภาษีทั้งภาษีมูลค่าเพิ่ม (แวต) และภาษีที่เกิดจากกำไรที่เกิดกับการซื้อขายกับเต็นท์รถยนต์ได้
MThai News
