ธนาคารกรุงเทพ แจ้งอายัดบัตรเอทีเอ็มลูกค้าส่วนหนึ่งที่เสี่ยงถูกสกิมมิ่ง เปลี่ยนใช้บัตรระบบใหม่ทันที ก่อนแจ้งลูกค้าเพื่อปัองกันการโจรกรรมเงินในบัญชี

ธนาคารกรุงเทพ(BBL) แจ้งว่า ธนาคารได้ทำการอายัดบัตรเอทีเอ็มรุ่นเก่าของลูกค้าส่วนหนึ่งที่ใช้บริการที่ตู้เอทีเอ็มในระบบธนาคารตั้งแต่เมื่อวันที่ 16 เม.ย.ที่ผ่านมา หลังจากที่ธนาคารตรวจสอบพบว่าบัตรของลูกค้าจำนวนหนึ่งมีความเสี่ยงที่จะถูกสกิมมิ่ง ซึ่งสามารถเกิดขึ้นได้กับทุกตู้เอทีเอ็มของทั้งระบบธนาคารพาณิชย์ หรือตู้ของทุกๆธนาคาร เพื่อแนะนำให้ลูกค้าที่มีความเสี่ยงดังกล่าวเปลี่ยนบัตรเอทีเอ็มเป็นรุ่นใหม่ที่มีระบบป้องกันการจารกรรมข้อมูลได้ดีกว่าอย่างเร็วที่สุด
ส่วนสาเหตุที่ธนาคารไม่ได้มีการไม่มีการโทรแจ้งลูกค้าหรือส่ง SMS แจ้งให้ทราบล่วงหน้าว่าจะมีการอายัดบัตร เนื่องจากธนาคารเห็นว่าวิธีการป้องกันก่อนที่ความเสียหายจะเกิดขึ้นได้รวดเร็วที่สุดคือการดำเนินการที่ตัวบัตร เมื่อธนาคารทราบข้อมูลของปัญหาจึงตัดสินใจทันทีกับลูกค้ากลุ่มดังกล่าวเมื่อมีการนำบัตรกลุ่มเสี่ยงมาใช้ที่ตู้เอทีเอ็มก็จะดำเนินการให้ติดต่อสาขาเพื่อเปลี่ยนบัตรทันที
MThai News
