จีเอ็มเอ็ม แซท (GMM Z) เปิดตัวแคมเปญ “ทราบแล้วเปลี่ยน”กับประสิทธิภาพกล่อง GMM Z HD LITE ใช้ได้กับจานดาวเทียมทั้ง 2 ระบบ (C BAND, KU BAND) พร้อมช่องพิเศษ 5 ช่อง ฟรีในกล่อง

จีเอ็มเอ็ม แซท (GMM Z) เปิดตัวแคมเปญ “ทราบแล้วเปลี่ยน”ในไตรมาสที่ 2 ของการดำเนินงาน เพื่อกระตุ้นการรับรู้ของประชาชนให้ตื่นตัวกับยุคดิจิตอล ทีวี มากยิ่งขึ้น และเป็นอีกหนึ่งทางเลือกให้ประชาชนสามารถใช้งานกล่องทีวีดาวเทียมดิจิตอลรุ่นใหม่ GMM Z HD LITE (จีเอ็มเอ็ม แซท เอชดี ไลท์) เพื่อรับชมดิจิตอล ทีวีด้วยความคมชัดระดับ HD ในราคาสบายกระเป๋า
ทั้งนี้แคมเปญ “ทราบแล้วเปลี่ยน” ขึ้นมานั้น เนื่องด้วยความพร้อมในประสิทธิภาพของกล่อง GMM Z HD LITE (จีเอ็มเอ็ม แซท เอชดี ไลท์) ที่ใช้ได้กับจานดาวเทียมทั้ง 2 ระบบ (C BAND, KU BAND) ดูได้ทั่วประเทศทันที ไม่ต้องรอการขยายสัญญาณของ กสทช. พร้อมการติดตั้งที่ง่ายดาย หากมีจานดาวเทียมอยู่แล้ว เพียงใช้แทนกล่องเดิมที่มีอยู่ ก็สามารถรับชมดิจิตอลทีวีได้แล้ว อีกทั้งกล่องGMM Z HD LITE  ยังรองรับช่องรายการในระบบ HD มีช่องพิเศษ 5 ช่อง ฟรีในกล่อง GMM Z และ 8 ช่องคุณภาพจากแกรมมี่ อาทิ ช่อง ONE , FAN TV. , Green Channel เป็นต้น และยังสามารถรับชมช่องทีวีดาวเทียมได้อีกกว่า 220 ช่อง (ในระบบ C BAND)
นอกจากนั้นด้วยความพิเศษของGMM Z HD LITE (จีเอ็มเอ็ม แซท เอชดี ไลท์) ยังมาพร้อมกับช่องเสียบ USB ไว้ให้คุณอัดรายการที่คุณชื่นชอบ และยังสามารถดูหนัง ฟังเพลง ชมรูปภาพจาก Flash Drive หรือ Hard disk ได้อีกด้วยไม่จำกัด และไม่เพียงแต่ฟังก์ชั่นที่หลากหลายเท่านั้น แต่ GMM Z HD LITE ยังถูก Design ให้ดูเรียบ หรู ขนาดกระทัดรัด อีกส่วนสำคัญสนับสนุนแคมเปญนี้คือ การนำดารานักแสดง นักร้องในเครือจีเอ็มเอ็ม แกรมมี่ (GMM GRAMMY) มาเป็นตัวแทนให้กับผลิตภัณฑ์ GMM Z HD LITE อาทิเต๋อ-ฉันทวิชช์ ที่มาเล่นโฆษณาตัวล่าสุด “ทราบแล้วเปลี่ยน” นอกจากนี้ยังมีมาดามมด, หญิงลี-ศรีจุมพล และไผ่ – พงศธร ที่มาเป็นตัวแทนในรูปแบบและชิ้นงานอื่นๆ ให้กับจีเอ็มเอ็ม แซท (GMM Z)
MThai News
