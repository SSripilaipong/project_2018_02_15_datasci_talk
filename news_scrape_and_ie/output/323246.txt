เปิดตลาดดัชนีหุ้นเพิ่มขึ้น 3.05 จุดมาอยู่ที่ 1,411.83 จุด บล.ฟิลลิป คาดหุ้นไทยวผันผวนในกรอบ 1400-1420 ติดตามการเมืองต่อ
บล.ฟิลลิป (ประเทศไทย) เผยแนวโน้มการลงทุนในตลาดหุ้น (18 เม.ย.) ว่า ตลาดหุ้นวันนี้ จะผันผวนในกรอบท่ามกลางความเงียบเหงา ขณะที่หลายตลาด ปิดทำการเนื่องในวันหยุด Good Friday ซึ่งคาดว่าดัชนีหุ้น SET INDEX จะเคลื่อนไหวในกรอบ 1400 – 1420 จุด โดยให้แนวต้าน(ดัชนีสูงสุด)ที่ 1420 -1430 และแนวรับ(ดัชนีต่ำสุด)ที่ 1400 – 1390 จุด โดยเปิดตลาดดัชนีเพิ่มขึ้น 3.05 จุดดัชนีปรับตัวมาอยู่ที่ 1,411.83 จุด  มูลค่าซื้อขาย 1,266.26 ล้านบาท
ทั้งนี้ ต้องติดตามการเมืองภายในประเทศ แม้ขณะนี้ยังทรงตัว ระหว่างรอความคืบหน้าทั้งประเด็นที่ศาลอาญา นัดไต่สวนคำร้องขอให้ยกเลิกการปล่อยตัวชั่วคราว นายจตุพร พรหมพันธุ์ และ นายณัฐวุฒิ ใสยเกื้อ รวมถึงกรณีการขอขยายเวลาให้คำชี้แจงของนายกรัฐมนตรี กรณีโยกย้าย นายถวิล เปลี่ยนศรี (ศาลรัฐธรรมนูญนัดพิจารณาคำขอฯวันที่ 23 เม.ย.)
MThai News
