บลจ.ทิสโก้เสนอขายกองทุน “ทิสโก้ เจแปน อิควิตี้ ทริกเกอร์ 8%” มั่นใจว่าจะทำกำไร8%ใน 8เดือน จากภาวะเศรษฐกิจญี่ปุ่นที่ดีขึ้นต่อเนื่อง และประธานธนาคารกลางญี่ปุ่น ประกาศพร้อมสนับสนุนตลาดหุ้นญี่ปุ่น

นายสาห์รัช ชัฎสุวรรณ ผู้อำนวยการสายการตลาด บริษัทหลักทรัพย์จัดการกองทุน ทิสโก้ จำกัด เปิดเผยว่า บริษัทได้เสนอขายกองทุนเปิดทิสโก้ เจแปน อิควิตี้ ทริกเกอร์ 8%#4” (TISCO Japan Equity Trigger 8% Fund #4)ซึ่งเป็นกองทาร์เก็ตฟันด์ที่เน้นลงทุนในตลาดหุ้นญี่ปุ่นผ่านกองทุนนิกเกอิ(Nikkei 225Exchange Traded Fund) ที่จดทะเบียนซื้อขายในตลาดหลักทรัพย์โตเกียว โดยมีอายุโครงการประมาณ 8เดือน หรือสามารถเลิกโครงการก่อนครบกำหนดอายุโครงการ หากสามารถสร้างผลตอบแทนได้ถึง8%หรือมีมูลค่าหน่วยลงทุน (NAV)มากกว่าหรือเท่ากับ 10.80บาท มูลค่าโครงการ 1,000ล้านบาท เปิดเสนอขาย (ไอพีโอ) ตั้งแต่ 17 – 25 เม.ย. 2557 นี้ มูลค่าจองซื้อขั้นต่ำ 5,000บาท
“เหตุผลที่เราเปิดเสนอขายกองทุนเปิดทิสโก้ เจแปน อิควิตี้ ทริกเกอร์ 8%กองที่ 4 ในช่วงเวลานี้เนื่องจากตลาดหุ้นญี่ปุ่นได้มีการปรับฐานลงมาจากค่าเงินเยนที่แข็งค่าขึ้นซึ่งเชื่อว่าเป็นการแข็งค่าเพียงแค่ระยะสั้นและจะกลับมาอยู่ในทิศทางอ่อนค่าในท้ายที่สุดจากนโยบายของทางการญี่ปุ่นจึงถือเป็นจังหวะในการเข้าลงทุนอีกครั้งโอกาสที่หุ้นจะปรับตัวลงไปอีกเริ่มมีจำกัด
และการลงทุนในตลาดหุ้นญี่ปุ่นซึ่งมีแนวโน้มเติบโตต่อเนื่อง โดยข้อมูลทางเศรษฐกิจอาทิ ภาคการผลิตการบริโภคภาคเอกชน ภาคอสังหาริมทรัพย์ ภาคการส่งออก ตลอดจนอัตราเงินเฟ้อต่างมีแนวโน้มของการขยายตัวต่อเนื่องและส่งผ่านไปยังความสามารถในการทำกำไรของภาคธุรกิจที่เพิ่มขึ้นตามลำดับด้วยกำไรของบริษัทที่เพิ่มขึ้น และภาวะแรงงานที่ตึงตัวส่งผลให้ค่าจ้างแรงงานมีแนวโน้มปรับตัวสูงขึ้นตามไปด้วยเป็นผลดีต่อการบริโภคภาคเอกชนซึ่งมีสัดส่วนกว่า 60% ของจีดีพี นอกจากนี้นายฮารุฮิโกะ คุโรดะประธานธนาคารกลางญี่ปุ่น กล่าวว่าแม้ธนาคารกลางจะยังไม่มีแผนที่จะผ่อนคลายนโยบายเพิ่มเติมในตอนนี้แต่หากภาวะเงินเฟ้อมีแนวโน้มที่จะไม่เป็นไปตามเป้าหมาย ก็พร้อมที่จะใช้มาตรการเพิ่มเติมซึ่งช่วยคลายความกังวลของนักลงทุนและสนับสนุนการเติบโตของตลาดหุ้นญี่ปุ่น
MThai News
