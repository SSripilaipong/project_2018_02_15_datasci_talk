โรงรับจำนำ กทม. ตุนเงินสด 400 ล้าน รับเปิดเทอม คาด ผู้ปกครองแห่ใช้จำนวนมาก ขณะทองคำยังฮิตมาจำนำ

นายจุมพล สำเภาพล รองผู้ว่าราชการกรุงเทพมหานคร (กทม.) เปิดเผยกับสำนักข่าว ไอ.เอ็น.เอ็น. ถึงบรรยากาศการใช้บริการสถานธนานุบาลกรุงเทพมหานคร หรือ โรงรับจำนำ กทม. ว่า เป็นไปด้วยความคึกคัก โดยเฉพาะในช่วงเดือน เม.ย. – พ.ค. เพราะจะมีประชาชน รวมทั้งผู้ปกครองมาใช้บริการโรงรับจำนำ กทม. เป็นจำนวนมาก เนื่องจากมีความจำเป็นต้องใช้เงินในช่วงเปิดเทอม โดยโรงรับจำนำ กทม. ได้เตรียมเงินสำรองเพื่อรับมือในช่วงดังกล่าว ไว้กว่า 400 ล้านบาท
ทั้งนี้ รองผู้ว่าฯ กทม. กล่าวอีกว่า ทองคำยังคงเป็นสินทรัพย์หลักที่ประชาชน รวมถึงผู้ปกครอง นิยมมาจำนำมากที่สุด หรือคิดเป็นร้อยละ 95 ของทรัพย์สินค้าที่นำมาจำนำ
