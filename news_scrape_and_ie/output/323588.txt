ทองคำแท่งขายอออกบาทละ 19,650 บาท ทองรูปพรรณขายออกบาทละ 20,050 บาท   ตามแรงกดดัน
สมาคมค้าทองคำประกาศราคาซื้อขายทองคำวันนี้ (21 เม.ย.) ราคาทองลง 150 บาท โดยทองคำแท่งรับซื้อคืนที่บาทละ 19,550 บาท ขายที่บาทละ 19,650 บาท ทองรูปพรรณรับซื้อคืนที่บาทละ 19,268.36 บาท ขายออกบาทละ 20,050 บาท
บจ.ฮั่วเซ่งเฮง โกลด์ ฟิวเจอร์ส  วิเคราะห์การเคลื่อนไหวของราคาทองในสัปดาห์นี้มีแนวโน้มว่าจะแกว่งตัวขึ้นลงระหว่าง 1,280-1,330 ดอลลาร์สหรัฐ หากมีแรงขายออกมามากจนราคาอ่อนตัวลงไปต่ำกว่าแนวรับบริเวณ 1,280 ดอลลาร์สหรัฐ แม้ภาพเทคนิคจะเกิดสัญญาณขายยืนยันทิศทางการอ่อนตัว แต่ด้วยในสัปดาห์หน้าจะมีการประชุมของธนาคารกลางสหรัฐ ก็เป็นปัจจัยที่ทำให้มีแรงซื้อทองคำเก็งกำไรกลับเข้ามา
ทั้งนี้การรายงานข้อมูลเศรษฐกิจของสหรัฐในสัปดาห์นี้โดยรวมแล้วไม่มีรายงานข้อมูลที่จะมีผลต่อการเคลื่อนไหวของราคาทองคำอย่างมีนัยสำคัญ ทั้งข้อมูลในภาคอสังหาริมทรัพย์ และภาคการผลิตของหลายประเทศ ซึ่งผลสำรวจส่วนใหญ่ประเมินว่ารายงานที่จะออกมามีแนวโน้มฟื้นตัว และจะเป็นปัจจัยกดดันการเคลื่อนไหวของราคาทองคำ
ภาพเทคนิคของราคาทองมีแนวโน้มที่จะปรับตัวลงต่อหากไม่สามารถประคองตัวยืนเหนือแนวรับบริเวณ 1,275-1,280 ดอลลาร์ ได้ โดยคาดว่าราคาทองจะอ่อนตัวลงไปยังแนวรับ(ราคาต่ำสุด)บริเวณ  1,260 ดอลลาร์ ต่อไป ส่วนการดีดตัวกลับในระหว่างวัน ที่แนวต้าน(ราคาสูงสุด) บริเวณ 1,300-1,305 ดอลลาร์ ยังคงเป็นระดับแนวต้านที่คาดว่าจะมีแรงขายกลับออกมามาก และจะกดดันให้ราคาทองอ่อนตัวลงต่อไป
MThai News
