ดัชนีหุ้นปรับตัวเพิ่มขึ้น 0.22 จุด มาอยู่ที่ที่ระดับ 1,409.40 จุด มูลค่าการซื้อขาย 2,663.98 ล้านบาท  เหตุการเมืองเริ่มดีขึ้น

บล.ทิสโก้ รายงานการลงทุนในตลาดหุ้นเช้าวันนี้ (21 เม.ย.) เปิดทำการเมื่อเวลา 10.00 น. ดัชนีปรับตัวเพิ่มขึ้น 0.22 จุดแตะที่ระดับ 1,409.40 จุด ด้วยมูลค่าการซื้อขาย 2,663.98 ล้านบาท โดยดัชนีหุ้นมีโอกาสเดินหน้าขึ้นต่อในช่วงครึ่งเดือนหลัง จากการเมืองที่เริ่มเห็นเค้าลางของทางออก และการซื้อคืนต่อเนื่องของต่างชาติ แต่หุ้นแดนบวกน่าจะจำกัดแถว 1420 จุด (บวกลบ) ซึ่งบล.ทิสโก้ มองว่าเป็นเป้าขายทำกำไร (เป็นเป้า SET ตามปัจจัยพื้นฐานปีนี้ของทิสโก้ และเป็นแนวต้าน(ดัชนีสูงสุด)สำคัญทางเทคนิค)
โดยแนะนำให้เริ่มทยอยขายทำกำไรเมื่อดัชนีหุ้น(SET Index) เข้าใกล้ระดับดังกล่าว หุ้นเด่น (Top picks) สำหรับเดือน เม.ย. ยังคงเป็น ADVANC, BBL, BCP, BGH, HMPRO, ITD, IVL, PYLON เราเพิ่มธีมหุ้นน่าลงทุนใหม่ คือ หุ้นที่มีแนวโน้มกำไรดีอยู่ โดยเฉพาะงบไตรมาส 1 ปี 2557 ต่อเนื่องถึงไตรมาส 2 ปี 2557 แต่ราคายังไม่ค่อยขยับขึ้นมากนัก
หุ้นที่เราแนะนำ คือ กลุ่มธนาคาร KBANK, BBL, กลุ่มอสังหาฯ  AMATA, HEMRAJ, LH, SPALI,  กลุ่มสื่อสาร  JAS, กลุ่มวัสดุก่อสร้าง  SCC, กลุ่มอาหาร  TUF, TVO, อื่นๆ  AEONTS หุ้นที่แนะนำใน TISCO Weekly Guru สำหรับสัปดาห์นี้ (21-25 เม.ย.) เน้นหุ้น Laggards อาทิ BANPU, ITD, M, SIRI
MThai News
