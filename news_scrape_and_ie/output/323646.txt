บล.ทรีนีตี้ ชี้หุ้นไทยแกว่งตัวแคบๆ การเมืองกดดันบรรยากาศลงทุน แต่มีลุ้น !!กนง.หากลดดอกเบี้ยจะย้ายการลงทุนในตลาดหุ้นเพิ่มมากขึ้น

บล.ทรีนีตี้ วิเคราะห์ หุ้นสัปดาห์นี้ มี2 ปัจจัยในประเทศที่สำคัญได้แก่ 1)  การประชุมคณะกรรมการนโยบายการเงิน (กนง.) ในวันที่ 23 เมษายน ซึ่ง ณ ขณะนี้นักลงทุนในตลาดตราสารหนี้คาดการณ์การปรับลดอัตราดอกเบี้ยเพียง 30% เท่านั้น  ด้วยเหตุนี้มีมุมมองว่าหากกนง.มีการปรับลดดอกเบี้ยในการประชุมดังกล่าวจะถือเป็น Positive surprise ต่อตลาด และตลาดน่าจะได้รับอานิสงส์เปิด 
การขยายตัวเพิ่มของ PE จาก PE Expansion เพราะการลดดอกเบี้ยเมื่อวันที่ 12 มีนาคมที่ผ่านมาถือเป็นเหตุผลสำคัญที่ทำให้ตลาดหุ้นมีการปรับขึ้นในช่วงที่ผ่านมา
2)  การประชุมของศาลรัฐธรรมนูญในวันที่ 23 เมษายน เช่นเดียวกันว่าจะวินิจฉัยอนุญาตตามคำขอของรักษาการนายกฯที่ต้องการขยายระยะเวลาการชี้แจงกรณีโยกย้ายนายถวิล เปลี่ยนศรีเลขาธิการสภาความมั่นคงแห่งชาติออกไปอีก 15 วันหรือไม่ และหากอนุญาตจะอนุญาตให้ขยายเวลาได้กี่วัน ซึ่งหากศาลฯอนุญาตให้ขยายเวลาการชี้แจงออกไป ปัจจัยการเมืองก็จะยังคง แรงถ่วง 
เช่นเดิม
ด้านเงินไหลเข้า (Fund flow) จากการสำรวจพบว่า เม็ดเงินต่างชาติที่ไหลเข้ามานับตั้งแต่ต้นเดือนเมษายนที่ผ่านมากว่า 8,800 ล้านบาท เกือบจะ 100%เป็นเม็ดเงินที่ไหลเข้ามาผ่านกระดาน NVDR  แสดงถึงเม็ดเงินต่างชาติที่มีลักษณะเป็นการลงทุนระยะสั้นอยู่ ซึ่งสอดคล้องกับเม็ดเงินต่างชาติในตลาดตราสารหนี้ที่ในเดือนนี้ไหลเข้ามาในตราสารหนี้ระยะสั้นเป็นส่วนใหญ่กว่า 25,000 ล้านบาท โดยเราคาดเป็นเม็ดเงินที่ไหลเข้ามาเก็งกำไรค่าเงินบาทในช่วงนี้
หุ้นกลุ่มสื่อสาร ICT เริ่มเห็นเม็ดเงินไหลเข้าสู่กลุ่มสื่อสารอย่างชัดเจนมากขึ้น  ซึ่งเป็นกลุ่มที่เราแนะนำในบทวิเคราะห์ Big Picture ประจำเดือนเมษายนนี้ เนื่องจากกลุ่มสื่อสารมักเป็นกลุ่มที่มีความผันผวนต่ำในภาวะที่ปัจจัยการเมืองยังคงมีความไม่แน่นอนสูง ยังคงแนะนำซื้อหุ้น 4 บริษัทในกลุ่มนี้ได้แก่ ADVANC (ราคาเป้าหมาย 281 บาท), INTUCH (100 บาท), JAS (9.80 บาท), และ SIM (4.10 บาท) โดยกลยุทธ์การลงทุน คาดว่า ดัชนีหุ้น SET Index ยังมีมูลค่าซื้อขายในระดับต่ำต่อไปตราบที่ปัจจัยการเมืองยังคงกดดันตลาดหุ้น Overhang และแกว่งตัวช่วงแคบๆ แนะนำสะสมหุ้น 10 บริษัทตามบทวิเคราะห์ Big Picture ของบล.ทรีนีตี้ ซึ่งล่าสุดให้ผลตอบแทนที่ 3.4% เทียบกับตลาดที่ 2.4%
Mthai News
