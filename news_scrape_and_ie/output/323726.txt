เงินค่าโฆษณาไตรมาสแรกปี 2557 ติดลบเกือบทุกสื่อ ยอดมกราคม-มีนาคม 2557 ติดลบ 6.78% วงเงินรวม 24,687 ล้านบาท มีเพียงสื่อในโรงภาพยนตร์ที่มีตัวเลขเพิ่มขึ้น 43.98%

บริษัท นีลเส็น จำกัด รายงานมูลค่าเงินในอุตสาหกรรมโฆษณาเดือนมกราคม-มีนาคม 2557 เทียบกับช่วงเดียวกันของปี 2556 พบว่า มูลค่ารวมของอุตสาหกรรมผ่านสื่อหลัก ยังคงลดลง 6.78%จากปีที่แล้ว 26,482 ล้านบาท ปีนี้ลดเหลือ 24,687 ล้านบาท โดยสื่อทีวี ติดลบ 6.91% จากปีที่แล้วมีจำนวนเงิน 16,536 ล้านบาท ปีนี้ลดเหลือ 15,393 ล้านบาท สื่อวิทยุลดลง 13.19% จากปีที่แล้ว1,403 ล้านบาท ปีนี้ลดลงเหลือ 1,218 ล้านบาท สื่อหนังสือพิมพ์ ติดลบ 15.10% จากจำนวนเงิน 3,504 ล้านบาท ลดเหลือ 2,975 ล้านบาท
สำหรับสื่อในห้างสรรพสินค้า (In Store) ลดลงมากสุด ติดลบ 33.27% จากปีที่แล้วมีจำนวนเงิน 514 ล้านบาท ปีนี้ลดเหลือ 343 ล้านบาท สื่อแมกกาซีน ติดลบ 20.58% จากจำนวนเงิน 1,273 ล้านบาท ลดเหลือ 1,011 ล้านบาท สื่อนอกบ้าน ติดลบ1.27% จากจำนวนเงิน 1,022 ล้านบาท ลดลงเหลือ 1,009 ล้านบาท สื่อเคลื่อนที่ (Transit) ติดลบ 0.86% จากจำนวนเงินรวมปีที่แล้ว 817 ล้านบาทลดลงเหลือ 810 ล้านบาท สื่ออินเตอร์เน็ต ติดลบ 8.10% จากจำนวนเงินรวมปีที่แล้ว 210 ล้านบาท ปีนี้ลดเหลือ 193 ล้านบาท  ส่วนสื่อในโรงภาพยนตร์ เป็นสื่อเดียวที่มีตัวเลขเป็นบวก 43.98% จากจำนวนเงินรวมปีที่แล้ว 1,205 ล้านบาท ปีนี้เพิ่มขึ้นเป็น 1,735 ล้านบาท
ส่วน บริษัทที่ใช้งบประมาณสูงสุดในอุตหกรรมโฆษณา ยังคงเป็นยูนิลีเวอร์(ไทย) โฮลดิ้ง ปีที่แล้วใช้เงินรวมเฉพาะเดือนมีนาคม 1,487 ล้านบาท ปีนี้เพิ่มขึ้นเป็น 1,703 ล้านบาท  รองลงมาคือ โตโยต้ามอเตอร์ส ประเทศไทย ปีที่แล้วใช้ 506 ล้านบาท ปีนี้ 679 ล้านบาท อันดับ 3 คือ โคคา-โคลา ประเทศไทย 454 ล้านบาท ปีนี้ 513 ล้านบาท ไบเออร์สดรอฟ ปีที่แล้วใช้ 372 ล้านบาท ปีนี้เพิ่มเป็น 414 ล้านบาท และอันดับ 5 คือ แอดวานซ์ อินโฟร์ เซอร์วิส หรือเอสไอเอส เดือนมีนาคมปีที่แล้วใช้งบผ่านสื่อประมาณ 280 ล้านบาท ปีนี้เพิ่มเป็น 385 ล้านบาท
MThai News
