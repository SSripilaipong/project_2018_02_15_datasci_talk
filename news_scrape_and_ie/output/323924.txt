“เป็ปซี่” ทุ่มงบ 300 ล้านจัดแคมเปญ”เป็ปซี่ ฟุตบอล 2014″ เพียงส่งรหัสใต้ฝาชิง “ขวดเป็ปซี่ทองคำ” 1 ล้านบาท ทุกสัปดาห์ รวม 8 สัปดาห์
บริษัท เป็ปซี่-โคล่า (ไทย) เทรดดิ้ง จำกัด ผู้ผลิตและจำหน่ายเครื่องดื่ม “เป็ปซี่” แถลงข่าว เปิดแคมเปญฟุตบอลยักษ์ใหญ่แห่งปี “เป็ปซี่ ฟุตบอล 2014” สร้างกระแสในไทยโดยทุ่มงบดึง โรบิน ฟาน เพอร์ซี กองหน้าซูเปอร์สตาร์ แมนเชสเตอร์ ยูไนเต็ด , ดาวิด ลุยซ์ เซนเตอร์จอมบุกของ เชลซี , เซร์คิโอ อเกวโร กองหน้าแมนเชสเตอร์ ซิตี และ ลิโอเนล เมสซี แข้งบัลลงดอร์ 4 ปีซ้อน มาเป็นพรีเซนเตอร์ 
โดย แคมเปญ “เป็ปซี่ ฟุตบอล 2014” ในประเทศไทยนั้นจะถูกถ่ายทอดผ่าน 3 กลยุทธ์หลักนั่นก็คือ
1.การนำเอานักฟุตบอลระดับโลก มาสร้างสีสันและความตื่นเต้นให้กับกีฬาฟุตบอลระดับโลกผ่านสื่อโฆษณาต่างๆ เช่น สื่อกลางแจ้ง สื่อ ณ จุดร้านค้า รวมถึงการแสดงโฆษณาในชื่อ “Now Is What You Make It” 2.คือการสร้างโปรโมชั่นแจก เป็ปซี่ทองคำ มูลค่ากว่า 1 ล้านบาททุกสัปดาห์ โดยจะเป็น เนื้อทองคำแท้ที่ขึ้นรูปจากขวดเป็ปซี่ พร้อมสลักหมายชื่อและเลขของนักฟุตบอลลงบนขวดอีกด้วย ซึ่งจะทำการแจกทั้งสิ้น 8 ขวด รวมถึงดึง “พีช” พชร จิราธิวัตน์ และ “แพ็ตตี้” อังศุมาลิน สิรภัทรศักดิ์เมธา สองนักแสดงวัยรุ่นชื่อดังมาโปรโมท
3.การออกแบบ ขวดเป็ปซี่รุ่น ลิมิเต็ด เอดิชั่น กับลายนักเตะที่เป็นพรีเซนเตอร์ ทั้งในแบบขวดพลาสติคและแบบกระป๋อง เพื่อตอกย้ำการเป็นผู้นำทางด้านนวัตกรรมผลิตภัณฑ์และดีไซน์บรรจุภัณฑ์

โดยจะมีการเปิดตัวพร้อมกันทั่วโลก ช่วงเดือนพฤษภาคมนี้ และจะวางจำหน่ายในช่วงฟุตบอลโลกเท่านั้น คอบอลหากสนใจร่วมสนุกลุ้นรางวัล “ขวดเป็ปซี่ทองคำ” มูลค่า 1 ล้านบาททุกสัปดาห์ ตลอด 8 สัปดาห์ รวมทั้งของรางวัลที่จะแจกรายวัน ไม่ว่าจะเป็น ซัมซุง กาแล็คซี S5 จำนวน 540 เครื่อง และลูกฟุตบอล ลายเป็ปซี่ จำนวน 5,400 ลูก รวมมูลค่ากว่า 24 ล้านบาท สามารถส่งรหัสใต้ฝาขวด พลาสติค โดยกด *775* และรหัสสิบหลักใต้ฝา ตามด้วยเครื่องหมาย # และกดโทรออก โดยจะไม่เสียค่าใช้จ่ายในการส่งใดๆทั้งสิ้น
MThai News
