“โชคชัย ปัญญายงค์” ชี้โครงการร่วมใจจากองค์กร เป็นโครงการเออร์ลี รีไทร์ ที่มีเป็นประจำทุกปี ไม่ได้เป็นการปลดพนักงานเพราะปัญหาขาดทุน

นายโชคชัย ปัญญายงค์ รักษาการกรรมการผู้อำนวยการใหญ่ บริษัท การบินไทย จำกัด (มหาชน) กล่าวถึงกระแสข่าว การบินไทย เตรียมปลดพนักงาน 500-700 คน ในโครงการร่วมใจจากองค์กร เนื่องจากมีปัญหาขาดทุนกว่าหมื่นล้านบาท ว่าไม่เป็นความจริง สำหรับโครงการดังกล่าว เป็นแผนในการเกษียณก่อนกำหนด(Early Retire) ที่มีเป็นประจำทุกปีอยู่แล้ว แต่จะมีการปรับแผนให้มี ประสิทธิภาพมากยิ่งขึ้น โดยจะเน้นการปรับโครงสร้างองค์กรเพื่อลดต้นทุนให้มากขึ้นด้วย
ทั้งนี้ บอร์ดการบินไทย ได้รับรู้ถึงแผนงานของโครงการร่วมใจจากองค์กรแล้ว แต่ยังไม่ได้อนุมัติ อยู่ระหว่างการศึกษาทบทวนถึงรูปแบบให้เหมาะสมกับกลุ่มเป้าหมายมากที่สุด คาดว่าจะมีความชัดเจนในเดือนพฤษภาคม 2557
MThai News
