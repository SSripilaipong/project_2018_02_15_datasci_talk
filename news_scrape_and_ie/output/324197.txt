คณะกรรมการสรรหาผู้จัดการคนใหม่ ตลาดหลักทรัพย์ฯ มีมติให้ นางเกศรา มัญชุศรี รองกรรมการผู้จัดการ ตลท.เป็นผู้จัดการ ตลท.คนใหม่
ในการประชุมคณะกรรมการสรรหาผู้จัดการคนใหม่ ตลาดหลักทรัพย์แห่งประเทศไทย (ตลท.) )วันนี้ มีมติให้ นางเกศรา มัญชุศรี รองกรรมการผู้จัดการ ตลท.เป็นกรรมการและผู้จัดการตลท.คนใหม่ แทนนายจรัมพร โชติกเสถียร ผู้จัดการ ตลท.คนปัจจุบัน ซึ่งจะหมดวาระช่วงเดือน พ.ค.นี้ ทั้งนี้ คณะกรรมการกลั่นกรองสรรหากรรมการและผู้จัดการตลาดหลักทรัพย์ฯ ประชุมนัดสุดท้ายเพื่อคัดเลือกผู้ที่มีคุณสมบัติเหมาะสมเข้ารับเลือกเหลือ 3 คน จากผู้สมัคร 5 คน โดยอีก 2 คน ได้แก่ นายชนิตร ชาญชัยณรงค์ รองผู้จัดการ หัวหน้าสายงานผู้ออกหลักทรัพย์และบริษัทจดทะเบียน ตลท. และนายไพบูลย์ นลินทรางกูร ประธานเจ้าหน้าที่บริหาร บล.ทิสโก้
ประวัตินางเกศรา มัญชุศรีในตลาดหลักทรัพย์ฯ
– เริ่มงานกับตลาดหลักทรัพย์ฯ เมื่อเดือนกรกฎาคม 2546 ถึงวันนี้เกือบ 8 ปี โดยนายกิตติรัตน์ ณ ระนอง กรรมการและผู้จัดการ ตลท.ในสมัยนั้น   ให้มาช่วยทำงานในส่วนของตลาดตราสารหนี้ (BEX)
– ภายหลังพ.ร.บ.สัญญาซื้อขายล่วงหน้าเข้ามา จึงเข้ามาทำในส่วนตลาดซื้อขายล่วงหน้าแทน ทำมาเรื่อยๆ จนมาเป็นกรรมการผู้จัดการตลาด    อนุพันธ์
– ต่อมารับตำแหน่งผู้ช่วยผู้จัดการ กลุ่มงานพัฒนาธุรกิจและผลิตภัณฑ์ ตลท. เพิ่มมาด้วย ภายหลังการปรับโครงสร้าง

MThai News
