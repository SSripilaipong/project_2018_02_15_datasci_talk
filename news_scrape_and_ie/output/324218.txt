คณะกรรมการนโยบายการเงิน (กนง.) มีมติ 6 ต่อ 1 คงอัตราดอกเบี้ยนโยบาย อาร์พี 1วัน ไว้ที่ระดับ 2.00% ต่อปี

นายไพบูลย์ กิตติศรีกังวาน เลขานุการ คณะกรรมการนโยบายการเงิน (กนง.) แถลงผลการประชุม กนง. ในวันที่ 23 เมษายน 2557 ที่ประชุมคณะกรรมการนโยบายการเงิน มีมติ 6 ต่อ 1 ให้คงอัตราดอกเบี้ยนโยบาย อาร์พี 1วัน ไว้ที่ระดับ 2.00% ต่อปี เนื่องจากคณะกรรมการมองว่าความเสี่ยงทางเศรษฐกิจของประเทศในขณะนี้มาจากสถานการณ์การเมืองในประเทศเป็นหลัก และนโยบายการเงินในปัจจุบันถือว่าผ่อนคลายแล้ว ทั้งนี้การฟื้นตัวของเศรษฐกิจขึ้นอยู่กับปัจจัยด้านการเมืองเป็นสำคัญ โดยคาดว่าเศรษฐกิจไทยในปีนี้จะขยายตัวได้ต่ำกว่าประมาณการเดิม และมีแรงขับเคลื่อนหลักมาจากภาคการส่งออก สำหรับแรงกดดันเงินเฟ้อเพิ่มขึ้นใกล้เคียงกับที่ประเมินไว้
โดยมติที่ประชุม 6 เสียงเห็นว่า ควรคงดอกเบี้ย ส่วนอีก 1 เสียงเห็นว่าควรลดดอกเบี้ยลง 0.25%โดยกรรมการ 1 ที่คนเห็นควรให้ลดอัตราดอกเบี้ยลงร้อยละ 0.25 เพื่อความต่อเนื่องของการผ่อนคลายนโยบายการเงินในการสนับสนุนการขยายตัวทางเศรษฐกิจ
MThai News
