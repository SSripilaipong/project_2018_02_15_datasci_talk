กฟผ.เผย อากาศร้อนทะลุ 37.5 องศา ดันปริมาณการใช้ไฟฟ้าพีคสุด ทำลายสถิติ ปี 2556 ที่ 26,942.1 เมกะวัตต์

นายสุนชัย คำนูณเศรษฐ์ ผู้ว่าการการไฟฟ้าฝ่ายผลิตแห่งประเทศไทย (กฟผ.) เปิดเผยถึงปริมาณการใช้ไฟฟ้าสูงสุด หรือ พีค (Peak) จากสภาพอากาศที่ร้อนอบอ้าว โดยเมื่อวานนี้ (23 เมษายน) เวลา 14.26 น. ปริมาณการใช้ไฟฟ้าอยู่ที่ 26,942.1 เมกะวัตต์ ถือเป็นการทำลายสถิติสูงสุดปี 56(26,598.1 เมกะวัตต์) เมื่อวันที่ 16 พฤษภาคม 2556 ซึ่งสูงกว่าที่ กฟผ. คาดการณ์ไว้ที่ 26,752 เมกะวัตต์สำหรับวันที่ 23 เมษายน 2557 อุณหภูมิสูงสุดอยู่ที่ 37.5 องศาเซลเซียส
ความต้องการใช้ไฟฟ้าสูงสุดเมื่อปีที่แล้วอยู่ที่ 26,598.14 เมกะวัตต์ แต่สำหรับปีนี้ (2557) ปรับลดประมาณการลงประมาณ 1,000 เมกะวัตต์ จะเหลือที่ 26,000 เมกะวัตต์ ทั้งนี้ ขอความร่วมมือประชาชนให้ช่วยกันใช้ไฟฟ้าอย่างประหยัด พร้อมเดินหน้าจัดทำแผนลดปริมาณการใช้ไฟฟ้าในเดือนเมษายนลงให้ได้ 250 เมกะวัตต์ ซึ่งในช่วงวันที่ 25-30 เมษายนนี้ คาดการณ์ว่าจะมีการใช้ไฟฟ้าสูงสุด เพราะอากาศร้อนที่สุดจากพระอาทิตย์ตั้งฉากกับกรุงเทพมหานคร

MThai News
