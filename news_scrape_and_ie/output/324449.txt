สถาบันยานยนต์ ชี้มั่นใจไทยยังครองแชมป์ฐานการผลิตรถในเอเซีย พร้อมผลักดันไทยขึ้นสู่อันดับ 8 ของโลก ด้วยเพิ่มผลผลิตอีโคคาร์ ระยะ 2
นายพิชัย จิราธิวัฒน์ ผู้อำนวยการสถาบันยานยนต์คนใหม่ เผย ความมั่นใจว่า ไทยยังคงรักษาการเป็นฐานการผลิตรถยนต์อันดับหนึ่งในอาเซียนต่อไปได้ แม้ปีนี้คาดว่าการผลิตรถยนต์จะลดลง5 – 10% จากปีที่แล้วเหลือประมาณ 2.35 ล้านคัน เพราะความต้องการรถคันใหม่ถูกใช้ไปแล้ว ส่วนด้านการส่งออกจะไม่มากพอรักษาระดับการผลิตไม่ให้ลดลงได้ แต่ก็ยังมีนโยบายเพิ่มยอดผลิตรถยนต์เป็น 3 ล้านคัน ในปี 2560
ทั้งนี้ยังมีแผนยกระดับให้ไทยเป็นผูผลิตรถยนต์มากที่สุดของโลกอันดับที่ 8 จากปัจจุบันอยู่อันดับที่ 9 โดยการส่งเสริมการผลิตอีโคคาร์ ระยะที่ 2 จะมีส่วนช่วยเพิ่มยอดการผลิตได้ แต่ยอดการผลิตรถยนต์รุ่นใหม่ๆ จะไม่เป็นไปในลักษณะของโปรดักต์แชมป์เปียนอย่างที่แล้วมา จะเปลี่ยนไปสู่การพัฒนารถยนต์ใหม่ๆ ตามแนวคิดกรีนเทคโนโลยี และจะเตรียมความพร้อมของเอสเอ็มอีที่คนไทยถือหุ้น 100 เปอร์เซ็นต์ ในอุตสาหกรรมต่อเนื่องกับกลุ่มยานยนต์ให้พร้อมรับประชาคมอาเซียน
MThai News
