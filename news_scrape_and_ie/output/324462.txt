ราคายางพาราหาดใหญ่ กิโลกรัมละ 59.15 บาท ต่ำที่สุดในรอบ 5 ปี สาเหตุเพราะปริมาณสต๊อกยางของโลกมีมาก

นายสมจิตต์ ศิขรินมาศ ผู้อำนวยการสำนักงานตลาดกลางยางพาราหาดใหญ่ กล่าวว่า สถานการณ์ราคายางพาราขณะนี้ลดลงต่อเนื่อง ราคายางแผ่นดิบคุณภาพ 3 ที่ตลาดกลางยางพาราหาดใหญ่ กิโลกรัมละ 59.15 บาท ต่ำที่สุดในรอบ 5 ปี สาเหตุที่ราคาต่ำลงอย่างต่อเนื่อง คือ ปริมาณสต๊อกยางของโลกมีมาก แต่ความต้องการใช้ของจีนลดลง การคาดการณ์ผลผลิตยางของโลกเพิ่มมากขึ้น ตลาดยางล้อที่ใช้ยางเป็นวัตถุดิบมากที่สุดอยู่ในภาวะหดตัว นายสมจิตร แนะว่า ให้ชาวสวนยางพาราปรับตัวตามสภาพราคา โดยช่วงนี้อาจเพิ่มมูลค่าผลผลิต รวมถึงลดต้นทุน
MThai News
