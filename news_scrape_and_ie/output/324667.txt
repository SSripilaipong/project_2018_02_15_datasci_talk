ดัชนีปรับตัวลดลง 2.20 จุดทันทีที่เปิดตลาด แตะที่ระดับ 1,420.47 จุด รับข่าววิกฤตยูเครนอีกระลอก และข่าวโอกาสลดเครดิตการลงทุนประเทศไทย

บล.โนมูระ พัฒนสิน คาดดัชนีหุ้นวันนี้ผันผวน โดยให้กรอบแนวต้าน(ดัชนีสูงสุด)1427/1435 จุดและแนวรับ(ดัชนีต่ำสุด)1413/1409 จุด จากความเสี่ยงวิกฤตยูเครนมีโอกาสกลับมากดดันการลงทุน Risky Asset อีกครั้ง หลัง US อาจเพิ่มมาตรการคว่ำบาตรมากขึ้นต่อรัสเซีย ในระยะ 2-3 สัปดาห์ข้างหน้า บวกกับความเสี่ยงในประเทศ ทั้งประเด็นการเมืองในช่วงต้นเดือน พค. ในคดีนายกสั่งโยกย้ายนายถวิล เปลี่ยนศรี คดีทุจริตจำนำข้าว รวมถึงความเสี่ยงที่ไทยอาจถูกปรับลดอันดับความน่าเชื่อถือในการลงทุน หลังสถาบันจัดอันดับความน่าเชื่อถือที่สำคัญ ทั้งมูดี้ส์ Moodys หรือฟิทช์ เรทติ้งฯ Fitch เตือนหากการเมืองยืดเยื้อสู่ไตรมาส 3ปีนี้ จะปรับลดอันดับ Rating ลงได้
ทั้งนี้ตลาดหุ้นเช้าวันนี้ (25 เม.ย.) เปิดทำการเวลา 10.00 น. ดัชนีปรับตัวลดลง 2.20 จุดแตะที่ระดับ 1,420.47 จุด ด้วยมูลค่าการซื้อขาย 1,008.29 ล้านบาท
MThai News
