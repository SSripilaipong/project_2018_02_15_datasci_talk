ธปท. เผยราคาก๊าซหุงต้มที่เพิ่มขึ้น อาจส่งผลเงินเฟ้อเพิ่มขึ้นในอนาคต แต่เชื่อเป็นแค่ระยะสั้น

นางรุ่ง มัลลิกะมาส โฆษกธนาคารแห่งประเทศไทย(ธปท.) เปิดเผยว่า แนวโน้มอัตราเงินเฟ้อในระยะข้างหน้าอาจมีการปรับตัวเพิ่มสูงขึ้น เนื่องมาจากการปรับขึ้นราคาก๊าซหุงต้มที่ส่งผลให้ราคาอาหารปรับเพิ่มขึ้น แต่อย่างไรก็ตาม ยังไม่ส่งผลกระทบในกลุ่มที่ไม่ใช่อาหาร ซึ่งอาจจะเป็นการเพิ่มขึ้นแค่ชั่วคราว แต่ทั้งนี้มั่นใจว่าเงินเฟ้อทั่วไปในปีนี้จะยังอยูในกรอบที่ 2.5%
ส่วนเงินทุนเคลื่อนย้ายในเดือน เม.ย.2557 พบว่ามีเงินทุนไหลเข้าสุทธิทั้งตลาดหุ้นและตลาดหลักทรัพย์ หลังจากการที่ธนาคารกลางสหรัฐฯออกมายืนยันว่ายังไม่ได้ปรับขึ้นอัตราดอกเบี้ย ส่งผลให้นักลงทุนเริ่มผ่อนคลายลง และตั้งแต่ต้นปีจนถึงปัจจุบันยังเป็นการไหลออกสุทธิเล็กน้อย ซึ่งถือว่าเป็นเหตุการณ์ที่ยังไม่น่าห่วง
อย่างไรก็ตาม หากสถานการณ์การเมืองคลี่คลายมองว่าการฟื้นตัวของเศรษฐกิจอาจจะยังไม่ฟื้นตัวเร็วเหมือนในอดีต เนื่องจากการที่ประชาชนมีหนี้ครัวเรือนที่สูงจึงต้องระมัดระวังการใช้จ่าย และแม้นักลงทุนต่างชาติที่เป็นรายเดิมยังมีความมั่นใจที่จะเข้ามาลงทุนในประเทศไทย แต่นักลงทุนต่างชาติรายใหม่ยังชะลอการลงทุนออกไป ซึ่งจะสอดคล้องกับสถาบันจัดอันดับมูดี้ส์ ที่ยังมีการจัดอันดับประเทศไทยในอันดับที่มีเสถียรภาพ แต่ต้องติดตามสถานการณ์การเมืองอย่างใกล้ชิดเพราะจะเป็นผลต่อเศรษฐกิจไทย
MThai News
