มาม่า ยันยังไม่ปรับขึ้นราคา แม้ต้นทุนจะเพิ่ม ลั่นประชาชนกำลังเดือดร้อน จะใจดำซ้ำเติมไปได้อย่างไร

หลังจากมีกระแสข่าวออกมาว่าผู้ผลิตบะหมี่กึ่งสำเร็จรูป เตรียมเข้าหารือกับกรมการค้าภายในเพื่อปรับขึ้นราคาขายปลีกบะหมี่กึ่งสำเร็จรูป เนื่องจากต้นทุนการผลิตเพิ่มสูงขึ้น และบางรายได้มีการปรับราคาขายส่งตามที่ได้เสนอข่าวไปก่อนหน้านี้นั้น
วานนี้ (27 เม.ย. 57) ผู้ผลิต และจำหน่ายบะหมี่สำเร็จรูปชื่อดังอย่างมาม่า ก็ได้ออกมาเปิดเผยว่าบะหมี่กึ่งสำเร็จรูปตรามาม่า จะไม่มีการขึ้นราคาในช่วงนี้แน่นอน แม้ว่าต้นทุนการผลิตจะเพิ่มสูงขึ้นก็ตาม
โดยนายพิพัฒ พะเนียงเวทย์ ประธานเจ้าหน้าที่บริหาร บริษัท ไทยเพรซิเดนท์ฟูดส์ จำกัด (มหาชน) หรือ TF ผู้ผลิตบะหมี่กึ่งสำเร็จรูปตรามาม่า ยืนยันว่า ไม่มีนโยบายปรับขึ้นราคา ที่ขายอยู่ซองละ 6 บาท แม้ว่าจะต้นทุนการผลิตจะเพิ่มขึ้น หรือบริษัทจะขาดทุน เพราะผู้บริโภคกำลังเดือดร้อนจากภาวะค่าครองชีพสูง บริษัทจะเพิ่มราคาซ้ำเติมประชาชนไปได้อย่างไร
MThai News
