ทองขึ้นบาทละ 100 ทองคำแท่งขายออกบาทละ 19,850 บ.ทองรูปพรรณขายออกบาทละ 20,250 บาท คาดราคาผันผวนระหว่างวัน
สมาคมค้าทองคำประกาศราคาซื้อขายทองคำวันนี้(30เมษายน)ราคาทองปรับเพิ่มขึ้นบาทละ 100 บาท โดยทองคำแท่งรับซื้อบาทละ 19,750 บาท ขายออกบาทละ 19,850 บาท ทองรูปพรรณรับซื้อบาทละ 19,465.44 บาท ขายออกบาทละ 20,250 บาท
บจ.ฮั่วเซ่งเฮง ระบุว่าตลาดทราบผลการประชุมของธนาคารกลางสหรัฐฯ ในช่วงค่ำวันนี้ส่งผลให้มีแรงซื้อเก็งกำไรกลับเข้ามาจนราคาทองดีดตัวกลับขึ้นมาปิดตลาดทรงตัวใกล้ระดับปิดของวันก่อนหน้า และคาดว่าในวันนี้ การเคลื่อนไหวของราคาทองคำจะมีการแกว่งตัวผันผวน ในช่วงที่ทราบผลการประชุมของธนาคารกลางสหรัฐฯ แต่ความตึงเครียดในยูเครนยังเป็นปัจจัย บวกที่ทำให้มีแรงซื้อทองกลับเข้ามาในช่วงที่ราคาอ่อนตัวลง การเก็งกำไรในระหว่างวันสามารถกลับเข้าซื้อจากแนวรับบริเวณ 1,290 และ 1,270-1,275 ดอลลาร์ต่อออนซ์ แต่กรณีที่ไม่สามารถยืนเหนือแนวรับหลังได้
อย่างไรก็ตาม ควรระวังแรงขายที่คาดว่าจะมีกลับออกมามาก โดยมีแนวต้านของวันอยู่ที่บริเวณ 1,300-1,305 ดอลลาร์ต่อออนซ์ ตลาดอนุพันธ์ของไทยจะปิดทำการในวันพรุ่งนี้ ส่วนการซื้อขายทองคำแท่งของฮั่วเซ่งเฮง ในระบบออนไลน์ยังคงเปิดซื้อขายตามปกติ
MThai News
