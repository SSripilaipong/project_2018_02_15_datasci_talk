กรมการค้าภายใน สั่งห้ามขึ้นราคาสินค้า 6 เดือน ได้แก่สินค้าอาหารเครื่องดื่ม และของใช้ประจำวัน ฝ่าฝืนเจอโทษหนัก

รายงานข่าวแจ้งว่า กรมการค้าภายในได้ออกมาตราการขอความร่วมมือ ผู้ประกอบการสินค้าอุปโภคบริโภค ให้ตรึงราคาสินค้าเป็นระยะเวลา 6 เดือน เริ่มตั้งแต่เดือน พ.ค.-ต.ค. 2557 โดยนายสันติชัย สารถวัลย์แพศย์ รองอธิบดีกรมการค้าภายใน เผยว่าสาเหตุของการออกมาตราการในครั้งนี้เพื่อดูแลค่าครองชีพประชาชนในช่วงเศรษฐกิจชะลอตัว ซึ่งในสัปดาห์หน้าเตรียมจะทำหนังสือส่งถึงผู้ประกอบการชี้แจงถึงเรื่องดังกล่าวต่อไป
พร้อมกันนี้ทางกรมการค้าภายในจะทำหนังสือไปยังห้างสรพพสินค้าต่างๆ เพื่อขอความร่วมมือจัดแคมเปญลดราคาอาหารภายในศูนย์อาหารในห้างอัตรา 20% หรือลดราคาลง 5-10 บาท จากเมนูปกติในช่วง พ.ค.-มิ.ย. นี้ด้วย สำหรับสินค้า สินค้าที่จะขอความร่วมมือให้ตรึงราคาประกอบด้วย 3 กลุ่ม ได้แก่
กลุ่มอาหารและเครื่องดื่ม นมผง นมสด นมเปรี้ยว นมถั่วเหลือง นมข้นหวาน ครีมเทียมข้นหวาน กาแฟผงสำเร็จรูป กาแฟสำเร็จรูปพร้อมดื่มบรรจุภาชนะผนึก เกลือ น้ำตาลทราย น้ำมันพืช น้ำปลา ซีอิ๊ว น้ำส้มสายชู ซอสถั่วเหลือง กลุ่มของใช้ช้ประจำวัน ได้แก่ ครีมบำรุงผิว โฟมล้างหน้า สบู่ แชมพู ครีมนวดผม ยาสีฟัน แปรงสีฟัน ผ้าอนามัย ผ้าอ้อมสำเร็จรูป ก้านสำลีอนามัย ถ่านไฟฉาย ใบ มีดโกน เจลแต่งผม ครีมหรือ น้ำยาเปลี่ยนสีหรือย้อมเส้นผม ผลิตภัณฑ์ระงับกลิ่นหรือดับกลิ่น แป้งผงโรยตัว ผงซักฟอก น้ำยา ซักฟอก
รวมถึงผลิตภัณฑ์ขจัดคราบเสื้อผ้าผลิตภัณฑ์ฟอกผ้าขาว น้ำยาปรับผ้านุ่ม น้ำยารีดผ้า ผลิตภัณฑ์ล้างจาน ผลิตภัณฑ์ชำระล้างสุขภัณฑ์และห้องน้ำผลิตภัณฑ์ทำความสะอาดพื้น ผลิตภัณฑ์ทำความสะอาดเฟอร์นิเจอร์ น้ำยาเคลือบเงารองเท้า ยากำจัดยุงและแมลง
MThai News
