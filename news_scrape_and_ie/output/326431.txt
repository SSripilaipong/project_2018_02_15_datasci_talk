ราคาทองพุ่ง หลังวิกฤตยูเครนเกิดขึ้นอีกระลอก ขึ้นบาทละ 200 ทองคำแท่งขายออกบาทละ 20,100 บาท ทองรูปพรรณ ขายทออกบาทละ 20,500 บาท

สมาคมค้าทองคำประกาศราคาซื้อขายทองคำแท่งและทองรูปพรรณวันนี้ (6 พ.ค.) ราคาทองปรับขึ้น 200 บาท โดยทองคำแท่งรับซื้อคืนบาทละ 20,000 บาท และขายออกบาทละ 20,100 บาท ทองรูปพรรณรับซื้อคืนบาทละ 19,708.00 บาท และขายออกบาทละ 20,500 บาท
บริษัทฮั่วเซ่งเฮง โกลด์ฟิวเจอร์ วิเคราะห์ว่า จากเหตุการณ์ปะทะกันอย่างรุนแรงในเมืองโอเดสซา ทางตอนใต้ของประเทศยูเครนเมื่อวันศุกร์ที่ผ่านมา มีผู้เสียชีวิตอย่างน้อย 43 ราย กระตุ้นให้นักลงทุนยังเข้าซื้อทองคำในฐานะสินทรัพย์ปลอดภัย เป็นปัจจัยบวกทำให้ราคาทองดีดตัวกลับลดช่วงติดลบที่ทำไว้ในระหว่างวันลง หลังจากรายงานข้อมูลการจ้างงานของสหรัฐฯ เดือน เม.ย.ออกมาดีกว่าที่นักลงทุนประเมิน โดยราคาทองปิดตลาดเมื่อวานนี้ที่ 1,308 ดอลลาร์ต่อออนซ์ เพิ่มขึ้น 8.74 ดอลลาร์ ราคาทำจุดต่ำสุดและจุดสูงสุดที่ 1,299 และ 1,315 ดอลลาร์ต่อออนซ์ ตามลำดับ ส่วนราคาซื้อขายทองคำแท่งในประเทศชนิด 96.5% เมื่อวันเสาร์ที่ผ่านมา ขายออกที่บาทละ 19,900 บาท และรับซื้อคืนที่บาทละ 19,800 บาท กองทุน SPDR รายงานว่า ได้ปรับลดปริมาณการถือครองทองคำลงจากวันศุกร์ที่ผ่านมา 2.7 ตัน โดยปัจจุบันกองทุนถือครองทองคำรวม 782.85 ตัน 
คาดว่ากรณีที่ราคาทองปรับฐานลงในระหว่างวัน ที่แนวรับบริเวณ 1,300 ดอลลาร์ต่อออนซ์ ยังเป็นระดับแนวรับที่สามารถกลับเข้าซื้อเก็งกำไร โดยมีแนวต้านของวันอยู่ที่บริเวณ 1,320 และ 1,330 ดอลลาร์ต่อออนซ์ ตามลำดับ
MThai News
