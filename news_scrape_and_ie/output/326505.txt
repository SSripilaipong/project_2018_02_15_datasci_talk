ธนาคารอาคารสงเคราะห์ (ธอส.) รุกสินเชื่อบ้านรายได้ไม่ถึง 15,000 บาท/เดือน ก็มีบ้านได้ !! “โครงการบ้าน ธอส.เพื่อสานรัก ปี 2557″กู้สูงสุดถึง 1.5 ล้านบาท  อัตราดอกเบี้ยปีแรก 3.50% ต่อปี ปีที่ 2 คิดอัตราดอกเบี้ย 4.25% ต่อปี

นางอังคณา ปิลันธน์โอวาท ไชยมนัส กรรมการผู้จัดการ ธนาคารอาคารสงเคราะห์ (ธอส.) เปิดเผยว่า เพื่อเป็นการสานฝันให้กลุ่มรายได้น้อยได้มีโอกาสเข้าถึงสินเชื่อเพื่อการมีที่อยู่อาศัยอัตราดอกเบี้ยต่ำ ธนาคารจึงปล่อยสินเชื่อบ้านให้แก่ประชาชนทั่วไป รวมถึงผู้ที่ประกอบอาชีพอิสระซึ่งมีรายได้สุทธิไม่เกิน 15,000 บาท/เดือน วงเงินให้กู้สูงสุดไม่เกิน 1,500,000 บาท อัตราดอกเบี้ยปีที่ 1 คงที่ 3.50% ต่อปี ปีที่ 2 คิดอัตราดอกเบี้ย 4.25% ต่อปี ปีที่ 3 จนถึงตลอดอายุสัญญากู้ กรณีลูกค้ารายย่อยทั่วไป อัตราดอกเบี้ย MRR-0.75% ต่อปี กรณีลูกค้าสวัสดิการไม่มีเงินฝาก อัตราดอกเบี้ย MRR-1.00% ต่อปี (ปัจจุบันอัตราดอกเบี้ย MRR ธอส.เท่ากับ 6.975% ต่อปี) วัตถุประสงค์ให้กู้เพื่อซื้อ ปลูกสร้าง ต่อเติม ขยาย หรือซ่อมแซมอาคาร ผ่อนชำระได้นานสูงสุดถึง 30 ปี หรือกรณีเป็นลูกค้าเดิมของ ธอส. และมีคุณสมบัติตามโครงการนี้ ธนาคารจะให้กู้เพื่อต่อเติม ขยาย หรือซ่อมแซมอาคารได้เช่นกัน ยื่นคำขอกู้และทำนิติกรรมภายในวันที่ 30 ธันวาคม 2557 ในโครงการครั้งนี้ได้เตรียมวงเงิน 5,000 ล้านบาท
“ปัจจุบันยังมีผู้ที่มีรายได้น้อยอีกจำนวนมาก ที่ต้องการมีที่อยู่อาศัยเป็นของตนเอง เพราะบ้านนับเป็นหนึ่งในปัจจัย 4 ที่จำเป็นต่อการดำรงชีวิต ธนาคารอาคารสงเคราะห์ในฐานะสถาบันการเงินเฉพาะกิจของรัฐ จึงได้จัดทำ“โครงการบ้าน ธอส.เพื่อสานรัก ปี 2557” เพื่อรองรับความต้องการของกลุ่มผู้มีรายได้ ไม่เกิน 15,000 บาทต่อเดือน โดยมั่นใจว่าวงเงินกู้สูงสุดต่อรายที่กำหนดไว้ไม่เกิน 1.5 ล้านบาทนั้น จะเพียงพอให้ลูกค้ากลุ่มนี้สามารถมีที่อยู่อาศัยเป็นของตนเองได้อย่างมีความสุข และมีกำลังในการผ่อนชำระค่าบ้านต่อเดือนได้” นางอังคณา กล่าว
ครบวงจร ล่าสุดเตรียมวงเงิน 5,000 ล้านบาท จัดทำสินเชื่อบ้านสำหรับกลุ่มรายได้น้อย ตาม “โครงการบ้าน ธอส.เพื่อสานรัก ปี 2557” สำหรับลูกค้าที่มีรายได้สุทธิไม่เกิน 15,000 บาท/เดือน วงเงินให้ ยื่นคำขอกู้และทำนิติกรรมภายในวันที่ 30 ธันวาคม 2557
MThai News
