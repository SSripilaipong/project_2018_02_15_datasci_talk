หลายท่านที่อ่านมาถึงตอนที่ 4 นี้ บอกว่าจะเล่นหุ้นแล้ว เริ่มซื้อได้เมื่อไรละครับ…..ต้องบอกตั้งแต่การซื้อขายผ่านโบรกเกอร์สิครับ ใช่ครับไม่เถียง แต่มันง่ายไปครับ เพราะการเริ่มแบบนั้นไปถามจากนายหน้าซื้อขายหลักทรัพย์ หรือที่เรียกว่า โบรกเกอร์ก็ได้ซึ่งมีอยู่มากมายหลายบริษัท ที่ตลาดหลักทรัพย์ฯ จะเรียกกลุ่มนี้ว่า “สมาชิกตลาดหลักทรัพย์ฯ”  ปัจจุบันที่อยู่ด้วยกัน 38 ราย ในจำนวนนี้ซื้อขายผ่านออนไลน์ 28 ราย แต่ละรายก็มีฝ่ายการตลาดที่จะอำนวยความสะดวกและตอบคำถามอยู่แล้ว ขั้นตอนก็ขึ้นอยู่กับโบรกเกอร์แต่ละราย

แต่ที่สำคัญคือการเปิดพอร์ตการลงทุน ซึ่งปัจจุบันง่ายกว่าในอดีตมาก เพราะในอดีตโบรกเกอร์จะบังคับให้เปิดบัญชีกับบริษัทมูลค่า 2 แสนบาทขึ้นไป แต่ปัจจุบันแค่ลงชื่อ ลงทะเบียนก็ซื้อขายผ่านโบรกเกอร์นั้นๆได้แล้ว หรือจะลงทะเบียนผ่านระบบออนไลน์ในเว็บไซต์ของบริษัทหลักทรัพย์ฯได้เลย
สำหรับรายชื่อสมาชิกตลาดหลักทรัพย์ และการติดต่อ ดูได้จากลิ๊งค์นี้เลยครับ  http://www.set.or.th/set/memberlist.do?language=th&country=TH

ทั้งนี้หากจะรู้เกมธุรกิจก็ต้องรู้ทันประชากร ทำไมหรือครับ? บางคนอาจสงสัย…..อธิบายง่ายๆคือ รู้ประชากรก็จะเข้าใจความต้องการของโลก หรือรู้พฤติกรรมผู้บริโภคว่าต้องการอะไร อุตสาหกรรมการผลิตจะไปผลิตอะไร ก้าวไปในแนวไหน เริ่มจากยุคเบบี้บูม Baby Boomer (เพราะยังมีชีวิตอยู่) เกิดช่วงสงครามโลกถึงปี 2503 หรืออายุ 60 ปีขึ้นไป ช่วงอายุนี้เกิดการก่อตั้งกิจการมากมาย เพราะเศรษฐกิจ และบ้านเมืองพังทั้งฝั่งยุโรปและเอเซีย การผลิตในยุคนั้นจึง ผลิตอะไรออกมาก็ขายได้หมด ด้วยความต้องการสินค้า (Demand) มีมากกว่าจำนวนการผลิต (Supply) เป็น “ยุคทองอุตสาหกรรมการผลิต” หรือยุคก่อร่างสร้างตัวเลยทีเดียวกลุ่มนี้มีพฤติกรรมทำงานในกิจการใด กิจการหนึ่งจนชั่วชีวิต และมักลงทุนในกองทุนเกษียณอายุ หรือพวก RMF/LTF กันมาก เพื่อรับวัยเกษีณของตัวเอง

คนวัยเจนเนเรชั่น เอ็กซ์ Generaton X (เกิดช่วง 2503-2523) อายุระหว่าง 30-50 ปี เป็นช่วงวัยทำงาน แต่จำนวนประชากรน้อยกว่ากลุ่มเบบี้บูม แต่กลุ่มนี้เป็นช่วงภูมิต้านทานสูง ทำไมก็คือ กลุ่มนี้ผ่านวิกฤตการณ์หลายอย่าง ทั้งวิกฤตน้ำมันปี 1980 วิกฤตต้มยำกุ้ง วิกฤตY2K (ปี 2000 ระบบคอมพิวเตอร์เซ็ทปี ค.ศ.ใหม่ หาไม่แล้ว คอมพิวเตอร์จะเริ่มต้นนับ ปีค.ศ. 1 ใหม่) ตามด้วยวิกฤตแฮมเบอร์เกอร์ หรือวิกฤต Subprime คือเกิดสินเชื่อด้อยคุณภาพ มีการผิดนัดชำระหน้า จนเกิดการยึดทรัพย์สินขึ้น
ยุคนี้เป็นยุคเปลี่ยนผ่านเทคโนโลยี่เกิดการใช้คอมพิวเตอร์อย่างแพร่หลาย เริ่มมีการใช้โซเชียลเน็ตเวิร์คกันบ้าง เป็นผลจากการพัฒนาเทคโนโลยี่จากคนมีชื่อ มาร์ค ซัคเคอร์เบิร์ท บิลเกตตส์ สตีฟจอบส์ เป็นต้น การลงทุนยุคนี้นอกจาการผลิตแล้ว การลงทุนในหุ้น และการซื้อขายทรัพยากร Commodity อย่างแพร่หลาย ก็คือซื้อขายในตลาดซื้อขายล่วงหน้าพวก ทอง เงิน น้ำมัน และสินค้าการเกษตรหลายๆตัว ยุคนี้จะเห็นว่า  หุ้นเทคโนโลยี่ จะขายดีมากกว่าหุ้นอุตสาหกรรมเหล็กที่เติบโตในอดีตอาทิหุ้น APPLE ,MICROSOFT ,YAHOO,FACEBOOK เป็นต้น ส่วนในไทยก็หุ้นกลุ่มอิเล็คโทรนิกส์ เช่น HANA ,KCE หรือกลุ่มสื่อสาร ADVANC เป็นต้น

คนวัยเจนเนเรชั่น Y (Generaton Y) เกิดหลัง พ.ศ.2523 เป็นกลุ่มที่เติบโตมากับ คอมพิวเตอร์และอินเตอร์เน็ท เขาถึงข้อมูลมหาศาลและมี (Productivity) (การปรับปรุงประสิทธิภาพการผลิตให้มีปริมาณและคุณภาพสูงขึ้น) สูงมากกว่าที่เคยมี แต่ในช่วงแรก กลุ่มนี้อยู่ในวัยเด็ก มีรายได้น้อย ทำให้(Demand) และ (Supply) ไม่ทันกัน สินทรัพย์ลดลงอย่างมาก แต่ในอนาคตสัก 5 – 10 ปี กลุ่มนี้เข้าสู่วัยแรงงาน เศรษฐกิจโลกก็จะกลับมาเติบโตตามคนวัยนี้อีกมาก
สำหรับการลงทุนในตลาดหุ้นมีผลอย่างไร พิจารณาง่ายๆเมื่อคนเบบี้บูม และคนเจน X เข้าสู่วัยชรามากขึ้น (ขอเรียกสั้นๆ) ต้องการ เทคโนโลยี่การแพทย์ เพื่อดูแลุขภาพมากขึ้น ธุรกิจโรงพยาบาล การผลิตอาหารเสริม สถานประกอบการที่ดูแลคนชราก็จะเติบโตมากขึ้น และมีการคิดค้นเทคโนโลยีใหม่ๆทางการแพทย์มากขึ้นกว่าในยุคใดๆ ทั้งสเตมเซลล์ การสกัดโปรตีนจากเลือดของหนู ซึ่งเชื่อว่า เมื่อฉีดข้าตัวมนุษย์อาจช่วยทำให้อายุมนุษย์อ่อนเยาวลง เช่นกระตุ้มหัวใจกลับมามีความแข็งแกร่งเหมือนคนอายุ 20 ปี เป็นต้น

ธุรกิจด้านการสื่อสารและเทคโนโลยี่ต่างๆ ก็เป็นที่ต้องการของคนเจน y ธุรกิจพลังงาน และพลังงานทดแทน ซึ่งพลังงานหรือเชื้อเพลิงยังเป็นสิ่งจำเป็นในการทำธุรกิจทุกประเภทแบบขาดไม่ได้  จึงเป็นกลุ่มที่น่าสนใจอย่างต่อเนื่องไปถึงอนาคต ซึ่งรายละเอียดแต่ละกลุ่มคงต้องนำมาเขียนในโอกาสต่อไป

สำหรับผู้ที่สนใจในการลงทุนในหุ้น หรือการลงทุนประเภทอื่นๆ สามารถเข้าร่วมงาน “มหกรรมการเงิน MONEY EXPO จัดขึ้นที่อิมแพค เมืองทองธานี ในวันที่ 8-11 พ.ค. 2557 ในงานมีทั้งบริษัทหลักทรัพย์ บริษัทหลักทรัพย์จัดการกองทุนรวม และธนาคารมาร่วมออกบูธ ผู้เข้าชมงานหาข้อมูลการลงทุนเพิ่มเติมและสอบถามรายละเอียดการเปิดบัญชีซื้อขายหุ้นได้โดยตรง
MThai News

