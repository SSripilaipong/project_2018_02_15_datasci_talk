บล.ไทยพาณิชย์ เปิดตัว SCBS Stock Advisor แอพพลิเคชั่นวิเคราะห์หุ้นผ่านสมาร์ทโฟน ด้วยฟังก์ชั่นการใช้งานที่ตอบความต้องการของนักเทรดหุ้นออนไลน์ ดาว์นโหลดได้ทั้ง iOS และ Android

นางบุญทิพย์ กฤตชัยกุล รองกรรมการผู้จัดการ สายงานค้าหลักทรัพย์ บล. ไทยพาณิชย์ จำกัด (SCBS) เปิดเผยว่า การซื้อขายหุ้นออนไลน์ได้รับความนิยมมากขึ้นอย่างต่อเนื่อง โดยเฉพาะการลงทุนผ่านโทรศัพท์มือถือสมาร์ทโฟน ที่มีสัดส่วนมูลค่าการซื้อขายสูงถึง 30% ของมูลค่าการซื้อขายหลักทรัพย์ผ่านระบบออนไลน์ของบริษัทเซ็ทเทรดดอทคอม ซึ่งเป็นผู้ให้บริการอินเทอร์เน็ตเทรดดิ้งในเครือตลาดหลักทรัพย์
บล. ไทยพาณิชย์ จึงสร้าง SCBS Stock Advisor แอพพลิเคชั่นอัจฉริยะบนโทรศัพท์มือถือ ที่เป็นรูปแบบโดยเฉพาะโปรแกรมการคัดกรองหุ้น และโปรแกรมการ วิเคราะห์ หุ้นตามเงื่อนไขที่นักลงทุนกำหนด ซึ่งครอบคลุมข้อมูลที่เป็นปัจจัยพื้นฐานย้อนหลัง 5 ปี และข้อมูลการวิเคราะห์เชิงเทคนิคของหุ้นแต่ละตัวในทุกมิติและทุกรายละเอียด อีกทั้งนักลงทุนยังสามารถลากเส้น Trend Line ได้บนหน้าจอมือถือ ทั้งการดูค่าข้อมูลพื้นฐานการคัดกรองหุ้น การวิเคราะห์กราฟ เป็นต้น SCBS เป็นโบรกเกอร์แห่งแรกในประเทศไทย ที่นำฟังก์ชั่นการ วิเคราะห์หุ้นในรูปแบบต่างๆ ผสานเป็นสุดยอดแอพพลิเคชั่นบนสมาร์ทโฟนทำให้เห็นแนวโน้มของหุ้นได้ชัดเจนและดียิ่งขึ้น นับเป็นแอพพลิเคชั่นที่ช่วยให้นักลงทุนสามารถตัดสินใจเลือกลงทุนหุ้นที่ดีในเวลาที่ถูกต้องได้อย่างมั่นใจ
ผู้สนใจสามารถดาว์นโหลดและใช้งานแอพพลิเคชั่นดังกล่าวได้ทั้งโทรศัพท์มือถือในระบบ ปฏิบัติการ iOS ผ่าน App Store และระบบปฏิบัติการ Android ผ่าน Play Store เพียงค้นหาคำว่าSCBS Stock Advisor ตั้งแต่วันที่ 8 พฤษภาคม นี้เป็นต้นไป หรือร่วมทดลองใช้พร้อมรับคำแนะนำได้ที่บูธ บล.ไทยพาณิชย์ ในงานมหกรรมการเงินครั้งที่ 14 : Money Expo 2014 ระหว่างวันที่ 8 – 11 พฤษภาคม ณ อาคารชาเลนเจอร์ 2 – 3 อิมแพคเมืองทองธานี ลูกค้า SCBS ใช้บริการฟรี
MThai News
