“สุพันธุ์ มงคลสุธี”ร้องขอนายกรัฐมนตรีรักษาการคนใหม่ เร่งหารือ กกต. จัดเลือกตั้งด่วน หวังประนีประนอมกับม็อบทุกสีได้

นายสุพันธุ์ มงคลสุธี ประธานสภาอุตสาหกรรมแห่งประเทศไทย (ส.อ.ท.) กล่าวว่า คำตัดสินของศาลรัฐธรรมนูญ ทำให้จากนี้ไปก็จะเป็นหน้าที่ของบุคคลในคณะรัฐมนตรี (ครม.) คนใดคนหนึ่ง ขึ้นมาเป็นนายกรัฐมนตรีรักษาการ ซึ่งภาคเอกชนคาดหวังว่า จะสามารถตกลงเจรจากับการเมืองฝ่ายต่างๆได้ เพราะเป็นการเปลี่ยนคู่เจรจาโดยทันที ค่าดว่าจะเพิ่มความยืดหยุ่นในการประนีประนอมกับผู้ที่ชุมนุมคัดค้านรัฐบาล เพื่อร่วมกันหาทางออกของประเทศไทย เพื่อให้ความขัดแย้งผ่อนคลายวิกฤติลงให้มากกว่านี้
นายสุพันธุ์ กล่าวว่า ภาคเอกชนต้องการให้นายกรัฐมนตรีรักษาการคนใหม่ หารือร่วมกับ คณะกรรมการการเลือกตั้ง (กกต.)ว่าจะทำอย่างไร ให้เกิดการเลือกตั้งตามที่ตั้งเป้าหมายไว้ วันที่ 20 ก.ค.นี้ เพื่อให้มีการเลือกตั้งตามระบอบประชาธิปไตย ให้ได้รัฐบาลชุดใหม่ตามครรลองประชาธิปไตย เพื่อให้เป็นปัจจัยฟื้นฟูและเรียกความเชื่อมั่นจากนักลงทุนทั่วโลก ให้กลับคืนมา และรัฐบาลรักษาการคงสามารถขับเคลื่อนเศรษฐกิจได้ เพราะน่าจะได้รับการยอมรับจากทุกฝ่ายมากกว่าเดิม และขอให้ช่วยแก้ไขกฏระเบียบต่างๆที่เป็นอุปสรรคต่อการทำงานภาคเอกชน ธุรกิจก็จะเติบโตและขยายงานได้”
Mthai News
