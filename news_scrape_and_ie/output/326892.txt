ในช่วงของหัวเลี้ยวหัวต่อของประเทศไทย ทั้งด้านการเมืองที่วุ่นวาย และเศรษฐกิจที่ปรับเปลี่ยน จากการเปิดประชาคมเศรษฐกิจอาเซียน หรือ AEC ผู้ประกอบการในธุรกิจต่างๆต้องปรับตัวเพื่อความอยู่รอด แต่ก็มีกิจการเพียงไม่กี่รายของไทยที่โดดเด่น ทั้งสามารถเติบโตท่ามกลางความเปลี่ยนแปลงรอบด้าน CMO Group เป็นหนึ่งในธุรกิจงานสร้างสรรค์งานอีเว้นท์ทุกประเภท ที่มีความชัดเจนและเติบโตได้ต่อเนื่องในสถานการณ์ปัจจุบัน

นายเสริมคุณ คุณาวงศ์ ประธานเจ้าหน้าที่บริหาร บริษัท ซีเอ็มโอ จำกัด (มหาชน) หรือ  CMO  ได้เผยว่า บริษัทฯ ได้มีการเปลี่ยนแปลงครั้งสำคัญในรอบ 28 ปี เพื่อก้าวสู่ความเป็นผู้นำ ของผู้นำในธุรกิจสร้างสรรค์ โดยลงทุนสร้างอาณาจักรทางด้านความคิดสร้างสรรค์ที่ใหญ่ที่สุดในอาเซียน มูลค่าโครงการกว่า 500 ล้านบาท ภายใต้ชื่อ  “Bangkok Creative Playground”  บนพื้นที่ 12 ไร่ ชู แนวคิด“Work Live Play”  ภายใต้อาณาจักรนี้ คือสถานที่ที่รวบรวมกลุ่มธุรกิจด้านสร้างสรรรค์งานอีเว้นท์ทุกประเภทไว้บนพื้นที่เดียวกัน ตลอดจนให้บริการด้านการสื่อสารทางการตลาดแบบครบวงจรกับลูกค้า

“Bangkok Creative Playground”  มีความโดดเด่นและจุดขายที่ลูกค้ามั่นใจในแนวทางสร้างสรรค์ของเรา ซึ่งเป็นที่ตั้งของสำนักงานในกลุ่ม CMO ทั้ง 3 บริษัท ได้แก่ บริษัท ซีเอ็มโอ จำกัด (มหาชน) บริษัทพีเอ็ม เซ็นเตอร์ จำกัด และ บริษัท ดิอายส์ จำกัด และยังเป็นที่ตั้งของศูนย์ประติมากรรมกรุงเทพอีกด้วย ซึ่งที่นี่จะประกอบไปด้วยอาคารสำนักงานทั้งหมด 3 อาคาร ที่มีความโดดเด่นในด้านการออกแบบตัวอาคาร ตลอดจนมีแนวคิดที่ต่างกัน

นอกเหนือจากงานอีเว้นท์ CMO Group ยังบริหารงานสื่อสารการตลาด การติดตั้ง ให้เช่าอุปกรณ์ ระบบภาพ ระบบเสียง และระบบแสง เทคนิคพิเศษต่างๆที่เราออกแบบให้ ซึ่งบริหารจัดการโดยบริษัท พีเอ็ม เซ็นเตอร์ จำกัด  ที่ผ่านมาเราจัดงานให้กับรายการมวยไทย Thai Fight และจัดระบแสงสีแสงให้รายการ เกมพันหน้า การประกวดร้องเพลงThe Voice และเกมThe Winner Is เป็นต้น
ทั้งนี้ บริษัท ดิอายส์ จำกัด (The Eyes) คือ ผู้เชี่ยวชาญในผลิตสื่อประเภทวิดีโอ มัลติมีเดีย และอินเตอร์แอคทีฟมีเดีย อันดับต้นของประเทศไทย มากว่า 30 ปี

ศูนย์ประติมากรรมกรุงเทพ เป็นพิพิธภัณฑ์ที่มีผลงานประติมากรรมทรงคุณค่ายิ่ง ภายใต้โครงการส่งเสริมศิลปะเพื่อสังคมของ CMO Group พื้นที่ใช้สอยรวม 4,000 ตร.ม. เป็นที่เก็บและจัดแสดงประติมากรรมไทย โดยครอบคลุมกลุ่มเป้าหมายสำหรับนักเรียน นักศึกษา ตลอดจนผู้รักในศิลปะทั่วไป ซึ่งเรายังได้ทำงานปรับปรุงพิพิธภัณฑ์ให้กับประเทศอินโดนีเซีย ในสัญญา 3 ปี รวมถึงกำลังหารือเกี่ยวกับจัดการพิพิธภัณฑ์ของ มหาวิทยาลัยมหิดล

ในปีนี้บริษัทตั้งเป้าหมายรายได้ที่ 1,200 ล้านบาท และภายใน 3 ปี จะมีรายได้เพิ่มเป็น 2,000 ล้านบาท  ทั้งนี้แม้ในไตรมาสแรกอุตสาหกรรมอีเว้นท์ทั้งระบบจะมียอดตกลง 20% แต่ในไตรมาสที่ 2 เริ่มฟื้นตัวจากการจัดงานมอเตอร์โชว์ และยอดการขายรถยนต์เพิ่มขึ้น อีกทั้งการเกิดทีวีดิจิตอลเพิ่มขึ้นหลายช่องก็เป็นโอกาสที่รายการต่างๆเพิ่มมากขึ้น ซึ่งก็เป็นฐานลูกค้าของเราต่อไป จ ากเดิมที่มีลูกค้า ออร์กาไนซ์ 30 ราย และมีงานรวม 500-800 งานในแต่ละปี บางรายก็เพียงเช่าระบบแสง หรือระบบเสียงของ CMO Group รวมถึงคอนเสริต์ต่างๆด้วย หรือในต่างประเทศก็มีผลงานจัดงานสงกรานต์ให้กับประเทศอินโดนีเซีย งานซีเกมส์ให้กับประเทศเมียนม่าร์ และงานเปิดตัวเครื่องดื่มโค้ก ที่ประเทศลาว

จากข้อมูลที่ประธาน CMO Group ถ่ายทอดมาค่อนข้างมั่นใจได้ว่า จะคว้ารายได้ 2,000 ล้านบาท ใน 3 ปี ได้อย่างไม่ยากเย็น ซึ่งก็เป็นแบบอย่างที่น่าภูมิใจด้วยธุรกิจสายพันธุ์ไทยจะมีความโดดเด่น และสร้างสรรค์ในเวที AEC อย่างน่าภาคภูมิ
ส.ศิริวาณิช
MThai News
