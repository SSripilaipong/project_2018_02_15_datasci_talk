ทองลงบาทละ 250 ทองรูปพรรณขายออก 20,250.00 บาททองคำแท่งขายออก 19,850.00 บาท

สมาคมค้าทองคำ รายงานราคาทองคำ ประจำวันที่ 8 พฤษภาคม 2557 โดยเปิดตลาดราคาทองคำ ลง 250 บาท โดยทองคำแท่งรับซื้อ 19,750.00 บาท ขายออก 19,850.00 บาท ทองรูปพรรณรับซื้อ19,465.44 บาท ขายออก 20,250.00 บาท
ทั้งนี้ราคาทองคำในไทยปรับลดตามตลาดโลก โดยการซื้อขายทองคำที่ตลาดล่วงหน้านิวยอร์ก(COMEX) เมื่อคืนที่ผ่านมา(7 พ.ค.) ปรับลดลงเกือบ 20 ดอลลาร์ โดยราคาส่งมอบเดือนมิ.ย.ลดลง 19.70 ดอลลาร์ หรือ 1.51% ปิดตลาดที่ระดับ 1288.90 ดอลลาร์/ออนซ์ ซึ่งหลุดจากระดับ 1,300 ดอลลาร์/ออนซ์อีกครั้ง หลังนักลงทุนคลายความวิตกกังวลเกี่ยวกับสถานการณ์ในยูเครน หลังประธานาธิบดีวลาดิเมียร์ ปูติน ของรัสเซียกล่าวว่า เขาจะถอนทหารออกจากพื้นที่แนวชายแดน
MThai News
