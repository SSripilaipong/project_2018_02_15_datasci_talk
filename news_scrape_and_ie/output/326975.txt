หุ้นเปิดตลาดวันนี้ (8 พ.ค.) ลบ 3.77 จุด ดัชนีหลุดมาอยู่ที่ 1,398.84 จุด โบรกแนะหุ้นค้าปลีก CPALL ,CPN และหุ้นน้องใหม่SAWAD

บล.ธนชาต วิเคราะห์บรรยากาศการลงทุนว่า หลังจากที่ดัชนีหุ้นเมื่อวานนี้ (7พ.ค.) SET ไม่สามารถปิดทะลุผ่าน 1420 จุด กลับลงมาปิดต่ำกว่า 1420 จุด เกิดเป็นสัญญาณลบ วันนี้ค่าดว่าดัชนีหุ้นเคลื่อนไหวในกรอบ 1393-1408 จุด แม้วันก่อนปิดลบเล็กน้อย แต่เป็นภาพลบเพราะหลุดต่ำกว่าเส้นค่าเฉลี่ย 1 เดือน ซึ่งเสียสมดุลของแนวโน้มตลาดขาขึ้น คาดว่าจะไม่ฟื้นตัวกลับขึ้นไปในแนวโน้มขึ้นเช่นเดิม ทั้งนี้เหตุการณ์การเมืองส่อเค้าปะทุอีกรอบ ต้องระมัดระวังการลงทุน โดยหุ้นเปิดตลาดวันนี้ (8 พ.ค.) ลบ 3.77 จุด ดัชนีหลุดมาอยู่ที่ 1,398.84 จุด มูลค่าซื้อขาย 1,579.65ล้านบาท
หุ้นเด่นวันนี้ 
 SAWAD  (ศรีสวัสดิ์ พาวเวอร์ 1979) บล.เอเซียพลัสแนะนำ หุ้นน้องใหม่ล่าสุด ขวัญใจคนราากหญ้า ด้วยสินเชื่อทะเบียนรถยนต์ บ้าน และโฉนดที่ดิน ที่มีส่วนแบ่งตลาดมากเป็นอันดับ 3 ของกลุ่ม Non-bank กว่า 22% ด้วยสโลแกน “มีบ้าน มีรถ เงินสดทันใจ”  การเติบโตของกำไรสุทธิปี 2557-59 ของ SAWAD จะเติบโตในอัตราเฉลี่ย 23.6% ฝ่ายวิจัยประเมินราคาเหมาะสมปี 2557 เท่ากับ 9.10 บาท  อิง PER 12 เท่า แม้จะสูงกว่าค่าเฉลี่ยของกลุ่มเงินทุนหลักทรัพย์ปัจจุบันที่ 10 เท่า แต่ก็สอดคล้องกับแนวโน้มการเติบโตของกำไรสุทธิทั้งยังคาดหวังเงินปันผล(Div Yield) ปี 2557 สูงเฉลี่ย 4%
CPALL   เจ้าของ 7-Eleven บล.ทิสโก้ แนะนำ ด้วยผลประกอบการไตรมาส 1 ปี 2557 ที่ 2.7 พันล้านบาท เพิ่มขึ้น 33% จากสาขารวมทั้งสิ้น 7.6 พันสาขา รายได้จาก MAKRO คิดเป็น 39% ของยอดขายและกำไรก่อนภาษี แต่  CPALL มีอัตรากำไร, กำไรจากการดำเนินงานก่อนดอกเบี้ยและภาษี และอัตรากำไรสุทธิที่ลดลง YoY เป็น 19.6%, 5.2% และ 3.1% ตามลำดับ แนะนำให้ “ถือ”  มีมูลค่าที่เหมาะสม 44 บาท (DCF) กำไรจากการดำเนินงานคิดเป็น 2.5 พันล้านบาท คิดเป็น 21% สำหรับประมาณการปี 2557 และะดีขึ้นในช่วง 2H57 เนื่องจากค่าใช้จ่ายในการขายและบริหารที่ลดลง
CPN   บมจ.เซ็นทรัลพัฒนา  เป็นตัวน่าเก็บในกลุ่มค้าปลีกรองจาก CPALL  บล.ธนชาต มั่นใจ CPN มีความยืดหยุ่นมากในบริษัทค้าปลีกอื่นๆ คาดว่าบริษัทค้าปลีกอื่นๆจะรายงานยอดขายต่อสาขาเดิม (SS) ติดลบและกำไรลดลงจากปีก่อนในไตรมาส 1 แม้บริษัทฯให้ส่วนลดค่าเช่าหนึ่งเดือนกับผู้เช่าในศูนย์การค้าเซ็นทรัลเวิลด์ซึ่งเป็นเรือธงในช่วงประท้วงทางการเมือง แต่  CPN สามารถขึ้นค่าเช่าสาขาเดิม (20 ศูนย์) 4-5% คาดการณ์กำไรปกติเติบโต 19% สำหรับปีนี้  นอกจากนี้ บริษัทฯยังมีแผนการเติบโตที่มั่นคง 3 ปีข้างหน้า สนับสนุนโดยแผนเปิด10 ศูนย์ฯในปี 2 ปีนี้
MThai News
