หุ้นเปิดตลาด(9พ.ค.)ติดลบ 1.86 จุด 1,377.16 จุด คาดว่าหุ้นแกว่งตัวแดนลบและบวก แต่ไม่รุนแรง

นายอภิชาติ ผู้บรรเจิดกุล ผู้อำนวยการสายวิเคราะห์กลยุทธ์ บล.ทิสโก้ วิเคราะห์ว่า ปัจจัยการเมืองในปท.นั้น การชี้มูลความผิดยิ่งลักษณ์คดีจำนำข้าวของป.ป.ช.แทบไม่มีผลให้การเมืองเปลี่ยนแปลง เพราะศาลรธน.ตัดสินนายกฯ สิ้นสุดสถานะภาพไปแล้ว และดูท่าที่กลุ่ม กปปส.ประกาศเผด็จศึก แต่ก็ยังไม่ได้ข้อยุติเร็ววัน มองดัชนีหุ้น SET ยังมีโอกาสแกว่งลงอีก แต่ไม่รุนแรงเหมือน 2-3 วันก่อนหน้านี้ จากวังวนของปัญหาการเมือง ประกอบกับต่างชาติแม้พลิกซื้อสุทธิเมื่อวาน แต่กลับขาย SET50 Index Futures สูงถึง 1.29 หมื่นสัญญา แม้ส่วนหนึ่งมาจากการปรับสัญญาให้มีขนาดเล็กลง แต่ก็ยังถือว่าเป็นตัวเลขที่สูงอยู่ดี ประเมินกรอบแนวรับ 1370-75 แนวต้าน 1390 จุด โดยหุ้นเปิดตลาด(9พ.ค.)ติดลบ 1.86 จุด 1,377.16 มูลค่าซื้อขาย 1,082.04 ล้านบาท

MThai News
