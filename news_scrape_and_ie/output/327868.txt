ธ.ออมสิน นำเสนอผลิตภัณฑ์เงินฝาก-สินเชื่อในงาน Money Expo 2014 ทั้งเงินฝาก สินเชื่อ พร้อมลุ้นรางวัลออกสลาก มูลค่า10 ล้านบาท 3 รางวัล ออกทุกวันที่ 16 ของเดือน รวม 36 งวด
นายธัชพล กาญจนกูล รองผู้อำนวยการธนาคารออมสินอาวุโส รักษาการผู้อำนวยการธนาคารออมสิน เปิดเผยว่า ธนาคารออมสินได้นำนวัตกรรมทางการเงินครบวงจร เข้าร่วมงานมหกรรมการเงินครั้งที่ 14 : Money Expo 2014 ระหว่างวันที่ 8 – 11 พฤษภาคม 2557 นี้ ภายใต้แนวคิด “Connecting Life” โดยเฉพาะเงินฝากยอดนิยมของธนาคารฯสลากออมสินพิเศษ 3 ปี อายุ 3 ปี รับฝากหน่วยละ 50 บาท อัตราดอกเบี้ยเมื่อฝากครบ 3 ปี 2.25 บาท หรือคิดเป็นร้อยละ 1.50 ต่อปี ซึ่งสูงกว่าอัตราดอกเบี้ยเงินฝากเผื่อเรียกหรือออมทรัพย์ทั่วไป อีกทั้ง ผู้ฝากจะมีสิทธิ์ลุ้นถูกรางวัลจากการออกรางวัลเลขสลากทุกวันที่ 16 ของเดือน เป็นเวลา 36 เดือน รางวัลสูงสุด รางวัลที่ 1 มูลค่าเงินรางวัล 10 ล้านบาท จำนวน 3 รางวัล
นอกจากนี้ยังมีเงินฝากอีก 2 ประเภท ได้แก่ เงินฝากเผื่อเรียกพิเศษ 4 เดือน(เปิดรับฝาก ณ ธนาคารออมสินทุกสาขา ตั้งแต่วันที่ 1-31 พฤษภาคม 2557) อัตราดอกเบี้ย 2.10% ต่อปี (เทียบเท่าเงินฝากประจำ 2.47% ต่อปี) เปิดบัญชีขั้นต่ำ 10,000 บาท ฝากเพิ่มครั้งละไม่ต่ำกว่า 1,000 บาท บุคคลธรรมดาไม่เสียภาษีเงินฝากเผื่อเรียกพิเศษ 11 เดือน (เปิดรับฝาก ณ ธนาคารออมสินทุกสาขา ตั้งแต่วันที่ 6 พฤษภาคม – 15 มิถุนายน 2557) อัตราดอกเบี้ย 2.60% ต่อปี (เทียบเท่าเงินฝากประจำ 3.06% ต่อปี) เปิดบัญชีขั้นต่ำ 10,000 บาท ฝากเพิ่มครั้งละไม่ต่ำกว่า 1,000 บาท บุคคลธรรมดาไม่เสียภาษี
ด้านสินเชื่อ นำเสนอสินเชื่อเคหะโปรโมชั่นสุดพิเศษ เพื่อช่วยเหลือประชาชนในช่วงภาวะเศรษฐกิจชะลอตัว อาทิ สินเชื่อการสร้าง/ซื้อบ้านหรือคอนโดมีเนียม รวมทั้ง รีไฟแนนซ์และกู้เพิ่มเติมเพื่อตกแต่งหรือซื้อเฟอร์นิเจอร์ มีอัตราดอกเบี้ยเลือกได้ 3 รูปแบบ ได้แก่
โปรแกรมแรก อัตราดอกเบี้ยคงที่ปีแรก 1.25% ปีที่ 2 อัตราดอกเบี้ย MLR-1.75% (อัตราดอกเบี้ย MLR ของธนาคารออมสินปัจจุบัน อยู่ที่ 6.875% ต่อปี) ปีที่ 3 MLR–0.5% ปีที่ 4 จนครบสัญญาอัตราดอกเบี้ย MLR-0.5%
โปรแกรมที่ 2 ปีที่ 1 อัตราดอกเบี้ยคงที่ 3.00% เป็นเวลา 2 ปี ปีที่ 3 MLR-0.5% ปีที่ 4 เป็นต้นไป จนครบสัญญา อัตราดอกเบี้ย MLR-0.5%
โปรแกรมที่ 3 อัตราดอกเบี้ยคงที่ 4.00% เป็นเวลา 3 ปี หลังจากนั้นปีที่ 4 เป็นต้นไปจนครบสัญญา อัตราดอกเบี้ย MLR-1.0% สำหรับลูกค้าที่ยื่นความจำนงภายในงานนี้ หรือที่สาขาได้ตั้งแต่วันที่ 8 พฤษภาคม – 30 มิถุนายน 2557 และจัดทำนิติกรรมสัญญาแล้วเสร็จภายในวันที่ 31 กรกฎาคม 2557 นี้เท่านั้น
MThai News
