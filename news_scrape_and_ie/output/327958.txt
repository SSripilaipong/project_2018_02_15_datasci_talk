อาร์เอส ช่อง 8 อัพค่าาโฆษณา หลังเรตติ้งขึ้นที่ 5 แซงเวิร์คพอยท์ แย่งส่วนแบ่งช่องอะนาล็อกที่แพงหูฉี่

นางพรพรรณ เตชรุ่งชัยกุล ประธานเจ้าหน้าที่ฝ่ายปฏิบัติการ บริษัท อาร์เอส เปิดเผยว่า ในเดือน มิ.ย.นี้ บริษัทมีแผนที่จะปรับค่าโฆษณาของช่อง.8 ซึ่งออกอากาศในระบบทีวีดิจิตอลเพิ่มขึ้น 100% หรืออีกเท่าตัว จากเดิมค่าโฆษณาในช่วงที่เป็นทีวีดาวเทียมราคาต่ำสุดจะอยู่ที่นาทีละ 1 หมื่นบาท และสูงสุด 1.2 แสนบาท ปรับเพิ่มเป็นต่ำสุดนาทีละ 2 หมื่นบาท และสูงสุดอยู่ที่นาทีละ 1 หมื่นบาท และสูงสุด 1.2 แสนบาท ปรับเพิ่มเป็นต่ำสุดนาทีละ 2 หมื่นบาท และสูงสุดอยู่ที่ 2 แสนบาท เนื่องจากเรตติ้งช่อง 8 ได้รับความนิยมเพิ่มต่อเนื่อง
จากผลการวัดเรตติ้งของ เอซี นีลเส็น ในช่วง 1 เดือนที่ผ่านมาของการออกอากาศทีวีดิจิตอล พบว่า ช่อง 8 มีเรตติ้งอยู่ในอันดับ 5 สลับกับช่องเวิร์คพอยท์ ขณะที่อันดับ 1 ยังเป็นของช่อง 7 อันดับ 2 เป็นของช่อง 3 อันดับ 3 เป็นของช่อง 9 และอันดับ 4 เป็นของช่อง 5 ซึ่งผลเรตติ้งที่ออกมาดังกล่าว ส่งผลให้ช่อง 8 และเวิร์คพอยท์เป็นทีวีดิจิทัล 2 ช่องแรกที่สามารถเข้ามาชิงส่วนแบ่งการตลาดฟรีทีวีอะนาล็อกได้สำเร็จ
นอกจากนี้ ยังพบว่า หลังจากทีวีดิจิตอลได้ทดลองออกอากาศ ฟรีทีวีอะนาล็อกเริ่มมีเรตติ้งปรับตัวลดลง ซึ่งช่องที่สามารถเข้ามาแย่งแชร์ของฟรีทีวีอะนาล็อกได้ คือ ช่องแมสหรือช่องวาไรตี้ และช่องข่าว เนื่องจากทีวีดิจิตอลทั้งสองกลุ่มมีกลุ่มเป้าหมายเฉพาะจากเรตติ้งของช่องฟรีทีวีอะนาล็อกที่เริ่มลดลง ทำให้ขณะนี้ช่องฟรีทีวีดังกล่าวไม่สามารถปรับราคาโฆษณาเพิ่มขึ้นได้ และทำให้เอเยนซีและเจ้าของสินค้าเริ่มมีความกังวลเรื่องความไม่คุ้มค่าของการโฆษณาสินค้าในช่องฟรีทีวีอะนาล็อก เนื่องจากต้องจ่ายค่าโฆษณาที่แพง
สำหรับแผนของช่อง 8 บริษัทจะใช้งบลงทุนทีวีดิจิตอล 2,000 ล้านบาท แบ่งเป็นลงทุนเนื้อหาหรือคอนเทนต์ 85% และลงทุนระบบ 15% ในส่วนของคอนเทนต์จะแบ่งเป็นวาไรตี้ 50% กีฬา ละคร 25% และข่าว 25% โดยให้ความสำคัญกับข่าวและละครจากนั้นประมาณปลายปีหรือเดือน ส.ค.จะปรับผังอีกประมาณ 70% และปรับอีกครั้งให้ครบ 100% ในปี 2558 ซึ่งเป็นช่วงที่โครงข่ายมีสัดส่วนให้บริการอยู่ในระดับที่น่าพอใจ 70-80% ของประเทศ

MThai News
