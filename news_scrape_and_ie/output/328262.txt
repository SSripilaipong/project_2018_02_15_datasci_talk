“ ไทย อะโกร เอ็นเนอร์ยี่”ระดมทุน400ล้านบาท เพื่อสร้างระบบผลิตไฟฟ้า ประชาชนจองซื้อหุ้นวันที่ 28-30 พ.ค. คาดซื้อขายในตลาดหลักทรัพย์ฯ 5 มิ.ย. นี้

นายสมชาย โล่ห์วิสุทธิ์ ประธานเจ้าหน้าที่ บริหาร บริษัท ไทย อะโกร เอ็นเนอร์ยี่ จำกัด (มหาชน) หรือ TEA เปิดเผยว่า บริษัทจะนำเงินที่ได้จากการระดมทุนจำนวน 400 ล้านบาท ไปใช้ใน การลงทุนก่อสร้างระบบผลิตไฟฟ้าด้วยก๊าซชีวภาพ สำหรับใช้ภายในโรงงานผลิตเอทานอลของ บริษัทจำนวน 120 ล้านบาท ชำระคืนเงินกู้ยืมจากสถาบันการเงินจำนวน 200 ล้านบาท ส่วนที่เหลือจะนำไปใช้เป็น เงินทุนหมุนเวียนของบริษัท ทั้งนี้บริษัทไม่กังวลต่อสถานการณ์ทางการเมืองในปัจจุบัน ที่อาจกระทบต่อราคาหุ้น เนื่องจากพื้นฐานของบริษัทที่ดีจากการเป็น 1 ใน 3 บริษัท ที่ผลิตและจำหน่ายเอทานอลสำหรับใช้เป็นเชื้อเพลิงรายใหญ่ของประเทศ และมีรายได้เติบโตเฉลี่ยปีละประมาณ 30% จึงมั่นใจว่าจะได้รับการตอบรับที่ดีจากนักลงทุน
นายสมภพ กีระสุนทรพงษ์ กรรมการ ผู้อำนวยการ บริษัทหลักทรัพย์ ฟินันเซีย ไซรัส จำกัด (มหาชน) ในฐานะที่ปรึกษาทางการเงินและผู้จัดการจัดจำหน่ายและรับประกันการจัดจำหน่าย  หุ้นสามัญของ TAE กล่าวว่า  บริษัท ไทย อะโกฯ จะเสนอขายหุ้นสามัญเพิ่มทุน 296,0 37,733 หุ้น ในราคาหุ้นละ 2 บาท มูลค่าที่ตราไว้ (พาร์) หุ้นละ 1 บาท คิดเป็น 29.60% โดยมีส่วนลด 27.30% จาก P/E Ratio และคาดว่าจะมาสามารถเข้าจดทะเบียนในตลาดหลักทรัพยฯได้ในวันที่ 5 มิถุนายน 2557 นี้
การเสนอขายหุ้นดังกล่าวเป็นหุ้นเดิม ของบริษัท ลานนารีซอร์สเซส จำกัด (มหาชน) หรือ LANNA จำนวน 96,037,733 หุ้น แบ่งเป็นการเสนอขายให้ผู้ถือหุ้นของ LANNA (Pre-Emptive  Right) ไม่เกิน 105,037,733 หุ้น และเสนอขายให้แก่ประชาชน 191,000,000 หุ้น สำหรับ ผู้ถือหุ้นLANAจะสามารถจองซื้อวันที่ 21-23 พ.ค. 2557 ประชาชนทั่วไปวันที่ 28-30 พฤษภาคม 2557
Mthai News
