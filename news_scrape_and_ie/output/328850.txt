โบรกเกอร์ เห็นพร้องการเมืองยังกดดันหุ้นไทย กระทบจิตวิทยาการลงทุนแนะรอดูสถานการณ์ แม้บางรายชี้ดัชนีหุ้นมีโอกาสรีบาวด์กลับบวกหลังติดลบสัปดาห์ก่อน

นายปริญทร์ กิจจาทรพิทักษ์ ผู้บริหารสายงานวิเคราะห์ หลักทรัพย์ และกลยุทธ์การลงทุน บล.เคทีบี (ประเทศไทย) คาดการณ์ดัชนีหุ้นจะปรับลงในวันนี้ (12 พ.ค.) ท่ามกลางความไม่ชัดเจนของ สถานการณ์การเมืองไทยที่ยังกดดันตลาดต่อเนื่อง ทั้งในเชิงพื้นฐานต่อภาวะเศรษฐกิจของประเทศ และในเชิงจิตวิทยาการลงทุนในตลาด บรรยากาศการลงทุนอเยู่ในแดนลบ เพียงแต่ในบางขณะ จะผันผวนเชิงปรับขึ้นได้บ้างแต่ไม่มากยังมองทางลงมากกว่า ให้แนวรับที่ 1,370 และแนวต้านที่ 1,385 จุด
ทั้งนี้เห็นว่าภาพรวมของการเมืองไทยตั้งแต่ต้นปีจนถึงปัจจุบันยังไม่สามารถหาข้อสรุปได้ แม้ในวันนี้ว่าที่ประธานวุฒิสภา จะนัดหารือนอกรอบกับสมาชิกวุฒิสภา เพื่อร่วมหาทางออกประเทศนั้น แต่ก็ ไม่ได้สร้างความเชื่อมั่นให้กับตลาดมากนัก เพราะยังมีข้อถกเถียงถึงกระบวนการเลือกประธานวุฒิสภาว่าถูกต้องหรือไม่ด้วย โดยสภาพการเมืองของไทยที่ยังไม่มีความชัดเจน ทำให้นักลงทุนส่วน ใหญ่ยังไม่เข้ามาลงทุนในตลาดมากนัก ส่งผลให้การเคลื่อนไหวของดัชนีอยู่ในกรอบแคบๆ เพื่อรอดูสถานการณ์
บล.ฟิลลิป (ประเทศไทย) วิเคราะห์ทิศทางตลาดหุ้นไทย ขึ้นกับปัจจัยด้านการเมือง ต้องติดตามการชุมนุมของกลุ่มต่างๆ รวมถึงการหารือของคณะกรรมการการเลือกตั้ง (กกต.) กับรัฐบาล วันที่ 14 พ.ค.นี้ ว่าสามารถเลือกตั้งวันที่ 20 ก.ค. นี้ได้หรือไม่ ภาพการเมืองยังมีความคลุมเครืออยู่ ตลาดจึงน่าจะมีลักษณะ sideways แต่ต้องระมัดระวังความเสี่ยงที่อาจเกิดเหตุการณ์รุนแรง”
ทั้งนี้ตลาดหุ้นอาจมีปัจจัยบวก จากการเก็งกำไรผลประกอบการบริษัทจดทะเบียน ที่ใกล้จะประกาศหมดแล้ว และทำให้ตลาดขาดปัจจัยบวกเข้ามากระตุ้นขณะที่นักลงทุนต่างชาติไม่ได้ซื้อสุทธิอย่าง ต่อเนื่องดังนั้นระดับการปรับขึ้น (upside) ของดัชนีตลาดหุ้น จึงไม่มากอยู่ในระดับ 1,400 จุดและ 1,420 จุด ขณะที่ระดับการปรับตัวลง (downside) จะอยู่ที่ระดับ 1,350 จุด
บล.ทรีนีตี้ ประเมินว่าหุ้นไทยสัปดาห์หน้ามีโอกาสรีบาวด์ได้ หลังจากสัปดาห์ที่ผ่านมา ตลาดหุ้นปรับตัวลงมามาก โดยเป็นผลจากปัจจัยการเมืองและราคาหุ้นขณะนี้สะท้อนปัจจัย ลบด้านการเมืองไปบ้างแล้ว โดยตลาดหุ้นได้รับแรงหนุน จากการที่นายมาริโอ ดรากี ประธานธนาคารกลางยุโรป (อีซีบี) ออกมาประกาศว่าพร้อมดำเนินการกระตุ้นเศรษฐกิจยูโรโซน เป็นผลดีต่อตลาดหุ้นทั่วโลกรวมถึงตลาดหุ้นไทยด้วย ทำให้มีเงินทุนต่างชาติไหลเข้ามามากขึ้น โดยมองดัชนีสัปดาห์นี้มีแนวรับ 1,360 จุด ส่วนแนวต้าน 1,400 จุด หากผ่านไปได้แนวต้านถัดไปอยู่ที่ 1,420 จุด
MThai News
