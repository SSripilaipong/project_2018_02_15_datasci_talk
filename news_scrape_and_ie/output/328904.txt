“เอกอัครราชทูตจีน” ขอทุกฝ่ายในไทยแก้ปัญหาอย่าง “สันติ” จีนพร้อมช่วยซื้อข้าวไทยปีละ 1 ล้านตัน พร้อมสนับสนุนการสร้างระบบสาธารณูปโภค ขณะที่”พาณิชย์” โอ่สต๊อกข้าวท่าทางไม่พอขาย

หนิง ฟูขุ่ย เอกอัครราชทูตจีน
นายหนิง ฟูขุ่ย เอกอัครราชทูตจีนประจำประเทศไทย กล่าวว่า จีนปรารถนาจะเห็นการประนีประนอมและสันติภาพในไทย พร้อมย้ำว่ารัฐบาลจีนไม่มีนโยบายแทรกแซงกิจการภายในของประเทศ เพื่อนบ้าน การเยือนไทยเมื่อเดือน ต.ค. ปีที่แล้ว ของนายกรัฐมนตรีหลี่ เค่อเฉียงแห่งจีน ว่ามีเป้าหมายที่การยกระดับความสัมพันธ์ระหว่างสองประเทศ ซึ่งระหว่างการเยือนครั้งนั้น ฝ่ายจีนได้แสดง ความสนใจอย่างยิ่งที่จะมีส่วนร่วมในโครงการรถไฟความเร็วสูงและ แสดงเจตนารมณ์ที่จะซื้อข้าวจากไทย 1 ล้านตัน โดยจีนตั้งใจจะซื้อข้าว 5 ล้านตันในเวลา 5 ปี ทั้งยังเป็นที่เข้าใจกันว่า จีนจะได้รับ การพิจารณาเป็นกรณีพิเศษ ในการประมูลโครงการรถไฟความเร็วสูง เพื่อเป็นการแลกเปลี่ยน
อย่างไรก็ตามจีนมีความสนใจอย่างมาก ในการช่วยเหลือไทยพัฒนาโครงสร้างพื้นฐาน รวมถึงทางรถไฟ สนามบิน และท่าเรือ ทั้งยังแสดงความมั่นใจว่า เทคโนโลยีรถไฟความเร็วสูงของจีนสามารถ เทียบชั้นได้กับชาติตะวันตก นอกจากนั้น ต้นทุนยังถูกกว่าและมีความประวัติด้านความปลอดภัยที่ดีด้วย
นายสุรศักดิ์ เรียงเครือ อธิบดีกรมการค้าต่างประเทศ เปิดเผยว่า ขณะนี้ประเทศต่างๆ ติดต่อขอซื้อข้าวไทยเข้ามาอย่างต่อเนื่อง ทั้งที่เป็นลูกค้าเดิมและลูกค้าใหม่กว่า 10 ประเทศ ทั้งประเทศใน เอเชีย ตะวันออกกลาง และแอฟริกา หากสามารถเจรจาขายได้ทั้งหมด จะระบายข้าวในสต๊อกออกได้ไม่ต่ำกว่า 4-5 ล้านตัน ทำให้ข้าวในสต๊อกเหลืออีกไม่มาก ซึ่งมีทั้งขายแบบรัฐบาลต่อรัฐบาล (จีทูจี) ขายให้กับโบรกเกอร์ต่างประเทศ และขายให้กับภาคเอกชน ซึ่งกรมฯมีหลักในการขายคือ จะขายในราคาตลาด และอาจให้ส่วนลดบ้างตามความเหมาะสม หาก ซื้อในปริมาณมาก แต่ยืนยันว่าจะไม่ขายในราคาต่ำๆ แน่นอน เพราะจะฉุดให้ราคาข้าวในประเทศ ที่ขณะนี้กำลังปรับตัวสูงขึ้น ต้องลดลงไปด้วย อีกทั้งผลผลิตข้าวปีนี้ได้รับผลกระทบจากภัยแล้ง ไม่ ว่าจะเป็นของไทยเอง หรือของคู่แข่ง ปีนี้ปริมาณข้าวโลกจึงลดลง ขณะที่ปริมาณข้าวในสต๊อกรัฐบาลก็เหลือไม่มาก หลังจากที่ไม่มีโครงการรับจำนำ
ก่อนหน้านี้ นายนิวัฒน์ธำรง บุญทรงไพศาล รักษาการนายกรัฐมนตรี และ รมว.พาณิชย์ ระบุว่า ไทยมีสต๊อกข้าวคงเหลือตอนสิ้นโครงการรับจำนำประมาณ 19 ล้านตัน ในจำนวนนี้ขายไปแล้ว 6 ล้าน ตัน คงเหลืออีก 13 ล้านตัน ซึ่งในจำนวนนี้เป็นปลายข้าวประมาณ 3.5 ล้านตัน คงเหลือข้าวสาร (ต้นข้าว) อีกเพียง 9.5 ล้านตันเท่านั้น หากสามารถเจรจาขายให้กับทุกประเทศตามปริมาณที่เสนอซื้อได้ จะทำให้ข้าวขายจนหมดสต๊อก และเหลือไว้สำรองเพื่อความมั่นคงอีกเล็กน้อยเท่านั้น
MThai News
