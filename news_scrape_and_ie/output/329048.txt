สำนักงานสลากกินแบ่งฯ เตรียมออกหวยขูด เพิ่มผลิตภัณฑ์ใหม่ เร่งเสนอกฤษฎีกาตีความว่าขัดต่อกฎหมายหรือไม่

ภาพประกอบข่าว
พล.ต.ต.อรรถกฤษณ์ ธารีฉัตร ผู้อำนวยการสำนักงานสลากกินแบ่งรัฐบาล เปิดเผยว่า ขณะนี้ สำนักงานสลากฯกำลังรวบรวมข้อมูลการเพิ่มผลิตภัณฑ์ใหม่ โดยเฉพาะสลากขูดให้คณะกรรมการกฤษฎีกาพิจารณาว่า สามารถดำเนินการออกผลิตภัณฑ์ดังกล่าวได้หรือไม่ เพื่อไม่ให้ขัดต่อพระราชบัญญัติ (พ.ร.บ.) สำนักงานสลากฯ พ.ศ.2517 กำหนดไว้ เนื่องจากปัจจุบันไทยมีผลิตภัณฑ์สลากกินแบ่งรัฐบาล (ล็อตเตอรี่) เพียงอย่างเดียว ส่งผลให้ตลาดเกิดการผูกขาด ทำให้ราคาล็อตเตอรี่ปรับตัวสูงขึ้น แต่หากเพิ่มผลิตภัณฑ์แบบสลากขูด จะช่วยแก้ปัญหาล็อตเตอรี่เกินราคาและยังต่อสู้กับปัญหาหวยใต้ดิน รวมทั้ง คาดว่าจะช่วยเพิ่มรายได้นำส่งคลังได้กว่าปีละ 40,000 ล้านบาท หรือคิดเป็น 40% ของเงินที่หมุนเวียนในระบบหวยใต้ดินที่มีกว่าปีละ 100,000 ล้านบาท

ภาพประกอบข่าว
“ที่ผ่านมาการศึกษาคณะทำงานสำนักงานสลากฯ พบว่าข้อกฎหมายและรูปแบบของสลากขูด สามารถดำเนินการได้โดยไม่ขัดต่อพ.ร.บ.สลากฯ 2517 ซึ่งเป็นการออกในรูปแบบการกุศลเฉพาะกิจ และยังเป็นกิจการล็อตเตอรี่ที่ทุกประเทศยอมรับ โดยเชื่อว่าหากดำเนินการได้จริงจะช่วยลดปัญหาการจำหน่ายล็อตเตอรี่เกินราคา และยังต่อสู้ปัญหาหวยใต้ดินที่เป็นการเสี่ยงโชคผิดกฎหมาย รวมทั้ง ยังเพิ่มเงินรายได้เข้าคลังเพื่อนำไปช่วยสังคมเพิ่มขึ้น จากเดิมที่ส่งเข้าคลังปีละประมาณ 15,000 ล้านบาท แต่เพื่อความรอบคอบคงต้องปรึกษาสำนักงานกฤษฎีกาอีกครั้ง เพราะสำนักงานสลากฯมีพ.ร.บ.สลากเป็นกรอบกำหนดไว้”
MThai News
