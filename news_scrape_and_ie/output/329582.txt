หุ้นเปิดตลาด (14 พ.ค.) ดัชนีเพิ่มขึ้น 6.72 จุด มาอยู่ที่ 1,381.86 มูลค่าการซื้อขาย 1,871.91 ล้านบาท ทิสโก้คาดหุ้นปรับขึ้นทางเทคนิค    ธนชาตแนะนำหุ้น BANPU,EGCO และPTT

นายอภิชาติ ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ วิเคราะห์ตลาดหุ้นไทยเช้านี้มีโอกาสจะรีบราวน์ในทางเทคนิคหลังจากที่ได้ปรับตัวลงไป 5 วันติดต่อกันแล้ว นอกจากนี้ยัง คาดหวังเรื่องวันเลือกตั้งจากที่รัฐบาลจะหารือกับคณะกรรมการการเลือกตั้ง (กกต.)ในวันนี้ อีกทั้งช่วงนี้ก็มีการประชุมส.ว.ในการหารือเกี่ยวกับทางออกของประเทศ ซึ่งต้องติดตามข่าวต่อไปด้านตลาดหุ้นอื่นๆในภูมิภาคเอเชียเช้านี้ส่วนใหญ่จะอยู่ในแดนบวกเฉลี่ย 0.5% ซึ่งช่วงนี้ต่างก็รอดูสถานการณ์ในยูเครน ประกอบกับรอดูผลการทบทวนของดัชนี MSCI ซึ่งคงจะทราบผลในพรุ่งนี้พร้อมให้แนวรับ(ดัชนีต่ำสุด) 1,370 จุด แนวต้าน(ดัชนีสุงสุด) 1,380-1,385 จุด
หุ้นเด่นวันนี้  บล.ธนชาต แนะนำ
BANPU   รายงานกำไรที่ 1.8 พันล้านบาทในไตรมาส 1/2557 สูงกว่า 2 เท่าเมื่อเทียบกับปีก่อน สูงกว่าตลาดและเราคาดการณ์ถึง 37% และ 17% ตามลำดับจากกำไรจากอนุพันธ์ที่สูงกว่าที่คาดที่ 35 ล้านดอลลาร์สหรัฐ เหมืองที่อินโดนีเซียและออสเตเรียมีผลการดำเนินงานที่ดีขึ้นถึงแม้ว่าราคาถ่านหินยังอ่อนแอ โดย BANPU ยังคงมีการหาวิถีการลดต้นทุนการดำเนินงานอย่างต่อเนื่อง เหมืองที่อินโดนีเซียรายงานยอดขายลดลง 11% เทียบช่วงเดียวกันปีก่อนสู่ 550 ล้านดอลลาร์สหรัฐ จากราคาขายเฉลี่ยที่ต่ำลงเหมืองในออสเตรเลียรายงานรายได้สูงขึ้น 28% เทียบช่วงเดียวกันปีก่อน จาก ปริมาณและราค่าขายเฉลี่ยที่สูงขึ้น หรือ3.8 ล้านตันที่ 75.4 ดอลลาร์สหรัฐ /ตัน แนะนำซื้อราคาเป้าหมาย 40.00 บาท ต่อหุ้น
EGCO  รายงานกำไรที่ 2.49 พันล้านบาทในไตรมาส 1/2557 สูงกว่าที่ตลาดคาดค่อนข้างมาก โดยกำไรปกติรายงานที่ 2.52 พันลบ. เพิ่มขึ้น 3%เทียบช่วงเดียวกันปีก่อน EGCO ยันฮี รายงานตัวเลข กำไรที่ 207 ลบ.ไตรมาส 1/2557 เทียบกับช่วงเดียวกันปีก่อนปีก่อนที่ 17 ล้านบาท ขณะที่ NTPC รายงานกำไรที่ 298 ลบ. ไตรมาส 1/2557 เทียบกับช่วงเดียวกันปีปีก่อน 131 ล้านบาท จากปริมาณน้ำที่สูงสำหรับการผลิตไฟฟ้ากำไรทั้งปีที่เราคาดการณ์ เราอาจจะต้องมีการปรับการคาดการณ์กำไรใน 2557-2559 แต่ยังไงก็คาดว่ากำไรที่เพิ่มขึ้นดังกล่าวจะไม่มีผลอย่างเป็นสาระสำคัญต่อ ราคาพื้นฐานของเราเพราะมาตราฐานบัญชีใหม่ไม่ได้ส่งผลกระทบในแง่ของกระแสเงินสดต่อบริษัทเรายังคงคำแนะนำ “ซื้อ”ราคาเป้าหมาย 162.00 บาทต่อหุ้น
PTT  รายงานกำไร 27.4 พันล้านบาท ในไตรมาส 1/2557สูงกว่าตลาดคาดที่ 23 พันล้านบาท ถึง 15% ถ้าไม่นับรวมผลกระทบจากค่าเงิน กำไรปกติจะอยู่ที่ 24.8 พันลบ. เพิ่มขึ้น 27% จากไตรมาสก่อน ผลการดำเนินงาน ที่ลดลงหลายส่วน แต่ความเป็นจริง ธุรกิจก๊าซของ PTT รายงาน EBIT และ EBITDA ที่แข็งแกร่ง ธุรกิจถ่านหินรายงานผลงานที่ดีขึ้นแม้ว่าราคาถ่านหินยังคงอ่อนแอ เราคาดว่า PTTEP จะมีการฟื้นตัวในครึ่งปีหลังของปีนี้จากต้นทุนการผลิตที่ต่ำลงและปริมาณการผลิตที่สูงขึ้นจากการได้มาซึ่งสินทรัพย์ในช่วงผ่านมา แต่ธุรกิจโรงกลั่นและปริโตรเคมีจะยังคงอ่อนแอ มีความเสี่ยงขึ้นกับความผันผวนของราคาน้ำมันที่ได้รับผลกระทบจาก QE ความต้องการของประเทศจีนที่ลดลง และเศรษฐกิจภายในประเทศแนะนำ ถือ ราคาเป้าหมาย 310.00 บาทต่อหุ้น

Mthai News
