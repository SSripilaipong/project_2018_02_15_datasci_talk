ตลาดหุ้นไทยยังมีหวัง เงินทุนต่างชาตินอนรอในตลาดตราสารหนี้ หวังความชัดเจนการจัดตั้งรัฐบาลและการเลือกตั้ง
แม้ช่วงนี้ตลาดหุ้นบ้านเราจะซวนเซลงไป ติดลบบางจังหวะ แต่จิตวิทยาการลงทุนก็ยังมีแรงดันกลับมาบวกบางช่วง ซึ่งปัจจัยที่กระทบหนักๆมาจากปัจจัยทางการเมือง ที่มีความรุนแรงในบางวัน แตะกรวยกันบางที่ก็ฮือฮากันที การยกระดับการชุมนุมของแต่ละกลุ่มในแต่ละวัน ก็มีผลให้ซวนเซ แต่ตลาดหุ้นเป็นเรื่องแปลกที่อาจบวกสวนทางธุรกิจอื่นๆได้ในช่วงหลายปีที่ผ่านมา แต่ที่แน่นอน หากมีความชัดเจนเรื่อง เลือกตั้งและเกิดจัดตั้งรัฐบาลในเร็ววัน หุ้นก็จะกลับมาดีวันดีคืนแน่นอน ยืนยันได้จากภาพการลงทุนที่ผ่านมา
แหล่งข่าวจากกระทรวงการคลัง กล่าวยืนยันเรื่องนี้ว่า เงินทุนต่างชาติ (Fund flow) ขณะนี้ยังชะลอการลงทุนอยู่ เพื่อรอดูความชัดเจนของการเมืองไทย โดยเฉพาะการตั้งรัฐบาลใหม่ ที่มาจากการเลือกตั้ง หรือจากการแต่งตั้ง “ตอนนี้ต่างชาติไม่สนใจว่าจะนายกฯ จะมาจากการเลือกตั้งหรือแต่งตั้ง แต่ขอให้มีความชัดเจนและรวดเร็ว ซึ่งคาดว่าภายในสัปดาห์นี้จะรู้ผล”หากมีความชัดเจนในเรื่องนี้ ก็พร้อมที่จะกลับเข้ามาทันที ซึ่งเงินทุนยังไม่ได้หายไปไหน บางส่วนรออยู่ในตลาดตราสารหนี้
ถึงแม้ว่า บล.ทิสโก้ เวลธ์ จะวิเคราะห์ว่า ให้น้ำหนักการลงทุนในตลาดหุ้นเอเซียเหนือในช่วงนี้ แต่แนวโน้มก็ยังหมายรวมตลาดหุ้นไทยด้วย แต่ทั้งนี้เพียงรอความชัดเจนของการเมองและการจัดตั้ง รัฐบาลที่ชัดเจนเป็นที่ยอมรับมากกว่า เชื่อว่าเงินลงทุนต่างชาติจะยังคงไหลเข้าตลาดหุ้นเกิดใหม่อย่างต่อเนื่อง โดยเฉพาะตลาดหุ้นเอเชียเหนือ เพราะมีสัญญาณการฟื้นตัวของการส่งออก โดยเฉพาะการส่งออกจากกลุ่มประเทศเอเชียเหนือ โดยการส่งออกไปยังสหรัฐฯ
ทั้งนี้นักลงทุนต่างชาติก็จะเข้ามาลงทุน กลุ่มอุตสาหกรรมและประเทศที่ Valuation ต่ำ หรือหุ้นที่มีราคาต่ำ เรียกว่าเก็บของถูกนั่นเอง ส่วนต่าง Valuation ระหว่างตลาดหุ้นประเทศพัฒนาแล้วและตลาดหุ้นเกิดใหม่ ที่ยังอยู่ในระดับสูง ปัจจุบันดัชนีหุ้นตลาดที่พัฒนาแล้ว (MSCI DM) ซื้อขายอยู่ที่ P/E 15.3 เท่า เทียบกับดัชนีหุ้นตลาดเกิดใหม่ (MSCI EM) ที่ 10.8 เท่า ส่วนต่างค่า P/E ระหว่างทั้งสองตลาดนี้ เห็นความต่างของดัชนีชัดเจน นับเป็นระดับสูงสุดนับจากปี 2549
ปัจจัยต่างประเทศก็เข้ามากระทบตลาดหุ้นไทยบางจังหวะ อาทิ ความตึงเครียดระหว่างยูเครนและรัสเซีย แต่ช่วงนี้ผ่อนคลายลง หรือมาตรการผ่อนคลฃายทางการเงิน หรือQE ก็มีผลเป็นบางช่วง แต่ขอยืนยันว่าต่างชาติรอกลับลงทุนในตลาดหุ้นแน่นอน เพราะเงินบางส่วนยืนรอในตลาดตราสารหนี้แบบอุ่นๆอยู่แล้ว และลักษณะการลงทุนของต่างชาติ มักจะเลือกเก็บหุ้นในประเทศไทย ก็มักซื้อหุ้นธนาคารตัวใหญ่ที่พื้นฐานแกร่ง โดยเฉพาะหุ้นกลุ่มพลังงาน และหุ้นกลุ่มสื่อสารเพราะได้รับผลกระทบจากการเมืองน้อยมาก
ส.ศิริวาณิช
