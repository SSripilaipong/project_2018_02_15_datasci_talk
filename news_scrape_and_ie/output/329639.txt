ขสมก.พร้อมจัดซื้อรถเมล์ NGVในวงเิงน 1.3 หลื่นล้านบาท และยืนยันเพิ่มความปลอดภัยในโครงการ “ประชาชนเดินทางปลอดภัยซ้ายตลอดจอดทุกป้าย”

นายนเรศ บุญเปี่ยม รักษาการ ผู้อำนวยการองค์การขนส่งมวลชนกรุงเทพ (ขสมก.) ในฐานะประธานคณะกรรมการร่างเงื่อนไขการประกวดราคา (TOR) โครงการจัดซื้อรถโดยสารใช้ก๊าซธรรมชาติ (NGV) จำนวน 3,183 คัน วงเงิน 13,162.2 ล้านบาท เปิดเผยว่า ขณะนี้ ขสมก.ได้ประกาศร่าง TOR ครั้งที่ 10 ผ่านเว็บไซต์ กรมบัญชีกลางและเว็บไซต์ของ ขสมก.แล้ว โดยไม่มีการปรับแก้สาระ สำคัญจากร่าง TOR ในครั้งที่ 9 โดยที่ผ่านมามีการเปิดรับฟังความคิดเห็นแล้ว โดยคณะกรรมการฯจะรวบรวมความเห็นเพื่อประชุมสรุปในวันที่ 14 พฤษภาคมนี้
อย่างไรก็ตาม ขั้นตอนหลังจากนี้ก็ ต้องรอดูวันที่ 14 พฤษภาคม ว่าจะดำเนินการอย่างไร ส่วนรถเมล์ล็อตแรกที่เดิมคาดว่าจะรับมอบได้ในวันที่ 1 พฤษภาคม ที่ผ่านมา ก็ปรากฏว่าเลื่อนไป จึงทำให้รถล็อตแรกที่จะได้ คือเดือนกุมภาพันธ์ 2558 ส่วนล็อตที่ 2 ได้รับเดือนกุมภาพันธ์ 2559
สำหรับการให้บริการในช่วงวันที่ 16 พฤษภาคมนี้ ซึ่งเป็นช่วงการเปิดเทอม โดยจัดโครงการ “ประชาชนเดินทางปลอดภัยซ้ายตลอดจอดทุกป้าย” ซึ่ง วัตถุประสงค์เพื่อให้พนักงานประจำรถปฎิบัติตามกฎจราจร และระเบียบข้อบังคับอย่างเคร่งครัด เพื่อให้ประชาชนที่โดยสารด้วยรถโดยสารประจำทางได้รับความสะดวกสบายและปลอดภัยในการเดินทาง เช่นถ้ารถติดมีสาเหตุจากปัญหาจราจร ที่ยังเคลื่อนตัวได้ ห้ามออกขวาเด็ดขาด
Mthai News
