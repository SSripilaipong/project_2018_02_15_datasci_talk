ถ้ามีคนมาบอกคุณว่า …..ขาย “น้ำเต้าหู้รถเข็น” 10 ปี กลายเป็นเศรษฐีร้อยล้าน คุณจะเชื่อไหมครับ!! ลองมาดูประวัติน่าทึ่งของชายหนุ่มคนหนึ่งผู้สร้างตำนาน “น้ำเต้าหู้รถเข็น” กัน
“ชัชภรณ์ วัจนบัณฑิต” หรือเรียกชื่อสั้นๆว่า “คุณ เค” ผู้ก่อตั้ง บริษัทซีคิว อะโกร จำกัด ผลิตนมถั่วเหลือง หรือน้ำเต้าหู้ยี่ห้อ “ซอยโตะ “  เริ่มจากขายน้ำเต้าหู้รถเข็นมา 10 ปี จากร้านแห่งแรกที่จันทบุรี เปิดขายเพียงสาขาเดียว (ก็รถเข็นเรานี่แหละครับ) มีความกล้าตัดสินใจขยายสาขามา กรุงเทพ ฯจนมี 33 รถเข็น แบบไม่มีป้ายชื่อร้าน เรียกได้ว่า ทั่วกรุงเทพฯ ซึ่งหลายคนอาจเคยทานน้ำ เต้าหู้ที่มีป้ายสีเหลืองๆ รสชาติเข้มข้น อาจทานแถวโชคชัย 4 หรือแถวรามอินทราซอย 34 และก็ขายดีมากๆตามทำเล จนมาสร้างแบรนด์บรรจุขวดขาย

ชัชภรณ์บอกกล่าวเรื่องราวแต่หนหลังว่า “คนดื่มน้ำเต้าหู้มีทุกระดับ ไม่เฉพาะคนเดินถนน เศรษฐีก็ดื่มกัน ผมเลยถอยรถเข็นขายน้ำเต้าหู้ซะเลย แต่ที่น่าทึ่งและสร้างแรงบันดาลใจและอนาคตผม คือ มีคนขับรถให้เถ้าแก่ท่านหนึ่ง มาสั่งซื้อน้ำเต้าหู้ร้านของตนประจำ และประทับใจว่า “ผมเป็นคนขยัน อัธยาศัยดี จึงให้คนมาถามว่า …. อยากรวยไหม ถ้าอยากรวย ท่านให้มาถามว่าได้กำไรวันละเท่าไร ผมบอกว่า 2,000 บาท งั้นไปคิดมาจะทำอย่างไรให้ได้กำไรมากขึ้น 10 เท่า แบบขายให้ได้มากขึ้น 10 เท่า  ผมก็ไปคิดมา 2 เดือน คิดไปคิดมาก็ว่าทำ  “แฟรนไชส์” ดีแน่ ทั้งๆที่ไม่มีความรู้เรื่อง”แฟรนไชส์” เลย  เศรษฐีท่านนั้นซึ่งพยายามชี้แนะให้เราได้คิดจริงๆแล้วคือ “เจ้าสัวธนินท์    เจียรวานนท์”เจ้าพอซีพี นั่นเอง

ผมเกิดเป็นแรงบันดาลใจมากปี 2548 ก็เลยเข้ามากรุงเทพ หาหนทาง หาทำเล เริ่มจากย่านห้วยขวางและขยายสาขาจนเปิดร้านได้ 33 สาขา ตอนหลังมีปัญหาเรื่องลูกน้องโกงเงินก็เปลี่ยนคนขาย ก็กระทบกับยอดขายลดลงทันที ปัญหามากก็หาวิธีแก้ปัญหา ก็ได้อ่านหนังสือเงินสี่ด้าน ของโรเบิร์ต ทีคิโยซากิ เขาว่าจะทำอย่างไรให้ขายของได้เยอะๆ ประจวบกับเห็นว่าขายน้ำเต้าหู้ พวกเศรษฐีระดับ Highend ก็ชอบกัน คนทั่วไปก็ทานได้ จึงได้ คิดนำเต้าหู้ในหม้อ บรรจุขวด จะขายให้คนหมู่มากขึ้น ต้องผลิตในระดับอุตสาหกรรมเท่านั้น  จึงตัดสินใจใช้เงินสะสมผลิตแบบอุตสาหกรรมใส่กล่องพาสเจอร์ไรซ์ ซึ่งได้ปริมาณมากและลดแรงงานลงได้ จากนั้นจึงลดการขายหน้าร้านลงกลายเป็น  “นมถั่วเหลือง ซอยโตะ” ที่คนทุกระดับหาซื้อดื่มได้ “

แต่ทั้งนี้บนหนทางความสำเร็จก็ล้มลุกคลุกคลาน และลองผิดลองถูกมาหลายรอบ จากการผลิตแบบพาส     เจอร์ไรซ์ อายุสินค้าก็สั้นไปไม่พอดีกับสต็อกและปริมาณการขาย ก็ต้องเปลี่ยนเป็นสเตอริไรซ์ที่มีอายุการเก็บนานกว่าเดิม  “ซอยโตะ” (SOYTO) น้ำนมถั่วเหลืองพร้อมดื่ม ทุกวัย ทุกวัน ทุกเวลา จุดเด่นของ “ซอยโตะ” คือ ดูแลสุขภาพ ไม่ใส่สารปรุงแต่งใดๆทั้งสิ้น แถมเป้นยี่ห้อเดียวที่มีผสมฟองเต้าหู้อยู่ในขวด  คนชอบทานฟองเต้าหุ้และคนรักสุขภาพกลายเป็นลูกค้ากันโดยปริยาย ยิ่งเวลานี้โรงเรียนไม่นิยมขายน้ำอัดลม ก็ยิ่งนำน้ำเต้าหู้ไปขายในร้านที่โรงเรียนได้สะดวก ไม่เพียงเท่านั้นรูปแบบแฟรนไช์ก็ยังไม่ทิ้งแนวคิดนี้ ผู้สนใจเปิดร้านน้ำเต้าหู้แบบดูดีมีสกุล ก็ลองติดต่อดู เขามีบูธแบบตั้งขายเล็กๆ (Kiosk) ขนาด 80 x 1.50 เมตร ซึ่งกำลังออกแบบบูธใหม่กันอยู่

“น้ำเต้าหู้ซอยโตะ” เห็นได้ชัดว่าเป็นสินค้าเฉพาะกลุ่มหรือ “Niche Market” ซึ่งจะพบวางตลาดในห้างเดอะมอลล์ บิ๊กซี ท็อป แม็กซ์แวลู่ ฟู๊ดแลนด์ และโมเดิร์นเทดอาทิ แฟมิลี่มาร์ท จิฟฟี่ ด้วยยอดขายเริ่มต้นปีละ 10 ล้านบาท กำลังก้าวไปสู่การเปิดตัวกระป๋องสลิมเร็วๆนี้ ถ้าออกแบบเสร็จได้เห็นกระป่องสลิมติดฉลาก  “ซอยโตะ” ถ้าวางข้างๆน้ำอัดลม จะชัดเจนกันไปเลยว่า ใครจะหยิบกระป๋องไหน หรือดูแลสุขภาพมากกว่ากัน  ว่าแล้วก็เดินไปซื้อมาดื่มสักขวด เพราะไม่ได้ลิ้มลองรสชาติมาหลายเดือน…..555 ใครไม่เคยชิม หรืออยากลองเป็นเศรษฐีน้ำเต้าหู้ ก็ลองชิมหรือลองศึกษาดูนะครับเจ้าของไม่หวงลิขิทธิ์ความพยายามครับผม!!
MThai News
