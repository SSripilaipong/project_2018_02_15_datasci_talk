“สยามโพลล์”เผยผลสำรวจชี้ผู้ปกครองอ่วมค่าเทอม ค่าใช้จ่ายให้แก่บุตหลานหลังเปิดเทอมแพงหูฉี่ ที่พึ่งสุดท้าตึ๊งของ ณ โรงรับจำนำ

ศ.ดร.ศรีศักดิ์ จามรมาน ประธานกรรมการอาวุโส สำนักวิจัยสยามเทคโนโลยีอินเทอร์เน็ตโพลล์ หรือ“สยามโพลล์” กล่าวว่า จากการสำรวจกลุ่มตัวอย่างทั้งหมด 1,097 คน สามารถสรุปผลฃv’การใช้จ่ายเพื่อการศึกษาของกลุ่มตัวอย่างนั้นในช่วงเปิดภาคเรียนปีการศึกษา 2557 นี้ กลุ่มตัวอย่างส่วนใหญ่ต้องมีภาระรับผิดชอบค่าใช้จ่ายเพื่อการศึกษาสำหรับบุตรหลาน 2ถึง 3 คน คิดเป็น 52.96% ส่วนประเภทค่าใช้จ่ายเพื่อการศึกษาของบุตรหลานในช่วงเปิดภาคเรียนปีการศึกษา พ.ศ.2557 ที่กลุ่มตัวอย่างต้องรับผิดชอบสูงสุด 3 อันดับได้แก่ ค่าบำรุงทางการศึกษาให้กับโรงเรียน คิดเป็น 77.85% ค่าอุปกรณ์ทางการศึกษา(สมุด/ดินสอ/ตำรา) คิดเป็น 75.02% และค่าเสื้อผ้าเครื่องแต่งกายคิดเป็น 72.56% ขณะเดียวกันกลุ่มตัวอย่างมากกว่าครึ่งหนึ่งซึ่งคิดเป็น56.15 ระบุว่า รายได้ในปัจจุบันเพียงพอต่อรายจ่ายในช่วงเปิดภาคเรียนแต่กลุ่มตัวอย่างประมาณหนึ่งในสามซึ่งคิดเป็นร้อยละ 32.13 ระบุว่า ไม่เพียงพอ
นอกจากนี้กลุ่มตัวอย่างมากกว่าครึ่งหนึ่งระบุว่า ตนเองไม่จำเป็นต้องกู้ยืมเงินเพื่อมาใช้จ่ายในช่วงเปิดภาคเรียนคิดเป็น 60.16% ขณะที่กลุ่มตัวอย่าง 27.62% ระบุว่าจำเป็น แต่อย่างไรก็ตามกลุ่มตัวอย่างส่วนใหญ่คิดเป็น 28.35% ระบุว่าหากมีความจำเป็นต้องกู้เงินในช่วงเปิดภาคเรียนปีการศึกษา2557 แหล่งเงินกู้ที่ตั้งใจจะกู้เป็นอันดับแรกคือสถานธนานุบาล (โรงรับจำนำ)ขณะที่กลุ่มตัวอย่างเกือบหนึ่งในสี่หรือคิดเป็น 24.89% ตั้งใจจะกู้จากญาติพี่น้อง นอกจากนี้ก ลุ่มตัวอย่าง 17.68% ตั้งใจจะกู้จากแหล่งเงินกู้นอกระบบ
หากเปรียบเทียบค่าใช้จ่ายช่วงเปิดภาคเรียนของปีการศึกษา2557 นี้ กับปีการศึกษาที่ผ่านมา กลุ่มตัวอย่างส่วนใหญ่คิดเป็น 45.03% ระบุว่าปีการศึกษา 2557 สูงกว่าสำหรับประเภทค่าใช้จ่ายเพื่อการศึกษาที่กลุ่มตัวอย่างต้องการให้หน่วยงานภาครัฐช่วยรับผิดชอบสูงที่สุด3 อันดับได้แก่ ค่าบำรุงทางการศึกษาให้กับโรงเรียน คิดเป็น79.31 ค่าอุปกรณ์ทางการศึกษา (สมุด/ดินสอ/ตำรา) คิดเป็น 76.03%และค่าเล่าเรียน/ค่าเทอม คิดเป็นร 73.02และเมื่อเปรียบเทียบระหว่างค่าเล่าเรียน/ค่าเทอมกับค่าบำรุงการศึกษาให้กับโรงเรียนกลุ่มตัวอย่างถึงเกือบสองในสามหรือคิดเป็น 65.72% มีความคิดเห็นว่าโรงเรียนควรเลิกเก็บค่าบำรุงการศึกษาให้กับโรงเรียนมากกว่า
MThai News
