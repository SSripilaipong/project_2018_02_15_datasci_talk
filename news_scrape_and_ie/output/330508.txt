ราคาทองปรับลงบาทละ 100 บาท ทองคำแท่งขายออกบาทละ 19,950 บาท ทองรูปพรรณขายออกบาทละ 20,350 บาท ราคาทองยังผันผวนช่วงนี้

สมาคมค้าทองคำประกาศราคาทองคำวันนี้ (16 พ.ค. 2557) เวลา 09.20 น. ทองคำแท่งรับซื้อที่บาทละ 19,850 บาท ขายออกบาทละ 19,950 บาท ทองรูปพรรณรับซื้อทีบาทละ 19,556.40 บาท ขายออกบาทละ 20,350 บาท ราคาทองปรับลงบาทละ 100 บาท
บจ.วายแอลจี คาดแนวโน้มสภาวะตลาดทองคำแท่ง และโกลด์ฟิวเจอร์ส วันที่ 16 พฤษภาคม 2557 ว่า ราคาทองคำอาจมีโอกาสทดสอบแนวต้านที่ 1,313 ดอลลาร์สหรัฐต่อออนซ์ หรือ 1,325 ดอลลาร์สหรัฐต่อออนซ์แต่ความเป็นสินทรัพย์ปลอดภัยของทองคำส่งผลให้มีแรงซื้อเข้ามาหนุนราคาทองคำ เมื่อเกิดความตึงเครียดระหว่างเวียดนามกับจีน เมื่อจีนพยายามติดตั้งแท่นขุดเจาะน้ำมันใกล้กับหมู่เกาะพาราเซล ซึ่งเป็นน่านน้ำที่เวียดนามอ้างสิทธิ์เป็นเจ้าของ จนเกิดการประท้วงในเวียดนาม เช่นเดียวกับกรณีพิพาทหมู่เกาะเตียวหยูระหว่างจีนกับญี่ปุ่น ขณะที่ราคาตลาดบ้านเรายังผันผวน
MThai News
