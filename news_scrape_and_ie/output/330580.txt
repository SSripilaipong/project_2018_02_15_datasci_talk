โบรกเกอร์ต่างแนะนำ ถือเงินสดมากน้อยแล้วแต่บทวิเคราะห์ คาดหุ้นพักฐาน รอดูการเมืองจบแบบใด “นายกม.7” หรือ “เลือกตั้ง”

ภาพรวมการลงทุนช่วงนี้ไม่พ้น Wait & See หรือรอดูสถานการณ์ ด้วยการเมืองไม่แน่นอน ทั้งนายกคนกลาง การกำหนดวันเลือกตั้ง แต่ละฝ่ายไม่หันหน้าเจรจา รวมถึงความสงสัยเรื่อง “ทฤษฏีสมรู้ร่วมคิด” ที่จะล้มรัฐบาลตามแนวคิดของฝ่ายเสื้อแดงก็ยังไม่หมดไป และไม่ว่าวุฒิสภาจะมีแนวทางออกของประเทศในรูปแบบใดก็ตาม ต้องได้รับความร่วมมือจากรัฐบาลรักษาการจึงจะสำเร็จ หรือจะแนวทางกำหนดวันเลือกตั้ง ทาง กกต.ก็ยังเลื่อนแล้วเลื่อนอีก โดยไม่ขอกำลังทหารมาช่วยคุ้มกันแต่อย่างใด ทำให้การเมืองมีแนวโน้มยืดเยื้อต่อไป และกดดันบรรยาการลงทุนอยู่
บล.ฟินันเซีย ไซรัส คาดการณ์ความเคลื่อนไหวดัชนีหุ้นไทยวันสุดท้ายของสัปดาห์ ว่า มีโอกาสปรับตัวลดลงตามตลาดหุ้นสำคัญ ขณะที่  สถานการณ์ ทางการเมืองในประเทศยังไม่มีความชัดเจน และ ในช่วงวันหยุดสุดสัปดาห์นี้ผู้ชุมนุมก็ได้นัดหมายออกมาชุมนุมกัน ส่งผลให้ช่วงนี้ยังมีแรงขายกดดันตลาดหุ้นไทยอยู่ ระยะกลางระยะยาวคาดว่าหุ้นจะเข้าช่วงแกว่งตัวลง ในกรอบกว้างๆแบบต่อเนื่องพร้อมให้แนวรับ (ดัชนีต่ำสุด) 1,385 จุด แนวต้าน(ดัชนีสูงสุด) 1,400 จุด
โบรกเกอร์หลายแห่งมองว่า ตลาดเข้าช่วงพักฐานขึ้นอยู่กับพัฒนาการทางการเมืองจะเป็นไปในรูปแบบใด ซึ่งไม่มีฝ่ายใดมองออก นอกจากคตาดว่าตลาดหุ้นพักฐานรอแน่นอนที่สุด บางแห่งให้พักการลงทุนให้ถือเงินสดไว้ 50% บางโบรกเกอร์แนะนำถือเงินสด 100% เลยทีเดียว ซึ่งถ้าถือหุ้นครึ่งหนึ่งต้องเป็นหุ้นลงทุนระยะยาว แบบมีเงินปันผลแน่นอนเท่านั้น บล.เอเซียพลัสก็คาดว่า ประมาณการกำไรของบริษัทจดทะเบียนจาก 11% ลดลงเหลือ 9% พร้อมให้กรอบดัชนี 1380-1405 จุด
MThai News
