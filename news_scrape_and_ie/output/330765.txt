ธนชาตรุกขยายร้านค้ารับบัตร ส่งนวัตกรรมใหม่ล่าสุด “เพย์ แอนด์ โก” รุกร้านค้าย่อย นักธุรกิจรายบุคคลทั่วประเทศ ตั้งเป้าปีนี้เพิ่มเครือข่ายร้านค้าไม่ต่ำกว่า 3,000 ราย

นายปริญญา จินันทุยา ผู้อำนวยการกลยุทธ์การพัฒนาผลิตภัณฑ์บัตรเครดิต ธนาคารธนชาต เปิดเผยว่า ตั้งแต่ต้นปีที่ผ่านมา ธนาคารธนชาตได้เปิดตัว “ธนชาต เพย์ แอนด์ โก” อุปกรณ์ที่เชื่อม ต่อกับแอพ พลิเคชั่นบนโทรศัพท์สมาร์ทโฟน หรือแท็บเล็ต ซึ่งเป็นนวัตกรรมการชำระเงินรูปแบบใหม่ เพื่อเพิ่มความสะดวกให้แก่ร้านค้ารับบัตร จนปัจจุบันมีร้านค้าที่ใช้อุปกรณ์ดังกล่าวแล้ว 150 ราย และภายในปีนี้ตั้งเป้าจะขยาย ร้านค้าอีกกว่า 3,000 ร้านค้า ครอบคลุมทั่วประเทศ
“ทั้งนี้อุปกรณ์ดังกล่าวสามารถพกพาไปยังสถานที่ต่างๆ ได้สะดวก เหมาะกับธุรกิจเอสเอ็มอี ร้านค้าขนาดเล็ก หรือร้านค้าในห้างสรรพสินค้า บริษัทท่องเที่ยว และคลินิก เป็นต้น ตลอดจนนักธุรกิจ รายบุคคลในธุรกิจขายตรง และธุรกิจประกัน ซึ่งถือเป็นข้อแตกต่างในการแข่งขันในตลาดปัจุจบัน ที่ธนาคารจะรุกขยายร้านค้าผ่านสาขาของธนาคารที่มีกว่า 620 สาขาทั่วประเทศ นอกจากจะช่วยอำนวยความสะดวกแล้ว ยังช่วยลดค่าใช้จ่ายในการทำธุรกรรมให้แก่ร้านค้าเมื่อเทียบกับการรับชำระเงินด้วยเงินสด นอกจากนี้ร้านค้ายังสามารถตรวจสอบและควบคุมรายการต่างๆ ผ่านเว็บพอร์ทอล โดยสามารถเช็กยอดการทำรายการ การยกเลิกรายการ การสรุปยอดรายการผ่านแอพพลิเคชั่นได้สะดวกรวดเร็วขึ้น” นายปริญญา กล่าว
นายปริญญา กล่าวว่า ล่าสุดยังได้ร่วมกับเอไอเอส และทรูมูฟ จัดแพ็กเกจเพื่อลูกค้าธุรกิจด้วยข้อเสนอพิเศษ สามารถสมัครใช้ บริการด้วยเงื่อนไขพิเศษ เพื่ออำนวยความสะดวกให้แก่บริษัทหรือองค์กร และในช่วงโปรโมชั่นรับอัตราค่าธรรมเนียมพิเศษ เพียงสมัครเป็นร้านค้ารับบัตรและได้รับการ อนุมัติจะได้รับบัตรกำนัล เทสโก้ โลตัส มูลค่า 1,000 บาททันที ตั้งแต่วันนี้-30 มิถุนายน 2557
MThai News
