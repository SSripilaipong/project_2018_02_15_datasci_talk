“เมืองไทยประกันชีวิต” กวาดเบี้ยประกันรับรวม140 ล้านบาทในงาน Money Expo 2014 ผล สำเร็จจากกรมธรรม์ระยะสั้น อาทิ กรมธรรม์ได้ใจ 3/2 , สมาร์ทเซฟเวอร์ 10/1

นายนริศ อจละนันท์ ผู้ช่วยกรรมการผู้จัดการอาวุโส บมจ.เมืองไทยประกัน ชีวิต เปิดเผยภายหลังงาน Money Expo 2014 ได้รับการตอบรับเป็นอย่างดีจากกลุ่มลูกค้าจำนวนมาก ถึงกว่า 2,000 คนและสร้างเบี้ยประกันรับรวมในงานได้กว่า 140 ล้านบาท ส่วนใหญ่ได้จากกรมธรรม์ประกันชีวิตระยะสั้น อาทิ กรมธรรม์ได้ใจ 3/2 , สมาร์ทเซฟเวอร์ 10/1 และสมาร์ทเซฟเวอร์ 3 (5/1) เป็นต้น ซึ่งคาดว่าปัจจัยหลักเป็นเพราะคุณลักษณะเฉพาะของกรรมธรรม์ดังกล่าวที่ให้ผลตอบแทนสูงและให้ความคุ้มค่าแก่ลูกค้า ที่สำคัญไปกว่านั้นคือระยะเวลาในการชำระเบี้ยที่สั้น
นายนริศ กล่าวด้วยว่า ทิศทางของอุตสาหกรรมประกันชีวิตและประกันภัยจะยังคงเติบโตต่อเนื่อง เนื่องจากข้อมูลสรุปจากคณะผู้จัดงานมหกรรมมันนี่เอ็กซ์โปครั้งนี้ ที่พบว่ายังมีประชาชนจำนวนมากถึงกว่า 900,000 คน ให้ความสนใจเข้าใช้บริการทางการเงินและการลงทุนในงานตลอดทั้ง 4 วัน โดยเฉพาะในวันเสาร์และวันอาทิตย์ ที่มีผู้เข้าชมงานและใช้บริการมากที่สุดซึ่งสะท้อนให้เห็นถึงความต้องการที่จะใช้บริการทางการเงินและการลงทุนที่ยังคงมีอยู่อย่างต่อเนื่อง

MThai News
