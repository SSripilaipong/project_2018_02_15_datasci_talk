สหภาพแรงงานภาคตะวันออกประท้วงสำนักงานประกันสังคม เหตุเข้าถึงสิทธิ์ยาก ไม่เท่าเทียมกับประชาชนส่วนใหญ่ พร้อมเสนอ 5 ข้อเรียกร้อง
นายสมพร ขวัญเนตร ประธานกลุ่มสหภาพแรงงานภาคตะวันออก กล่าวว่า ระบบหลักประกันสุขภาพต้องมีมาตรฐานเดียวกัน เพราะที่ผ่านมาเกิดความเหลื่อมล้ำในสิทธิรักษาพยาบาลที่ไม่เท่าเทียมกับประชาชนส่วนใหญ่ของประเทศ ทั้งที่ได้ร่วมจ่ายค่ารักษาพยาบาลรายเดือนเข้ากองทุนประกันสังคมมาโดยตลอด แต่มีปัญหาเรื่องของการเข้าถึงสิทธิ เพราะติดล็อกที่ว่าต้องสมทบเข้ากองทุนไม่ น้อยกว่า 3 เดือนจึงจะได้รับสิทธิการรักษา และกรณีคลอดบุตรต้องสมทบไม่น้อยกว่า 7 เดือน ทำให้คนที่ยังจ่ายสมทบไม่ครบไม่สามารถใช้สิทธิใดได้เลย จึงมีข้อเสนอเร่งด่วน 5 ข้อ ไปยังคณะ กรรมการการแพทย์ กองทุนประกันสังคม
ทั้งนี้ขอให้การคลอดบุตรเป็นการรักษาพยาบาล ไม่ต้องสำรองจ่ายเอง และเงินเหมาจ่ายคลอดบุตรเดิมให้คงไว้ ถือเป็นสิทธิร่วมสมทบ ยกเลิกการจำกัดให้คลอดได้ 2 ครั้ง ยกเลิกการจำกัดสิทธิไม่ รักษาพยาบาลกรณีทำร้ายตัวเอง หรือฆ่าตัวตาย ต้องไม่กำหนดเพดานวงเงินการทำฟันจำนวนครั้งต่อปี ให้สิทธิการรักษาบำบัดสารเสพติด รวมถึงพัฒนาสิทธิประโยชน์การดูแลผู้ป่วยฮีโมฟีเลีย ให้ได้ รับสิทธิเท่าเทียมกับหลักประกันสุขภาพถ้วนหน้า
Mthai News

