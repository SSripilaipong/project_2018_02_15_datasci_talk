ตลาดหลักทรัพย์ประกาศปิดอาคารทำการ-ยกเลิกกิจกรรม แต่เปิดซื้อขายหุ้นได้ตามปกติ ยืนยันมีมาตรการรองรับหากหุ้นผันผวน

นายจรัมพร โชติกเสถียร กรรมการและผู้จัดการ ตลาดหลักทรัพย์แห่งประเทศไทย (ตลท.) กล่าวว่า ภายหลังจาก พล.อ.ประยุทธ์ จันทร์โอชา ผู้บัญชาการทหารบก (ผบ.ทบ.) ออกประกาศกฎอัยการศึก  ว่าขณะนี้ยังไม่มีการเรียกประชุมหน่วยงานที่เกี่ยวข้องเป็นพิเศษ แต่เบื้องต้นได้ยกเลิกกิจกรรมที่อาคารตลาดหลักทรัพย์ทั้งหมด และประกาศปิดอาคารตลาดหลักทรัพย์ แต่การซื้อขายหุ้นยังดำเนินการได้ตามปกติ ซึ่งตลาดหลักทรัพย์มีมาตรการดูแลอยู่แล้วในกรณีที่หุ้นมีความเคลื่อนไหวผันผวนรุนแรง เช่นมาตรการเซอร์กิต เบรกเกอร์ เพื่อหยุดการซื้อขายชั่วคราวหากหุ้นลงแตะ 10% เป็นต้น
“ตอนนี้ยังไม่เรียกประชุมอะไรพิเศษ เพียงแต่ยกเลิกกิจกรรมที่อาคารตลาดหลักทรัพย์ ส่วนการซื้อขายยืนยันว่ายังดำเนินการได้ตามปกติ และเรามีมาตรการดูแลอยู่แล้วหากหุ้นผันผวน ยังไม่ต้องมี มาตรการอะไรพิเศษออกมา” นายจรัมพรกล่าว
MThai News
