เวลา 3.00น.ทางทหารได้ประกาศกฏอัยการศึก มีผลตั้งแต่วันที่ 20 พ.ค. เพื่อป้องกันการเผชิญหน้าและเหตุร้ายต่างๆ ขณะที่กรรมการและผู้จัดการตลาดหลักทรัพย์แห่งประเทศไทย ออกมายืนยันว่า ซื้อขายหุ้นได้ตามปกติ และมีมาตรการรับมือหากเกิดเหตุผิดปกติในการซื้อขาย แต่ก็สั่งปิดอาคารและยุติกิจกรรมต่างๆในช่วงนี้ มาดูบทวิเคราะห์ต่างๆเพื่อปรับพอร์ตการลงทุนระยะนี้

บล.ซีไอเอ็มบี วิเคราะห์ ว่าการประกาศดังกล่าวจะส่งผลในเชิงลบกับดัชนีหุ้น(SET) แต่ครั้งนี้มีผลไม่มาก เพราะชุมนุมประท้วงที่ผ่านมาได้ผ่านการออกกฏมามากมาย ทั้ง พรก. ฉุกเฉิน และ พรบ ความมั่นคง ทางตรงข้ามอาจจะส่งผลดีในแง่การลดการเผชิญหน้า และความรุนแรง อาจคล้ายปี 2549 ต่างกันตรงที่ครั้งนี้เป็นเพียงการออกกฏอัยการศึกอย่างเดียวไม่มีการปฎิวัติ ทำให้ที่ดัชนีหุ้น ขณะนั้นลงวันแรกเพียง 1.5% และวันที่ 2 ลงต่อ 1.5% รวมติดลบ 3% ที่น่าสังเกตุหลังการประกาศกฏอัยการศึกและการปฎิวัติ ดัชนี SET จะดีดตัวกลับได้แรง
ทิศทางตลาดหลักทรัพย์ฯ SET บล.ซีไอเอ็มบีคาดว่า เปิดขึ้นมา จะอยู่ในแดนลบก็เป็นไปตามคาดหุ้นติดลบมากว่า 20 จุด จากความกังวลเรื่องการออกกฎอัยการศึก แล้วน่าจะดีดตัวขึ้นกลับมาได้ จากการมีแรงซื้อหุ้นเข้ามา โดยวันนี้ดัชนีมีแนวรับ(ดัชนีต่ำสุด)ที่ 1390-1385 จุด ส่วนแนวต้าน(ดัชนีสูงสุด)ที่ 1410-1415 กลยุทธ์ ให้ทยอย ซื้อหุ้นกลุ่ม ธนาคารใหญ่ พลังงาน และ สื่อสาร ที่ช่วงดัชนี 1390-1385 จุด
บล.กสิกรไทย วิเคราะห์ว่า สถานการณ์ปัจจุบัน มีลักษณะคล้าย”การรัฐประหาร” ในระดับหนึ่งเพราะฝ่ายทหารสั่งให้ศูนย์อำนวยการรักษาความสงบเรียบร้อย (ศอ.รส.) ยุติการทำหน้าที่ สถานการณ์ข้างต้น และในระยะสั้นตลาดมีโอกาสตอบรับเชิงลบ หากอิงการเคลื่อนไหวจากการรัฐประหารในปี 2549 การปรับตัวของตลาดในวันแรกลดลงต่ำสุด-4.2% ก่อนจะปิดที่ -1.4%ซึ่งเทียบเคียงเป็นการเคลื่อนไหวของระดับดัชนีปัจจุบันที่1,350-1,390 จุด
ดังนั้นหากตลาดปรับลงต่ำกว่า 1,390 จุด จะเป็นโอกาสซื้อเก็งกำไรที่ดี โดยเราประเมินการปรับฐานหรือแกว่งในช่วงต่อไปจะมากหรือน้อยขึ้นกับความเร็วช้าของ ความชัดเจนของอำนาจรัฐาธิปัตย์ของไทย ว่าจะมาจากการแต่งตั้งรัฐบาลรักษาการ(ซึ่งอาจดำเนินการโดยสว.หรือจะเดินหน้าเลือกตั้ง และแรงต่อต้านจากฝ่ายที่เกี่ยวข้อง
อย่างไรก็ตาม บล.กสิกรไทย “เลือกตัวเก็งกำไร และใช้จังหวะขึ้นเพื่อแบ่งขายลดพอร์ต downside ของการปรับฐานบริเวณ 1,360-1,380 จุด (ยกขึ้นจากเดิม เพราะความเสี่ยงการเมืองที่มีโอกาส ชัดเจนเร็วขึ้น) ซึ่งเป็นจุดเสี่ยงซื้อ/เข้าสะสมหรือเก็งกำไรที่ดี กลยุทธ์ขอเลือกหุ้นที่มีสัญญาณบวกของการปรับประมาณการขึ้น และผ่านจุดต่ำสุดของการดำเนินงานไปแล้ว อาทิ หุ้นในกลุ่มอาหาร เกษตร ยานยนต์ ปิโตรเคมี อาทิ CPF TUF CFRESH KBS KSL SAT AH PTTGC เป็นต้น
ทั้งนี้จะเห็นได้ว่าในวิกฤตก็ยังมีโอกาสของการลงทุน เมื่อหุ้นลดต่ำสุดๆ ก็มีโอกาสฟื้นตัวขึ้นได้ แต่อย่างไรก็ตามต้องติดตามสถานการณ์ว่า ยังจะมีความเคลื่อนไหวจากฝ่ายต่างๆอย่างไรบ้าง หากไม่พักรบ เราเหล่านักลงทุนก็พักการลงทุน หากแน่ใจว่าไม่รบก็ค่อยเพิ่มการลงทุนนะครับ
MThai News
