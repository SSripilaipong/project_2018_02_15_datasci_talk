กรมส่งเสริมการค้าระหว่างประเทศ สั่งทูตพาณิชย์ 64 แห่งท่วโลกแจงต่างชาติ เรื่อง”กฏอัยการศึก”
นางนันทวัลย์ ศกุนตนาค อธิบดีกรมส่งเสริมการค้าระหว่างประเทศ สั่งทูตพาณิชย์ 64 แห่งท่วโลกแจงต่างชาติ เรื่อง “ไทยประกาศกฏอัยการศึก” เร่งทำหนังสือชี้แจงกรณีการประกาศกฎอัยการศึก และสถานการณ์ทางการเมืองในประเทศ เพื่อสร้างความมั่นใจให้กับประเทศคู่ค้าของไทย และแสดงความมั่นใจว่า การดำเนินการทางการค้า และการส่งออก ยังสามารถทำได้ตามปกติ และยังคง เป้าหมายการส่งออกทั้งปีไว้ที่ 5%
นางพิไล ศิริพานิช ผู้อำนวยการสำนักงานส่งเสริมการค้าระหว่างประเทศ ประจำนครลอสแอนเจลิส ประเทศสหรัฐอเมริกา กล่าวว่า สหรัฐฯ เข้าใจสถานการณ์ทางการเมืองไทย และเชื่อว่าการส่ง ออกสินค้าไปยังสหรัฐฯ ทั้งปี จะขยายตัวได้ตามเป้าหมายที่ตั้งไว้ 3%
นายไผท สุขสมหมาย ผู้อำนวยการสำนักงานส่งเสริมการค้าระหว่างประเทศ ประจำประเทศญี่ปุ่น เปิดเผยว่า การประกาศกฎอัยการศึกในช่วงเช้ามืดที่ผ่านมานั้น คนญี่ปุ่นมองว่าจะส่งผลดีต่อประเทศไทย เพราะจะช่วยให้สถานการณ์ทางการเมืองของไทยคลี่คลายไปในทางที่ดี ซึ่งอาจส่งผลกระทบต่อการเดินทางมาเจรจาการค้าของนักลงทุนญี่ปุ่น รวมถึงนักท่องเที่ยวเพียงระยะสั้น แต่จะไม่ส่งผลกระทบต่อการจัดส่งสินค้า และเชื่อว่าจะไม่รุนแรงจนถึงขั้นการปฏิวัติ เพราะเชื่อว่าคนไทยจะประนีประนอมกันได้
MThai News
