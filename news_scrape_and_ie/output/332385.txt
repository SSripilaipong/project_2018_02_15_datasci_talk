“จิตติ ตั้งสิทธิ์ภักดี” แสดงความมั่นใจการค้าขายทองคำเป็นไปตมปกติ จะแจ้งเตือนปิดร้านเมื่อจำเป็นเท่านั้น
นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า หลังจากที่มีการประกาศกฎอัยการศึก เบื้องต้นยังไม่มีผลกระทบต่อบรรยากาศการซื้อขายในตลาดทองคำในประเทศอย่างแน่นอน เพราะ ทุกร้านยังคงเปิดทำการตามปกติ แต่ทั้งนี้ทางสมาคม ได้ติดตามข่าวการเมืองอย่างใกล้ชิดว่าจะมีพัฒนาการไปในทางด้านใด เพื่อรอประเมินสถานการณ์แบบวันต่อวัน ส่วนมาตรการการดูแลร้านทองของทางสมาคมฯในการณีที่เกิดเหตุการณ์รุนแรงทางการเมือง ขณะนี้ยังไม่มีออกมาเป็นรูปธรรม แต่อย่างไรก็ตาม ทางสมาคมฯจะแจ้งเตือนร้านค้าทองสมาชิกทันทีหากเกิดความรุนแรงทางการเมือง 
“ตอนนี้ยังต้องตามสถานการณ์แบบวันต่อวันแต่ในเบื้องต้นยังไม่มีผลกระทบอะไร แต่ทุกครั้งที่มีความรุนแรงทางการเมืองทางสมาคมจะแจ้งให้ร้านทองปิดร้านเพื่อความปลอดภัย”
น.ส.ณัฐฑี จุฑาวรากุล ประธานเจ้าหน้าที่บริหารบริษัท คลาสสิก โกลด์ ฟิวเจอร์ส จำกัด กล่าวว่า ยืนยันว่าไม่ส่งผลกระทบต่อการซื้อขายทองคำทั้งในรูปแบบของทองคำแท่ง และโกลด์ ฟิวเจอร์สอย่างแน่นอน เนื่องจากยังสามารถซื้อขายผ่านช่องทางออนไลน์ได้ตามปกติขณะที่ร้านทองยังคงเปิดซื้อขายปกติเช่นเดียวกัน ขณะที่กลยุทธ์ในการลงทุนแนะนำให้เก็งกำไรระยะสั้นโดยมองกรอบการเคลื่อนไหวที่ 19,500-20,300 บาทต่อบาททองคำ“เรามีการเตรียมแปนสำรองไว้อยู่แล้ว โดยเฉพาะการซื้อขายในตลาดโกลด์ฟิวเจอร์ส หากธนาคารแห่งประเทศไทย หรือ ธปท.ไม่ได้มีการประกาศให้หยุดทำการเรายังต้องเปิดปกติ ดังนั้นนักลงทุนไม่ต้องตื่นตกใจเพราะยังสามารถซื้อขายออนไลน์ด้วยตนเองได้”

MThai news
