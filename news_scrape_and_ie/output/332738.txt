หุ้นอสังหาริมทรัพย์และก่อสร้างยังพอไปได้ แต่เล็งให้ถูกตัว บล.กสิกรไทย ชี้เป้า SPALI และ PS กลุ่มก่อสร้างแนะ CK

บล.กสิกรไทย ได้วิเคราะห์หุ้นบางกลุ่มให้เลือกในช่วงนี้ โดยหุ้นกลุ่มอสังหาริมทรัพย์และก่อสร้าง สำหรับช่วง 4 เดือนแรก เฉพาะตัวอสังหาริมทรัพย์ประกายอดขายรวมออกมา 7 บริษัทภายใต้การวิเคราะห์ของกสิกรไทยอยู่ที่ 38.6 พันลบ. ลดลง 27% เทียบช่วงเดียวกันปีก่อน ยังคงชะลอตัวต่อเนื่องจากในช่วงปีก่อนเนื่องจากยังคงมีการเปิดโครงการใหม่เพียงไม่กี่โครงการ และอัตราการขายยังไปได้ช้าท่ากลางสถานการณ์ทางการเมืองที่ยังไม่คลี่คลาย โดยมีเพียง SPALI ที่สามารถรายงานยอดขายเติบโตที่ 20% เทียบช่วงเดียวกันปีก่อน เท่ากับ 5.5 พันลบ.
บล.กสิกรไทยให้น้ำหนักการลงทุน เท่ากับตลาด สำหรับกลุ่มอสังหาริมทรัพย์ แต่มีแนวโน้มปรับมุมมองเป็นบวกมากขึ้นสำหรับการเติบโตที่สูงขึ้นในปี 2558 ขณะที่ในปีนี้เราเชื่อว่าจะถูกกดดันด้วยการเปิดโครงการและอัตราการขายที่ชะลอตัวลง เราชอบบริษัทที่มีงบดุลทางการเงินที่แข็งแกร่ง มีการเติบโตของรายได้ที่ชัดเจน และมีคุณภาพที่ดีของยอดจองก่อนขายและโอน Backlog เราเลือก  SPALI และ PS  เป็นหุ้นเด่นในกลุ่ม ประเมินราคาพื้นฐานที่ 26.00 บาท และ27.00 บาทตามลำดับ
SPALI   สำหรับกลางปี 2558 เราเชื่อว่า SPALI จะมีการเติบโตของธุรกิจและกำไรที่แข็งแกร่งในปี 2557 ด้วยอัตราการเติบโตของกำไรต่อหุ้นที่ 45% และ15% ในปี 2557-58 จากการเปิดโครงการเชิกรุก ในส่วนของโครงการแนวราบทั้งในกรุงเทพฯ และต่างจังหวัด ซึ่งใช้เงินลงทุนที่ต่ำกว่าเมื่อเทียบกับคอนโดมิเนียม โดย SPALI มองว่าช่วงตลาดชะลอตัวเป็นโอกาสดีในการขยายธุรกิจแต่ต้องทำอย่างระมัดระวัง นอกจากนี้Backlog ที่ 39 พันลบ. ทำให้รายได้ในปี 57 แน่นอนแล้วถึง 92% และ 77% ในปี58 ซึ่งถือว่าสูงที่สุดในกลุ่ม และยังคงรักษามีอัตรากำไรขั้นต้นที่สูงได้
โดยยอดขายช่วงเดือน 4 เดือนแรกที่5.พันลบ. เพิ่มขึ้น 20% นอกจากนี้ SPALI ยังมีอัตราหนี้สินต่อทุนสุทธิที่ต่ำที่สุดเป็นอันดับสองรองจาก LPN ประกอบกับราคาที่ยังไม่แพง ปัจจุบัน SPALI ซื้อขายที่ 7.8 เท่าของอัตรากำไรต่อหุ้น (EPS) ปี 2557 และ 6.8 เท่าของ EPS ปี 58 เรายังคงเลือก SPALI เป็นหุ้นเด่นในกลุ่ม เราคงแนะนำ ซื้อ SPALI ราคาปิด 19.10 บาท ด้วยราคาพื้นฐานใหม่ 26.00 บาท (36.13%) เพิ่มขึ้นจาก 25.00 บาท จากการเลื่อนราคามที่เหมาะสม
CK  อีกตัวหนึ่งในกลุ่มใกล้เคียงอสังหาฯและเป็นธุรกิจก่อสร้าง แจ้งยอด backlog ณ สิ้นไตรมาสที่1/2557 ที่ 104.4 พันลบ. ลดลง 7.2% จากในช่วงสิ้นปี 2556 เนื่องจากไม่มีโครงการใหม่ๆ เซ็นสัญญาระหว่างไตรมาส อย่างไรก็ตามเรายังไม่มีความกังวลต่อแนวโน้มธุรกิจของ CK เพราะยังมีงานมูลค่าประมาณ 22 พันลบ. จะรอเซ็นสัญญาในช่วงครึ่งหลังของปี ประกอบกับบริษัทยังว่าจะชนะการประมูลราว 20-25% ของมูลค่างานที่คาดว่าจะเปิดประมูลรวมประมาณ 86 พันลบ. ทำให้เราเชื่อว่าเป้าหมายการเซ็นสัญญาใหม่ในปีนี้ที่ 37 พันลบ. ยังสามารถทำได้ ทั้งนี้ ณ ระดับBacklog ปัจจุบันคิดเป็นประมาณ 3 เท่าของประมาณการรายได้ในปี 57 ที่ 33 พันลบ. โดยโครงการที่จะเป็นแหล่งรายได้หลักในปีนี้ได้แก่ โครงการไซยะบุรี, รถไฟฟ้าสายสีม่วง สัญญา 4 และทางด่วนศรีรัช เราคงคำแนะนำ ซื้อ ราคาปิด 17.00 บาท ด้วยราคาพื้นฐานที่ 22.80 บาท      ( บวก34.12%) เราชอบ CK จากการลงทุนที่แข็งแกร่งของบริษัท และการพึ่งพางานจากภาครัฐที่น้อยกว่าคู่แข่ง

MThai News
