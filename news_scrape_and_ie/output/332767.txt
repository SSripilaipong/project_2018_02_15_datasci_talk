ราคาทองคำปรับครั้งที่ 2 ขึ้นบาทละ50 บาท รวมสองครั้งขึ้น 100 บาท ทองรูปพรรณขายออกบาทละ 20,400 บาท ราคาทองคำแท่งขายออกบาทละ 20,000 บาท ความต้องการทองคำในตลาดโลกเพิ่มสูงขึ้น

สมาคมค้าทองคำ ได้ประกาศราคาซื้อขายทอง ครั้งที่ 2ซึ่งปรับขึ้นบาทละ 50 บาท เมื่อเทียบกับครั้งที่ 1 โดย ราคาทองรูปพรรณ รับซื้อบาทละ 19,617.04 บาท ขายออกบาทละ 20,400 บาทราคาทองคำแท่ง รับซื้อบาทละ 19,900 บาท ขายออกบาทละ 20,000 บาท
บมจ.โกลเบล็ก โฮลดิ้ง แมเนจเม้นท์ แนะนำ ราคาทองคำโลกปิดปรับตัวขึ้น 1.15 ดอลลาร์สหรัฐ/ทรอยออนซ์ หรือ 0.09% มาอยู่ที่ 1,293.90 ดอลลาร์สหรัฐ/ทรอยออนซ์ (จุดต่ำสุด-สูงสุดในรอบวันอยู่ที่ 1,285.84-1,296.57ดอลลาร์สหรัฐ/ทรอยออนซ์ ) ราคาทองคำทรงตัวได้จากสภาทองคำโลก (WGC) เปิดเผยรายงานเมื่อวานนี้ โดยระบุว่าความต้องการทองอยู่ในภาวะที่สดใสในช่วงเริ่มต้นปี 2557 อย่างไรก็ตาม ข้อมูลระบุว่าอุปสงค์ทองคำอยู่ที่ 1,074.5 ตันในช่วงไตรมาสแรกปีนี้ ซึ่งยังคงไม่เปลี่ยนแปลงจากช่วงเดียวกันของปีก่อน
ขณะที่ ความต้องการทองคำ (อุปสงค์ทองคำ) ของอินเดียมีแนวโน้มว่า จะเพิ่มขึ้นในช่วงครึ่งหลังของปีนี้ หลังจากที่รัฐบาลชุดใหม่ได้ผ่อนคลายระเบียบข้อกำหนดในการนำเข้าทองคำมากขึ้น โดยอุปสงค์ทองคำของอินเดียอาจพุ่งขึ้นแตะ 900- 1,000 ตันในปีนี้ เมื่อเทียบกับระดับ 974.8 ตันในปีที่แล้ว นอกจากนี้กระทรวงการต่างประเทศของยูเครนเปิดเผยว่า ไม่มีสัญญาณบ่งชี้ว่าได้มีการถอนทหารรัสเซียออกจากบริเวณชายแดนที่ติดกับยูเครนตามที่ทางการรัสเซียได้ออกมาประกาศก่อนหน้านี้ยังเป็นปัจจัยหนุนต่อราคาทองคำ
แนวโน้มตลาดวันนี้ราคาทองคำสามารถสร้างฐานเหนือ 1,290 ดอลลาร์สหรัฐ/ทรอยออนซ์ ได้แต่ยังมองเป็นการพักฐานออกข้างในกรอบ 1,277-1,320 ดอลลาร์สหรัฐ/ทรอยออนซ์ เนื่องจากเคลื่อนไหวในกรอบดังกล่าวมา 4 วันทำการและยังขาดปัจจัยหนุน
MThai News
