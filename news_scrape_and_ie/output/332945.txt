วอยซ์ทีวี นำใบอนุญาติทีวีดิจิตอล ชี้แจงต่อ กอ.รส. คัดคัานคำสั่ง กอ.รส. ระงับออกอากาศ ยืนยันสถานภาพสถานีเป็น Digital TV ไม่ใช่ TV ดาวเทียม แจงเสนอข่าวตามเกณฑ์ กสทช.

วันนี้ (21 พ.ค.) นายพยุงศักดิ์ ชาญด้วยวิทย์ ผู้อำนวยการอาวุโสฝ่ายการตลาด สถานีโทรทัศน์วอยซ์ ทีวี เข้ายื่นหนังสือต่อผู้บัญชาการทหารบก ที่กองอำนวยการรักษาความสงบเรียบร้อย หรือ กอ.รส. เพื่อชี้แจงการปฏิบัติหน้าที่ของสถานี ซึ่งได้รับใบอนุญาตเป็นทีวีดิจิตอล และอยู่ภายใต้การกำกับดูแลของ กสทช. พร้อมเรียกร้องให้เปิดสัญญาณถ่ายทอดข่าว และรายการตามปกติโดยเร็ว โดยนายพยุงศักดิ์ ยืนยันว่า ที่ผ่านมาวอยซ์ ทีวี ปฏิบัติตามเงื่อนไขทุกประการ และไม่เคยถูกท้วงติงจาก กสทช.สักครั้งเดียว จึงเดินทางเข้ามาชี้แจงเพื่อขอความเป็นธรรม
นายพยุงศักดิ์ กล่าวด้วยว่า สถานีโทรทัศน์วอยซ์ ได้รับใบอนุญาตทีวีดิจิตตอลอย่างเป็นทางการเมื่อวันที่ 25 เมษายนที่ผ่านมา และ ถูกระงับสัญญาณการถ่ายทอดเมื่อวานนี้เวลาประมาณ 19.00 น. โดยไม่มีประกาศอย่างเป็นทางการจาก กอ.รส. ซึ่งสร้างความแปลกใจทั้งที่มีเจ้าหน้าที่ทหารเข้าควบคุมการออกอากาศตั้งแต่ 03.00 น.เมื่อวานนี้(20 พ.ค.)
MThai News
