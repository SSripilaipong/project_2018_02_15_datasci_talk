โบรกเกอร์ให้น้ำหนักลงทุนกลุ่มพลังงานและปิโตรเคมีเป็นกลาง Neutral พร้อมชี้หุ้ันรายตัวEGCO,PTTGC และ RATCH
บล.ฟินันเซีย ไซรัส ให้น้ำหนักการลงทุนกลุ่มพลังงานและปิโตรเคมี แบบกลางๆ ( Neutral )  ผลการดำเนินงานไตรมาส 1/2557 (เฉพาะที่อยู่บล.ฟินันเซีย ไซรัส เก็บข้อมูล) รวมมีกำไรสุทธิรวม 61,639 เพิ่มขึ้น 56%จากไตรมาสก่อน แต่ลดลง 27% จากปีก่อน ขณะที่กำไรจากการดำเนินงานปกติเพิ่มขึ้น 30% จากไตรมาสก่อน ซึ่งโดยรวมเป็นไปตามคาด กลุ่มพลังงานทดแทนกำไรเพิ่มขึ้นมากสุด EA เริ่มรับรู้ รายได้จากโรงไฟฟ้าแสงอาทิตย์ 90MW จากที่เคยมีแค่ 8MW ตามคาด ขณะที่ RATCH EGCO และ GLOW ดูเปรียบเทียบไตรมาสก่อนไม่ได้เนื่องจากมีการปรับปรุงมาตรฐานบัญชีเกี่ยวกับการรับรู้ รายได้ของโรงไฟฟ้าใหม่ ธุรกิจถ่านหิน ธุรกิจปิโตรเคมีสายอะโรเมติกส์ และ PTA จะยังซบเซาต่อเนื่อง
EGCO  บมจ.ผลิตไฟฟ้า บล. ฟินันเซีย ไซรัส รายงานกำไรสุทธิ 2,485 ล้านบาท เพิ่มขึ้น 390% จากไตรมาสก่อน สาเหตุหลักมาจากมีกำไรจากอัตราแลกเปลี่ยนทั้งจากเงินกู้และเครื่องมือทางการเงิน เป็นจำนวน 171 ล้านบาท ไตรมาสนี้การดำเนินงานของโรงไฟฟ้าเกือบทุกโรงเดินเครื่องปกติไม่มีหยุดซ่อม ทำให้มีรายได้จากการขายไฟฟ้าเป็นไปตามสัญญาซื้อขายไฟฟ้าระยะยาวกับการไฟฟ้าฝ่าย ผลิตแห่งประเทศไทย (กฟผ.) ซึ่งปัจจุบัน EGCO มีโรงไฟฟ้าที่เดินเครื่องแล้วจำนวน 20 แห่ง คิดเป็นกำลังการผลิตตามสัญญาซื้อขายไฟฟ้าและตามสัดส่วนการถือหุ้น รวม 4,518 เมกะวัตต์ โดยขาย ไฟฟ้าให้กับกฟผ. ตามสัญญาซื้อขายไฟฟ้าจำนวน 3,880 เมกะวัตต์ คิดเป็น 12% ของกำลังการผลิตทั้งประเทศไทยจำนวน 32,629 เมกะวัตต์ ยังแนะนำ “ซื้อ”ราคาเป้าหมาย 155.00 บาท/หุ้น
PTTGC  บมจ.พีทีที โกลบอล เคมิคอล บล.บัวหลวง คาดว่ากำไรหลักไตรมาส 2/2557 ของ PTTGC จะเติบโตแข็งแกร่ง มีปัจจัยหนุนจากปริมาณขายที่เพิ่มสูงขึ้นและค่าการกลั่น และส่วนต่างราคาโอเลฟินส์ที่แข็งแกร่ง ปริมาณขายโอเลฟินส์ มีแนวโน้มปรับตัวสูงขึ้น 17% จากไตรมาสก่อน หนุนโดยการหยุดการผลิต ของโรงงานที่น้อยลงและวัตถุดิบก๊าซที่เพิ่มสูงขึ้นจาก โรงแยกก๊าซหน่วยที่ 5 ของ PTT คาดว่าอัตราการใช้กำลัง การผลิตเฉลี่ยของโรงโอเลฟินส์จะเพิ่มสูงขึ้นเป็น 94% ในไตรมาส 2/57 ส่วนต่างราคา HDPE เทียบกับแนฟทาตั้งแต่ต้นไตรมาส 2/57 จนถึงปัจจุบันเพิ่มสูงขึ้น 9% ในทางกลับกันส่วนต่างราคา PX ตัวลดลง 63% คำแนะนำ “ซื้อ” ราคาเป้าหมาย85.00 บาท
RATCH  บมจ.ผลิตไฟฟ้าราชบุรีโฮลดิ้ง บล.เอเซีย พลัส แจ้งว่านักวิเคราะห์ส่วนใหญ่ มองการเติบโตของ RATCH จากนี้ไปมาจากการขยายการลงทุนในต่างประเทศเป็นหลัก โดย RATCH ได้กำหนด เป้าหมายเพิ่มกำลังการผลิตใหม่อีก 3.8 พันเมกะวัตต์ ภายใน 10 ปี ข้างหน้า การขยายการลงทุนใหม่จะเน้นการลงทุนในประเทศพม่า สัดส่วนมากกว่า 50% ของ 3,800 MW ตามด้วยประเทศลาว เวียดนาม ฟิลิปปินส์ และอินโดนีเซีย ซึ่งปัจจุบันมีหลายโครงการมีทั้งอยู่ระหว่างการศึกษา และการยื่นประมูลกำไรสุทธิงวด 1Q57 เท่ากับ 2.36 พันล้านบาท ปรับตัวเพิ่มขึ้น 564.0%จากไตรมาส ก่อน แต่คาดกำไรจะลดลงในช่วงครึ่งปีหลัง เพราะจะมีการหยุดซ่อมบำรุงครั้งใหญ่ของโรงไฟฟ้าราชบุรีหน่วยที่ 3 ยังแนะนำ “ซื้อ” ราคาเป้าหมาย 60.00 บาท/หุ้น
MThai News
