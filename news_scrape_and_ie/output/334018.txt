ปลัดคมนาคม แจง บขส. พร้อมบริการขนส่งกลุ่มผู้ชุมนุมกลับภูมิลำเนาหมดวันนี้คาดมีไม่ตำกว่า  1,500 คน ย้ำผู้ชุมนุนกรอกประวัติ  แสดงบัตรประชาชน เพื่อรับเงินค่าอาหารและค่าเดินทางคนละ 200 บาท


นายสมชัย ศิริวัฒนโชค ปลัดกระทรวงคมนาคม กล่าวว่า ในการขนส่งผู้ชุมนุมกลับภูมิลำเนาที่ขนส่งผู้โดยสารหมอชิตใหม่ได้รับความร่วมมือเป็นอย่างดีจากกระทรวงคมนาคม รวมไปถึงหน่วยทหาร จากกรมกิจการพลเรือนทหารบก บริษัท ขนส่ง จำกัด (บขส.) และกระทรวงการพัฒนาสังคมและความมั่นคงของมนุษย์ โดยกรมสวัสดิการสังคม มีการประสานงานกันเพื่ออำนวยความสะดวกในการ จัดรถทัวร์ขนส่งผู้ชุมนุมกลับภูมิลำเนา คาดว่าจะมีผู้ชุมนุมเดินทางกลับประมาณ 1,500 คน จะมีการคัดแยกผู้โดยสารทั้งสายเหนือ สายอีสานและสายใต้ด้วย
ทั้งนี้ ผู้โดยสารจากการชุมนุมจะต้องกรอกประวัติและแสดงบัตรประชาชน เพื่อรับเงินค่าอาหารและค่าเดินทางกลับภูลำเนาคนละ 200 บาท กระทรวงการพัฒนาสังคมและความมั่นคงของมนุษย์ กรมสวัสดิการสังคมจะเป็นผู้ดูแลและดำเนินการให้ ที่ผ่านมาการปฏิบัติงานในส่วนการขนส่งผู้ชุมนุมเป็นไปด้วยความเรียบร้อย คาดว่าวันนี้จะจัดส่งกลับได้ทั้งหมด
MThai News
