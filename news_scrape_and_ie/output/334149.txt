“ประสาร ไตรรัตน์วรกุล” ผู้ว่าแบงก์ชาติแจงเงินบาทมีเถียรภาพมาก ไม่มีทางอ่อนค่าลงถึง 37บาทต่อดอลลาร์สหรัฐ แน่นอน ส่วนตลาดหุ้นแถลง ดัชนีปรับตัวลง 20 กว่าจุด ยังไม่น่าวิตก ยันหากจกมากๆก็มีมาตรการดุแลได้ทันท่วงที

นายประสาร ไตรรัตน์วรกุล ผู้ว่าการธนาคารแห่งประเทศไทย (ธปท.) กล่าวถึงกรณีบริษัทมอร์แกนสแตนเลย์มองว่า เงินบาทมีโอกาสอ่อนค่าถึง 37 บาทต่อดอลลาร์สหรัฐนั้น เชื่อว่าไม่น่าจะเป็นไปได้ซึ่งในช่วง 1-2 สัปดาห์ที่ผ่านมาเงินดอลลาร์สหรัฐมีทิศทางอ่อนค่า ค่าเงินบาทก็อยู่ที่ระดับ 32บาท ต่อดอลลาร์สหรัฐ ซึ่งถือว่ามีเสถียรภาพพอควร ดุลบัญชีเดินสะพัดยังเกินดุลเล็กน้อย ดุลบัญชีเงินทุนอาจะได้รับผลกระทบบ้างหากมีการขายหุ้นและพันธบัตรของนักลงทุนต่างชาติ แต่ไม่น่าจะกระทบมากนักเนื่องจากประเทศไทยยังมีเงินทุนสำรองในระดับสูง ล่าสุดเอสแอนด์พียังคงเครดิตและแนวโน้มประเทศในระดับเสถียรภาพ แต่อย่างไรก็ตามขอเรียกร้องให้ผู้บัญชาการทหารบก ออกมาชี้แจงกรณียึดอำนาจด่วน เพื่อสร้างความมั่นใจกับทุกฝ่าย
นักค้าเงินรายงานว่า เงินบาทวันนี้มีแนวโน้มผันผวน โดยต้องติดตามสถานการณ์ทางการเมืองในประเทศเป็นสำคัญ ขณะที่ปัจจัยต่างประเทศวันนี้คงไม่มีผลต่อค่าเงินบาทมากนัก ส่วนค่าเงินในภูมิภาคคาดว่าจะยังแกว่งอยู่ในกรอบแคบๆ ช่วงเช้าเงินบาทเมื่อหลุด 32.50 ลงไปต่ำสุดที่ 32.47 แต่ล่าสุดก็ปรับขึ้นมายืนเหนือ 32.50 แล้ว คาดว่าวันนี้เงินบาทจะแกว่งอยู่ในกรอบ 32.40-32.60 บาท/ดอลลาร์
นายจรัมพร โชติกเสถียร กรรมการและผู้จัดการ ตลาดหลักทรัพย์แห่งประเทศไทย(ตลท.) กล่าวว่า ตลาดหุ้นไทยภาคเช้าที่ปรับลง 20 จุดถือว่าไม่มาก มองว่านักลงทุนมีความเข้าใจปัจจัยพื้นฐาน เพราะไทยผ่านเหตุการณ์ลักษณะนี้มาหลายครั้งแล้ว แรงขายต่างชาติตั้งแต่ประกาศใช้กฎอัยการศึก 2 วัน ต่างชาติขาย 1.1 หมื่นล้านบาท ถือว่าไม่มาก ถ้ามองถึงแรงขายปัจจุบันถือว่า ขายเกือบหมดหน้าตัก (Oversold) แล้ว และหากไม่มีเหตุรุนแรงเพิ่มขึ้นเชื่อว่าต่างชาติไม่น่าขายมากไปกว่านี้ อีกทั้งตลาดหุ้นมีเครื่องมือ เรียกว่า เซอร์กิตเบรกเกอรื ซึ่งหาหุ้นขึ้น-ลงเกิน 10%ก็จะหยุดพักการซื้อขายและดูแลได้ทันการณ์

MThai News
