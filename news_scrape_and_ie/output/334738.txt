พ.อ.วินธัย สุวารี และ พ.อ.หญิงศิริจันทร์ งาทอง รองโฆษกกองทัพบก แถลงข่าวการปฏิบัติงานของคณะรักษาความสงบแห่งชาติ(คสช.) ใน4ประเด็น ประกอบด้วย การบังคับใช้กฎหมายอย่างเด็ดขาด หลังมีการจับกุมอาวุธสงคราม ในหลายพื้นที่ ที่จ.ลพบุรี จ.สมุทรสาคร พบวัตถุระเบิดจำนวนมาก

และล่าสุดที่จ.ขอนแก่น ทุกคดีเชื่อมโยงกัน ซึ่งที่ขอนแก่น คือ จับกุมอาวุธสงครามเตรียมก่อเหตุ พบที่โรงแรมชลพฤษก์ ตรวจพบระเบิด ถังแก๊ส จับผู้ต้องหาได้21คน นำโดยนายมีชัย ม่วงมนตรี และพวก รับสารภาพ ได้รับคำสั่งจากแนวร่วมประชาธิปไตยขับไล่เผด็จการแห่งชาติ(นปช.) ชอนแก่นโมเดล
ทั้งนี้เจ้าหน้าที่จะดำเนินคดีเต็มความสามารถ และจะดำเนินการตามขั้นตอนกระบวนการยุติธรรมภายใต้กฎหมายเพื่อนำผู้กระทำความ ผิดมาดำเนินคดี วิงวอนผู้ที่คิดร้ายและไม่เชื่อในประกาศจะต้องดำเนินคดีอย่างจริงจัง

ส่วนการหารือกับผู้ประกอบการทีวิดิจิตอล และดาวเทียม ได้ข้อสรุปว่า คสช.จะอนุญาตให้เปิดสัญญาณ ทั้งหมด ในวันนี้ (24 พ.ค.)ส่วน สถานีที่ถูกงดออกอากาศทั้ง14สถานีจะยังคงไว้ตามประกาศ ส่วนวิทยุจะให้ถ่ายทอดตามปกติ และวิทยุชุมชน ยังคงระงับการออกอากาศ
อย่างไรก็ตาม การออกอากาศจะต้องปฏิบัติตามคำสั่งของคสช.ห้ามบิดเบียนข้อมูลข่าวสาร และต้องดึงสัญญาณเมื่อคสช.จะถ่ายทอดข่าวสารข้อมูลกับประชาชนส่วนการหารือร่วมกับหัวหน้าส่วนราชการได้มีการ ชี้แจงโครงสร้างการบริหารงาน ซึ่งในวันนี้ทั้ง6ฝ่ายจะมีการประชุมหารือ เพื่อร่วมแก้ปัญหาความเดือดร้อนของประชาชน ซึ่งเมื่อมีข้อสรุปแต่ละฝ่ายจะมีการชี้แจงต่อไป
MThai News
