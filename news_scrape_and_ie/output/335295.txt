คสช. ดำเนินการกู้ ธ.ก.ส. 9 หมื่นล้านเคลียร์จำนำข้าว เริ่มงวดแรก 4 หมื่นล้าน เตรียมจ่าย 1-2 วันนี้

พ.อ.วินธัย สุวารี รองโฆษกกองทัพบก โฆษกคณะรักษาความสงบแห่งชาติ (คสช.) เปิดเผยว่า ที่ประชุมฝ่ายเศรษฐกิจ คสช.เห็นชอบให้ผู้เกี่ยวข้องดำเนินการเร่งรัดจ่ายเงินค่ารับจำนำข้าวให้กับชาวนาภายใน 1-2 วันนี้ โดย คสช.จะกู้เงินจากธนาคารเพื่อการเกษตรและสหกรณ์การเกษตร(ธ.ก.ส.) จำนวนเงิน 9หมื่นล้านบาท โดยการแบ่งจ่ายเป็น 2  งวด คือ งวดแรกกู้จาก ธ.ก.ส.จำนวน 4 หมื่นล้านบาทเพื่อจ่ายให้กับชาวนาภายใน 1-2 วันที่จะถึงส่วนงวดที่ 2 กู้จาก ธ.ก.ส. จำนวนเงิน 5 หมื่นล้านบาทโดยจะทยอยจ่ายภายใน 1 เดือน
ทั้งนี้ ขั้นตอนการจ่ายเงินให้ชาวนาบางพื้นที่จะให้ช่องทางเดิม คือการรับเงินที่ ธกส. แต่บางพื้นที่จะให้ทหารเข้าไปช่วยในการจ่ายเงิน โดยให้ ธกส.ตรวจสอบใบประทวน และให้ชาวบ้านไปรับเงินที่หน่วยทหารในสังกัดกองทัพบกและกองทัพอากาศต่างพื้นที่ต่างๆ ทั่วประเทศ 
 MThai News
