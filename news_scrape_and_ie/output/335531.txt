เรียนท่านนักลงทุนทั้งหลายในช่วงที่มีความไม่แน่นอนในการลงทุนเช่นนี้ ผมขอชวนมาศึกษาข้อมูลบางอย่าง หนึ่งในหัวข้อที่มักนำมาพิจารณาในการตัดสินใจซื้อหุ้น คือ…. “ธรรมาภิบาล” (Good Coporate Governance) อันหมายถึง การบริหารงานแบบโปร่งใส ไม่เอาเปรียบผู้ถือหุ้นอื่นๆ ไม่ฉ้อโกง หรือจะดูความสามารถในการบริหารงานก็อนุโลมได้ว่าเป็นส่วนหนึ่งของ…..ธรรมาภิบาล….. ซึ่งเรื่องนี้มีผลต่อกำไร และการดำเนินงานของบริษัท บางท่านอาจไม่เห็นภาพ ก็ขอยกตัวอย่างเมื่อเร็วๆนี้ คือเหตุการณ์ประท้วงผ่านสื่อออนไลน์ ของผู้ถือหุ้นรายย่อยของ NOBLE หรือ บริษัทโนเบิ้ล จำกัด (มหาชน)

NOBLE บมจ.โนเบิ้ล ดีเวลล็อปเมนท์ จัดการประชุมผู้ถือหุ้นวันที่ 28 เมษายนที่ผ่านมา ปรากฏว่าเกิดปัญหามากพอสมควร โดยเฉพาะปัญหาในสายตาผู้ถือหุ้นรายย่อยที่ พบความไม่ชอบมาพากลจากฝ่ายบริหาร ที่ ทำให้ผู้ถือหุ้นรายย่อยบางรายร้องเรียนและ โพสข้อความในโซเชียลเน็ตเวิร์ค และเว็บไซต์ของ “พันทิป” คือ การเพิ่มทุนแบบมีเลศนัย  และพยายามกันผู้ถือหุ้นรายย่อยออกไป ซึ่ง ปกติหากไม่มีเอกสารเชิญเข้าประชุมหรือมอบอำนาจแทนที่เรียกว่า “Proxy” ก็เข้าร่วมประชุมไม่ได้อันนี้เป็นที่เข้าใจได้ว่า ไม่มีเอกสารยืนยัน “สิทธิ์” ว่าเป็นตัวแทนหรือผู้ถือหุ้นของบริษัทนั้นๆ  แต่รอบนี้หากแม้มี “Proxy” แต่บัตรประชาชนลืมพกมาก็ห้ามเข้าประชุม หรือแม้บางคนรีบกลับไปหาบัตรประชาชนมาที่เข้าประชุมช้ากว่าเวลานัดประชุม แม้เพียงไม่กี่นาที ก็หมดสิทธิ์ออกเสียงใดๆทั้งสิ้น   แต่จุดไคลแม็กซ์ของเรื่องนี้ ที่ทำให้ผู้ถือหุ้นรายย่อยทนต่อไปไม่ได คือ การเพิ่มทุนกระทันหันแบบไม่ต้องแจ้งล่วงหน้าในวาระการประชุม ซึ่งมากับ “Proxy” ทั้งนี้ที่ประชุมมีมติในการเพิ่มทุนอีก 200 ล้านหุ้น หุ้นละ 12 บาท รวมเป็นมูลค่าการเพิ่มทุน 24,000 ล้านบาท และขายให้นักลงทุนแบบเฉพาะเจาะจงซึ่งยังระบุไม่ได้

การร้องเรียนดังกล่าวจึงเกิดขึ้น เพราะมีผลทำให้ผลประโยชน์ และ “สิทธิ์” ของผู้ถือหุ้นลดลง ด้วยผลของการเพิ่มทุน จะทำให้อัตราส่วนการถือครองหุ้นลดลง (Dilution Effect) หากไม่ซื้อหุ้นเพิ่มทุนในอัตราที่เท่ากัน อัตราผลกำไรก็ต่อหุ้นจะลดตามไปด้วย  ยิ่งหากบริษัทจ่ายเงินปันผลในช่วงนี้ผลประโยชน์จะลดลงฮวบฮาบทีเดียว
เรื่องนี้ “กิตติ ธนากิจอำนวย” ประธาน NOBLE บมจ.โนเบิ้ลฯ ได้ให้สัมภาษณ์ต่อสื่อมวลชนว่า เหตุผลการเพิ่มทุนครั้งนี้ เพราะต้องการสะกัดกั้นการเข้าถือหุ้น NOBLE แบบไม่เป็นมิตร (Take Over) ของกลุ่มบริษัทเคพีเอ็นซึ่งนำโดย “กฤษณ์ ณรงค์เดช” ที่ทยอยไล่ซื้อหุ้น NOBLE จนมีสัดส่วนการถือหุ้นถึง 30% กลายเป็นผู้ถือหุ้นใหญ่ไป ทั้งนี้กลุ่มเคพีเอ็น ก็มีเป้าหมายเข้าสู่ตลาดหลักทรัพย์ฯ แต่ถ้าเข้าตลาดหุ้นโดยปกติต้องรอเวลาถึง 2 ปี การเข้าถือหุ้น NOBLE จึงเป็นการเข้าตลาดหุ้นทางอ้อม การเพิ่มทุนดังกล่าวจึงเป็นแผนแก้เกมของผู้ถือหุ้นเดิมของ NOBLE

แต่อย่างไรก็ดีวิธีการเพิ่มทุนดังกล่าว ก็ถือว่าผิดกฎหมายและขาด….ธรรมาภิบาล….อย่างแรง เพราะมีผลกระทบต่อผู้ถือหุ้นเดิมและรายย่อยทุกคน แน่นอนหาก บมจ.โนเบิ้ล ทำตามกติกาด้วยการขอมติผู้ถือหุ้นทุกคนที่เข้าร่วมประชุมก็ได้แต่ ในภาวะเศรษฐกิจเช่นนี้ถูกประเมินแล้วว่าไม่ได้รับการอนุมัติแถมยังเสี่ยงที่กลุ่ม ยิ่งตัวเลขกำไรจำนวนมากของบริษัทไม่มีความจำเป็นต้องเพิ่มทุนเลย เพราะจะกระทบต่อเงินปันผลแน่นอน นี่คือคำถามจากรายย่อย “กิตติ ” ตอบอย่างเชื่อมั่นว่า ตั้งแต่กลางปี 2556 ยอดขายของธุรกิจอสังหาริมทรัพย์ทั้งระบบตกลง แม้ขยายตลาดไปต่างจังหวัดยอดขายก็ไม่กระเตื้อง พร้อมกล่าวอย่างเชื่อมั่นว่า”สถานการณ์ เช่นนี้ หากเพิ่มทุนใครๆก็น่าจะพอใจ”

แต่ความเชื่อมั่นดังกล่าว ส่งผลให้เกิดการฟ้องร้องโดยบริษัทเอบีเอ็น แอมโร นอมินีส์ สิงคโปร์ ร่วมกับผู้ถือหุ้นรายย่อยบางราย เป็นโจทก์ยื่นฟ้อง บมจ.โนเบิ้ลฯ ต่อศาลแพ่งกรุงเทพใต้ ซึ่งศาลนัดพิจารณาคดีวันที่ 1 พฤษภาคม 2557 ทั้งนี้เอบีเอ็นฯผู้ถือหุ้นใหญ่ในสัดส่วน 24.06% แต่กลับถูกกันออกจากการประชุม โดยอ้างว่าหนังสือรับมอบอำนาจ Notary Public โดยบริษัท เอบีเอ็น ถืออยู่มีอายุเกิน 3 เดือน อย่างไรก็ตามผุ้ถือหุ้นรายย่อยรายหนึ่ง สามารถเอาผิดผู้บริหาร NOBLE ได้ แถมกล่าวอีกว่า โนเบิ้ลมีกำไรสะสม 2.7 พันล้านบาท ขณะที่การเพิ่มทุนก็ยังไม่ทราบว่าจะขายให้ผู้ใด ซึ่งหากมีการจ่ายเงินปันผลเกิดขึ้น รายย่อยก็จะได้เงินปันผลน้อยลง

นี่คือ!! เหตุการณ์ที่เกิดขึ้น ซึ่งนักลงทุนยังไม่เห้นความสำคัญในการเข้าร่วมประชุมผู้ถือหุ้น ก็แล้วแต่…เพียงขาดข้อมูลสำคัญหลายอย่างไปเท่านั้นเอง ตัวอย่างนี้ผู้เขียนนำมาให้แฟน MThai Newsพิจารณาว่า การตรวจอบธรรมาภิบาล หรือความโปร่งใสการบริหารงานดังกล่าวเป็นตัวอย่าง เพื่อการตัดสินใจซื้อหุ้นเป็นสำคัญ มากกว่าการตัดสินว่า “ใครถูกใครผิด” เพราะเป็นหน้าที่ของศาล  ส่วนท่านที่สนใจหุ้น NOBLE หรือเป็นผู้หุ้นรายย่อยนี้อยู่ คงต้องติดตามข่าวคราวต่อไป
ส.ศิริวาณิช
MThai News

