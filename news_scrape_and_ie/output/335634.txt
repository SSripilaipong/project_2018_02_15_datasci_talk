นาย ลักษณ์ วจนานวัช ผู้จัดการธนาคารเพื่อการเกษตรและสหกรณ์การเกษตร (ธ.ก.ส.) กล่าวว่า เพื่อเป็นการบรรเทาความเดือนร้อนของเกษตรกร ทาง ธ.ก.ส. ได้เร่งทยอยจ่ายเงินในโครงการรับจำนำข้าวตามใบประทวนที่ขึ้นทะเบียนไว้แล้ว ตามลำดับก่อน-หลังอย่างเคร่งครัดโปร่งใส ตั้งแต่วันนี้โดยคาดว่าจะเสร็จสิ้นภายในสิ้นเดือนมิถุนายนนี้
ซึ่งคาดว่าเงินที่จะนำมาหมุนเวียนนั้น จะมาจากเงินกองทุนช่วยเหลือชาวนา และเงินกู้ยืมที่ทางกระทรวงการคลังสรรหามาให้ในวงเงินไม่เกิน 92,431 ล้านบาท ทั้งนี้ อยู่ในระหว่างการรอการกู้เงิน ซึ่ง ธ.ก.ส. จะมีการสำรองจ่ายวงเงินดังกล่าวไปก่อนไม่เกิน 40,000 ล้านบาท เพื่อให้เงินถึงมือเกษตรกรอย่างรวดเร็ว ซึ่งการดำเนินโครงการดังกล่าวนั้น
ทางกระทรวงการคลังเป็นผู้ค้ำประกัน และรับผิดชอบชำระคืนเงินต้นดอกเบี้ย ตลอดจนค่าใช้จ่ายต่างๆ ที่เกิดขึ้นจริง รวมทั้งผลขาดทุนที่เกิดขึ้นจากการดำเนินการทั้งหมดด้วย
