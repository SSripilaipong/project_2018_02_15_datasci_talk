ในชั่วโมงนี้พอมีสัญญาณการลงทุน แม้ไม่เด่นชัด แต่คสช.มีนโยบายเร่งจ่ายคืนเงินจำนำข้าวให้ชาวนา และเร่งรัดแผนงบประมาณฯปี 2558 จึงคาดการณ์ได้ว่าหุ้นกลุ่มที่เกี่ยวข้องการการบริโภคในประเทศโดยเฉพาะในต่างจังหวัด กลุ่มรับเหมาฯ อิงงานภาครัฐฯ รวมถึงกลุ่มวัสดุฯ จะฟื้นตัว แนะนำเปลี่ยนกลุ่มเล่นมาเป็น Domestic play หรือหุ้นที่มีฐานผลการดำเนินงานในประเทศ

อย่างไรก็ตาม บล.เคจีไอ (KGI) แนะลงทุนหุ้นรากหญ้า SINGER, TK, SAWAD, BIGC ประเมินว่าหุ้นกลุ่มที่เกี่ยวข้องกับเศรษฐกิจระดับรากหญ้าในต่างจังหวัด จะได้อานิสงส์จากนโยบายเร่งคืนเงินจำนำข้าวให้ชาวนา (โดยเฉพาะหุ้นที่ทำธุรกิจลีสซิ่ง) อาทิ SINGER, TK, SAWAD และรวมถึงนโยบายคงภาษี VAT 7%ต่อ 1 ปี คาดเป็นบวกต่อหุ้นกลุ่มค้าปลีก เลือก BIGC เพราะ(มีสาขาต่างจังหวัดเยอะ เพราะเน้นสินค้าที่ใช้ในชีวิตประจำวัน ราคาหุ้น Laggard (ราคาลงเพราะคนขายทิ้ง)
ทั้งนี้หุ้นรับเหมาก่อสร้าง STEC, CK, UNIQ(บมจ.ยูนิค เอ็นจิเนียริ่ง แอนด์ คอนสตรัคชั่น) , SEAFCO(บมจ.ซีฟโก้), PYLON (บมจ.ไพลอน) และงานรับเหมาระบบฯ AIT (บมจ.แอ็ดวานซ์ อินฟอร์เมชั่น เทคโนโลยี)เราประเมินหุ้นกลุ่มรับเหมาฯที่อิงกับงานภาครัฐฯ จะฟื้นตัวต่อจากการเร่งรัดแผนงบฯปี 2558 ล่าสุดข่าว กระทรวงคมนาคมเตรียมผลักดันโครงการลงทุนโครงสร้างพื้นฐานต่างๆที่ล่าช้า 
ทั้งโครงการรถไฟฟ้า รถไฟรางคู่ โครงการบริหารจัดการน้ำ ประเมิน STEC (ซิโน-ไทย เอ็นจีเนียริ่งแอนด์คอนสตรัคชั่น) เด่นสุดในหุ้นรับเหมาฯตัวใหญ่ ส่วนราคา Laggard คือหุ้น CKและผลการดำเนินงานผูกกับงานภาครัฐฯมากกว่า และเราประเมินหุ้นรับเหมาฯตัวรอง อย่าง UNIQ, SEAFCO, และ PYLON ที่ยังราคาถูกจาก Laggard(ถูกขายทิ้ง) มีโอกาสปรับขึ้นตาม ทั้งนี้รวมถึงหุ้นรับเหมาระบบฯอย่าง AIT ที่รองบฯภาครัฐฯเช่นกัน ซึ่งจะมีการประชุมนักวิเคราะห์วันพุธนี้
กลุ่มหุ้นวัสดุก่อสร้าง (TASCO, SCC) เราประเมินหุ้นกลุ่มวัสดุก่อสร้างเป็นกลุ่มที่ได้ประโยชน์ต่อเนื่องจากนโยบายภาครัฐฯ (เน้นโครงการลงทุน) แนะนำ “เก็งกำไร” SCC แนะนำรออ่อนตัวสะสม เพราะมีปัจจัยลบเรื่องแรงขายต่างชาติ และถูกปรับลดน้ำหนักการลงทุนในดัชนี MSCI (มีผล 30 พ.ค. ศุกร์นี้)

Mthai News
