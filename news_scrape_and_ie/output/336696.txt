ผู้อำนวยการ อคส. ยืนยัน ข้าว 3 ล้านตัน ไม่หาย พร้อมตั้งคณะทำงานแจกแจงทุกขั้นตอน และเสนอปลัดกระทรวงพาณิชย์ต่อไป

นายชนุตร์ปกรณ์ วงศ์สีนิล ผู้อำนวยการองค์การคลังสินค้า (อคส.) เปิดเผยถึงกระแสข่าวจากผลการตรวจสอบรายงานข้าวของคณะอนุ กรรมการ ปิดบัญชีสินค้าเกษตรของกระทรวงการคลัง ที่ได้ระบุตามข้อมูลในเอกสาร ว่าปริมาณข้าวในสต๊อกของรัฐบาลสูญหายไปเกือบ 3 ล้านตัน และยังไม่มีคำตอบจากหน่วยงานที่เกี่ยวข้องที่ชัดเจนซึ่งเรื่องดังกล่าวตนในฐานะผู้ปฏิบัติ และมีการตรวจสอบข้อมูลพร้อมทั้งตั้งคณะทำงาน เพื่อไปตรวจสอบสต๊อกข้าวที่มีการระบุในช่วงกลางปี 2556
โดย อคส. ยืนยันข้าวไม่มีการสูญหายไปจากคลังจัดเก็บข้าวแต่อย่างใดและหลายครั้ง ได้มีการรายงานทำความเข้าใจ จึงไม่แน่ใจว่า ข่าวที่ออกไปขณะนี้ ต้องการให้เกิดความสับสนในระบบอย่างไรและเพื่อต้องการให้เกิดความสบายใจของทุกฝ่าย อคส. จะตั้งคณะทำงาน เพื่อไปตรวจสอบและทบทวนตัวเลขปริมาณข้าวทั้งระบบอีกครั้งและทำเรื่องเสนอให้ นางศรีรัตน์ รัษฐปานะ ปลัดกระทรวงพาณิชย์ และปฏิบัติหน้าที่รัฐมนตรีว่าการกระทรวงพาณิชย์ พิจารณาและเห็นชอบว่า จะให้ อคส. หรือ กรมการค้าภายใน ดำเนินการชี้แจงทำความเข้าใจต่อสาธารณชน
MThai News
ชมคลิปจากรายการ goodmorning thailand   ทาง mono29tv ทุกวัน จันทร์-ศุกร์ เวลา06.00-08.00น.

