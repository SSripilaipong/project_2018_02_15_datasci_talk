บสย. เตรียมเสนอ 5 มาตรการ ช่วยเหลือผู้ประกอบการ SME ให้ คสช.อนุมัติ เพื่อเสริมสภาพคล่องหลังได้รับผลกระทบจากเศรษฐกิจ

คลิปข่าวจาก MONO TV ช่อง 29



นายวิเชษฐ วรกุล รองผู้จัดการทั่วไปสายงานธุรกิจ บรรษัทประกันสินเชื่ออุตสาหกรรมขนาดย่อย หรือ บสย. กล่าวว่า บสย.เตรียมเสนอมาตรการช่วยเหลือผู้ประกอบการ SME รวม 5 มาตรการ ให้คณะรักษาความสงบแห่งชาติ หรือ คสช. พิจารณาเห็นชอบ โดยมาตรการทั้งหมด ประกอบด้วย การยกเว้นค่าธรรมเนียมให้กับผู้ประกอบการ เป็นเวลา 6 เดือน ซึ่งจะสามารถช่วยเสริมสภาพคล่องให้กับผู้ประกอบการได้กว่า 50,067 ราย หรือคิดเป็นภาระค้ำประกัน 165,000 ล้านบาท
มาตรการช่วยเหลือ SME ที่อยู่ในระหว่างการขอสินเชื่อ โดยจะร่วมกับ สำนักงานคณะกรรมการส่งเสริมวิสาหกิจขนาดกลางและขนาดย่อมหรือ สสว. ในการจ่ายค่าธรรมเนียมค้ำประกันในปีแรก คิดเป็นวงเงิน 262 ล้านบาท หรือ คิดเป็นวงเงินค้ำประกัน 15,000ล้านบาท ซึ่งจะช่วยผู้ประกอบการได้ไม่ต่ำกว่า 3,000 ราย

มาตรการให้ภาครัฐจ่ายค่าธรรมเนียมค้ำประกันสินเชื่อแทน SMEในโครงการค้ำประกันสินเชื่อวงเงิน 55,000 ล้านบาท ในปีแรกคิดเป็นเงินงบประมาณ 962 ล้านบาท เพื่อจ่ายค่าธรรมเนียม
พร้อมกันนี้ ยังมีมาตรการช่วยเหลือแก่ผู้ประกอบการกลุ่มรายย่อยไมโครเอสเอ็มอี วงเงิน 5,500 ล้านบาท และมาตรการช่วยเหลือผู้ประกอบการกลุ่มโอทอป ในโครงการค้ำประกันสินเชื่อสำหรับผู้ประกอบการโอทอป วงเงิน 10,000 ล้านบาท

MThai News

