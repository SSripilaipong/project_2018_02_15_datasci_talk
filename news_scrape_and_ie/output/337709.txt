รองโฆษก ทบ.แจง คสช.เตรียมยกเลิกกเคอร์ฟิวส์ในจังหวัดท่องเที่ยว หากไม่มีเหตุร้ายแรงในจังหวัดนั้นๆ

พ.อ.ณัฐวัฒน์ จันทร์เจริญ รองโฆษก ทบ. กล่าวเพิ่มเติมว่า สำหรับการปรับลดช่วงเวลาเคอร์ฟิวนั้นก็เพื่อลดผลกระทบต่อประชาชนและผู้ประกอบกิจการต่างๆ จากนี้ คสช. โดยฝ่ายความมั่นคงและฝ่ายเศรษฐกิจจะได้มีการประเมินสถานการณ์อย่างต่อเนื่อง เพื่อพิจารณาทบทวนมาตรการเคอร์ฟิว ซึ่งอาจมีการพิจารณาเป็นรายพื้นที่
ทั้งนี้คสช.รับทราบปัญหาความไม่สะดวกและผลกระทบที่เกิดกับประชาชนและภาคธุรกิจ จากการประกาศมาตรการห้ามออกนอกเคหะสถาน ในเวลาที่กำหนด (เคอร์ฟิว)ซี่งทำให้ร้านอาหาร สถานบันเทิงและธุรกิจที่เกี่ยวข้องกับการท่องเที่ยวสูญเสียรายได้ โดยในขณะนี้ได้สั่งการให้คณะทำงานฝ่ายเศรษฐกิจและความมั่นคงทำงานร่วมกัน เพื่อประเมินสถานการณ์และความสงบเรียบร้อยในจังหวัด หรือพื้นที่ที่มีสถานที่ท่องเที่ยว ที่เป็นที่นิยมของนักท่องเที่ยวต่างชาติ ที่เดินทางมาในประเทศไทย เช่น จังหวัดภูเก็ต และพัทยา หากไม่มีสถานการณ์ชุมนุมหรือสุ่มเสี่ยงต่อความขัดแย้ง ก็อาจมีการประกาศยกเลิกเป็นรายจังหวัด เพื่อไม่ให้กระทบต่อภาพรวมการท่องเที่ยว
MThai News
