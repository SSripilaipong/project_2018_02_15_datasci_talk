ในช่วงเวลาที่ต่างชาติยังคงเทขายหุ้นไทยอย่างต่อเนื่องถึง 7 วันติดต่อกัน รวม 2.9 หมื่นล้านบาท แต่หลังจากประกาศแต่งตั้งเกจิ ขึ้นเป็นที่ปรึกษาทางเศรษฐกิจ และความพยายามกระตุ้นเศรษฐกิจ ในด้านต่างๆ ก็มีผลดีต่อเศรษฐกิจโดยรวม และผลบวกต่อจิตวิทยาการลงทุน

ทั้งนี้  ฝ่ายวิจัยบล.เอเซีย  พลัสแนะนำให้ทยอยขายทำกำไรหุ้นในกลุ่มที่ราคาหุ้นปรับสูงมาก (outperform) ตลาด ได้ค่อนข้างมากในช่วงระยะดังกล่าว เช่น กลุ่มการแพทย์ที่ปรับขึ้นมารุนแรง (BCH, BH), กลุ่มชิ้นส่วนฯ(KCE), สื่อสาร(DTAC), อสังหาฯ (แนวโน้มครึ่งปีหลังธุรกิจอสังหาฯ ยังไม่ค่อยสดใสนัก เนื่องจากยอด presale มีแนวโน้มลดลง โครงการใหม่เลื่อนเปิดตัว) อย่างไรก็ตาม ยังมีอีก บางกลุ่มที่ยังเป็นที่น่าสนใจและเป็นโอกาสให้ซื้อสะสมเมื่อราคาอ่อนตัว เนื่องจากราคาหุ้นต่ำมาก (underperform) ได้แก่
กลุ่มรับเหมาฯSTPI (ราคาเหมาะสม 28.36 บาท) ราคายังมีโอกาสถูกขายทิ้งอยู่ (laggard) ตลาด และขึ้นมาเพียง 5% เท่านั้นตัวนี้จึงน่าสนใจ สำหรับแนวโน้มผลประกอบการในงวดครึ่งปีหลัง น่าจะเห็นกำไรเติบโตแบบอัตราเร่งจากการรับรู้รายได้โครงการชื่อ Ichthys หนุนรายได้และอัตราการเติบโตผลกำไร gross margin เพิ่มขึ้น รวมทั้งงานประมูลใหม่ๆ ที่มีโอกาสได้รับเพิ่มเติม ทั้งยังคาดหวัง P/E ต่ำเพียง 10 เท่า ราคาหุ้นมีโอกาสขึ้น upside สูงถึง 35%
กลุ่มพลังงาน และ ปิโตรฯ PTT (ราคาเหมาะสม 360 บาท) เจอประเด็นข่าวปลดประธานกรรมการและคณะกรรมการบริษัทดึงเอาราคาหุ้น ร่วงลงค่อนข้างมาก แต่ถ้ามาดูปัจจัยพื้นฐานแล้วข่าวดัง กล่าวไม่ส่งผลกระทบต่อการดำเนินงานใดๆ เนื่องจากโครงสร้างราคาพลังงานในปัจจุบันถือว่าทุกอย่างเป็นไปตามกลไกตลาด ทั้งราคาขายปลีกน้ำมันอิงกับราคาก๊าซ LPG การที่ราคาอ่อนตัวลงมา ค่อนข้างมากจึงน่าจะเป็นจังหวะของการสะสมหุ้น มี upside 22% ค่า Expected P/E ต่ำเพียง 8.3 เท่า และเงินปันผลที่จ่ายในอัตราเฉลี่ย 4-5% p.a. รวมทั้งหุ้นลูกทั้ง PTTEP (ราคาเหมาะสม 195 บาท) และ PTTGC (ราคาเหมาะสม 87 บาท) ก็ยังเป็นหุ้นที่ถูกขายทิ้ง laggard ตลาดอยู่เช่นกัน

MThai News
