เมืองไทยประกันชีวิต ชูสินค้าใหม่ “ยิ้มสบาย เมืองไทยให้คืน” ตอบโจทย์ไลฟ์สไตล์ลูกค้าวัยทำงาน พร้อมดูแลหากเกิดโรคมะเร็ง

นายสาระ ล่ำซำ กรรมการผู้จัดการและประธานเจ้าหน้าที่บริหาร บมจ. เมืองไทยประกันชีวิต เผย เมืองไทยประกันฯขอเสนอ “โครงการยิ้มสบาย เมืองไทยให้คืน” ภายใต้คอนเซ็ปต์ประกันชีวิตที่รู้ใจคุณ ด้วยความคุ้มครองชีวิต สุขภาพ และโรคมะเร็ง ที่มาพร้อมผลประโยชน์ต่างๆ คือ รับผลประโยชน์รายวันกรณีเป็นผู้ป่วยในทั้งจากการเจ็บป่วยหรือบาดเจ็บ นานสูงสุดถึง 365 วัน, รับผลประโยชน์รายวันเป็น 2 เท่า เมื่อรักษาตัวในห้องไอซียูหรือเข้ารับการผ่าตัดเนื่องจากอุบัติเหตุ นานสูงสุดกรณีละ 30 วัน ทั้งนี้ รวมผลประโยชน์รายวันทั้งหมดสูงสุด 365 วัน และหากไม่เคลมครบทุก 3 ปี รับเบี้ยประกันปีที่ 3 คืน ขณะที่เบี้ยประกันเริ่มต้นเพียงวันละ 6 บาท (แผน 1 ความคุ้มครอง 50,000 บาท เพศหญิง อายุ 20ปี) (การพิจารณารับประกันเป็นไปตามที่บริษัทกำหนด และ เงื่อนไขและข้อยกเว้นเป็นไปตามที่ระบุในกรมธรรม์)
” นับเป็นครั้งแรกของธุรกิจประกันกับการพัฒนาผลิตภัณฑ์ที่ได้รวมผลประโยชน์เรื่อง Health & Cancer return cash มาไว้ในแพคเกจเดียวกัน และมีการประชาสัมพันธ์ผ่านสื่อในวงกว้าง ทั้งนี้ เพื่อตอบสนองความต้องการของลูกค้ากลุ่มคนวัยทำงาน ในช่วงอายุ 20-55 ปี ซึ่งมีความต้องการและพฤติกรรมการตัดสินใจซื้อแบบประกันที่แตกต่างไปจากกลุ่มผู้สูงวัย นอกจากนี้ ยังนับเป็นการขยายฐานลูกค้ากลุ่มคนวัยทำงาน เนื่องจากเป็นกลุ่มที่มีกำลังซื้อและยังมีช่องว่างทางการตลาด ขณะที่เซ็กเมนต์ของกลุ่มนี้ในตลาดยังมีน้อย” นายสาระกล่าว

MThai News
