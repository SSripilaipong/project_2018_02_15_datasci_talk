เช้านี้ราคาทองขึ้น 100 บาท ทองแท่งขายบาทละ 19,600 บาท ทองรูปพรรณขายบาทละ 20,000 บาท เศรษฐกิจสหรัฐดีขึ้นกดดันราคาทอง
บจ.เอ็มทีเอส โกลด์ ฟิวเจอร์ เผยราคาทองคำเปิดตลาดที่ระดับ 1,264เหรียญ/ออนซ์ และกลับมาปิดช่วงกลางคืนที่ระดับ 1,257เหรียญ/ออนซ์ (22.30 น.) ค่าเงินบาทปิด 32.70 บาท/ดอลลาร์ ปรับครั้งที่ 1 ทองคำแท่งรับซื้อที่บาทละ 19,500 บาท ขายออกบาทละ 19,600 บาท ทองรูปพรรณรับซื้อที่บาทละ 19,222.88 บาท ขายออกบาทละ 20,000 บาท ทั้งนี้ ราคาทองปรับขึ้น 100 บาท เมื่อเปรียบเทียบกับราคาวานนี้ เวลา 13.57 น. (ปรับราคาครั้งที่ 5 ในรอบวัน)
อย่างไรก็ดีราคาทองคำได้ปรับตัวลดลงต่อเนื่องไปทำจุดต่ำสุดในรอบ 3 เดือนครึ่งและหลุดระดับ 1,260 เหรียญเมื่อคืนนี้ จากแรงกดดันจากค่าเงินยูโรที่อ่อนค่าเมื่อเทียบกับดอลลาร์ เพราะปริมาณความต้องการของผู้บริโภคในจีนชะลอตัวลง และข้อมูลเศรษฐกิจที่แข็งแกร่งของสหรัฐฯก็เป็นอีกหนึ่งปัจจัยที่สกัดกั้นการลงทุนในทองคำ และความวิตกเรื่องสงครามในยูเครนลดลง
MThai News
