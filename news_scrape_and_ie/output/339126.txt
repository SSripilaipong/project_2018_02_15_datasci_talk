ดัชนีหุ้นเช้านี้ปรับตัวเพิ่มขึ้น 6.84 จุด แตะที่ระดับ 1,415.35 จุด ด้วยมูลค่าซื้อขาย 2,889.48 ล้านบาท โบรกเกอร์ชี้หุ้น INTUCH ,GCAP และPAP
บล.ฟิลลิป เผยบรรยากาศการลงทุนในตลาดหุ้นเช้าวันนี้ (30 พ.ค.) ดัชนีปรับตัวเพิ่มขึ้น 6.84 จุด แตะที่ระดับ 1,415.35 จุด ด้วยมูลค่าการซื้อขาย 2,889.48 ล้านบาท สำหรับปัจจัยภายในวันนี้จะเริ่มมีการประชุมร่างงบประมาณปี 2558 ระหว่างหน่วยงานด้านเศรษฐกิจ โดยคาดว่าจะเริ่มมีการพิจารณาหยิบยกโครงการรถไฟรางคู่ รถไฟฟ้าและโครงการบริหารจัดการน้ำเข้ามาอยู่ในงบประมาณ 
แม้ว่าตลาดจะปรับขึ้นได้ต่อเนื่อง ทว่าระหว่างวันยังเห็นแรงขายทำกำไรเมื่อปรับใกล้แนวต้าน ต่างชาติยังคงขายต่อเนื่อง แต่คาดว่าผลกระทบจากแรงขายค่อนข้างจำกัดแล้ว กลยุทธ์การลงทุนอาจต้องเน้นรับเมื่อตลาดอ่อนตัว หรือเล็งไปยังหุ้นกลุ่มที่ยังถูกเทขาย (Laggard) ในตลาดอยู่ 
 หุ้นเด่นวันนี้  บล.คันทรี่ กรุ๊ป แนะนำ
GCAP  บมจ.จี แคปปิตอล กระแสคืนหนี้ชาวนาราคาหุ้นก็มีผลดีประโยชน์ไปตกกับ GCAP โดยตรง จากชาวนาผู้มาขอสินเชื่อซื้อรถเก็บเกี่ยวมากขึ้น เคยบอกแล้ว่าเบื้องต้นกำไรปี 2557 คาดเฉียด 60 ล้านบาทโตขึ้น 40% หากมาดูแนวโน้มกราฟ ราย 60 นาที มีสัญญาณซื้อ buy signal แล้ว ขณะที่ราคาของหุ้น undervalue ที่กระแสดี และกราฟสวย ไม่ซื้อไม่ได้แล้ว มี EPS 0.30 บาท เมื่อให้ PE ที่ 15 จะได้ให้ราคาเป้าหมายสูงถึง 4.50 บาท มี upside เผื่ออีก 1 บาท 
 PAP  บมจ.แปซิฟิกไพพ์ ด้านผลประกอบการปี 56 ขยายตัวแรง ส่วนปี 2557 ผู้บริหารบอกว่าขอ conservative ไว้ก่อนโตแค่ 15% เพราะโดนกระแสการเมืองกระทบ แต่น่าถึงจุดต่ำสุดแล้ว (bottomout) เพราะเรากำลังจะเก็งรับยอดขายเหล็กพุ่งรับงานก่อสร้างซึ่งตรงกับหุ้นตัวนี้พอดี เหล็กท่อทั้งหลายต้องใช้และรายใหญ่ก็คือ PAP นี่เอง ผลประกอบการปีนี้จะโตเล็กน้อย แต่ปี 2558 จะโตแรงเพราะโรงงานใหม่ช่วยเพิ่มกำลังการผลิตจะเสร็จ ไตรมาส 3 อีกทั้งรับกับงานก่อสร้างกลับมาบูมและจากสิ่งที่คสช. แถลงโอกาสที่กำไรปีนี้จะได้เห็น 450 ล้านบาท หรือ EPS 0.68 บาท เทียบเป็น PEเพียง 6.8 เท่าต่ำไปหรือเปล่า ให้ราคาเป้าหมายถึง 5.40 บาท ไปได้อีกบาน 
   INTUCH  คาดว่ากำไรปี 2557 ยังเติบโตต่อเนื่องจากส่วนแบ่งรายได้และกำไรของบ.ลูก เช่น ADVANC THCOM ที่ขยายตัวขึ้นโดดเด่น อีกทั้งใกล้การประมูลระยะกลาง-ยาว ยังโดดเด่นทั้งจาก ADVANC (ผู้พัฒนาการผู้ใช้ 3G 2.1GHz. มากสุดในอุตสาหกรรมสื่อสาร) และ THCOM กำไรแข็งแกร่งจากสัญญาสัมปมานใหม่ และกลุ่มลูกค้าที่แข็งแกร่ง INTUCH ยังคงโดดเด่นด้านเงินปันผล คาดอัตราปันผล (Div yield) ปี 2557 ที่ 7.6% ราคาปิด 74.25 บาท ให้ราคาพื้นฐาน 106 บาท

MThai News
