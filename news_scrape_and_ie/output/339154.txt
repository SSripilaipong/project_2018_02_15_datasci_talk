บล.ธนชาต ฟันธง หุ้นกลุ่มสื่อสาร เจอวิกฤต หากปปช.ตัดสินทุจริตคดี “ประมูลใบอนุญาต 3G” ว่ากสทช.ผิดจริง ชี้ DTAC แข็งแกร่งสุด ADVANC ได้รับผลกระทบโดยตรง

บล.ธนชาต มีความวามเป็นไปได้ที่การประมูลคลื่น 1800 MHz และ 900 MHz ในเดือน ส.ค.และเดือน พ.ย.นี้จะล่าช้าส่งผลให้เกิดความกังวลมากขึ้นในช่วงที่ผ่านมา คณะกรรมการ กสทช.มีความเสี่ยงถูกฟ้องโดยสำนักงานคณะกรรมการป้องกันและปราบปรามการทุจริตแห่งชาติ (ปปช.) เรื่องผลการประมูลใบอนุญาต 3G คลื่น 2.1 GHz ตั้งแต่ปี 2555 โดยถูกกล่าวหาว่าละเมิดพระราชบัญญัติการเสนอราคาของรัฐและขาดการแข่งขันที่เป็นธรรม ซึ่งปปช. ได้ทำการสอบสวนเรื่องนี้ตั้งแต่การประมูลเสร็จสิ้นลงในปี 2555
ตามข่าวที่ออกมาแล้วอนุกรรมการ ปปช. ได้ลงมติว่าการประมูล 3G คลื่น 2.1 GHz ในปี 2555 ของ กสทช. “เอื้อประโยชน์ต่อเอกชนและทำให้รัฐเสียหาย” ทางคณะอนุกรรมการจะส่งเรื่องเข้าที่ประชุม ปปช.ชุดใหญ่ เพื่อชี้มูลความผิดเป็นขั้นตอนสุดท้ายว่าจะมีการสอบสวนเพิ่มเติมหรือไม่ โดย ปปช. ได้ชี้มูลความผิดต่อบอร์ด กทค. จำนวน 4 คน ซึ่งเป็นบุคคลที่มีส่วนร่วมในการอนุมัติผลการประมูลในปี 2555 หากมีการชี้มูลผิดจริงคาดว่าจะมีผลกระทบดังนี้
คณะกรรมการอาจถูกจำคุก แต่ไม่ได้คาดว่าจะมีผลกระทบใดๆต่อการออกใบอนุญาต จากการประมูลคลื่น 2.1 GHz และอาจเกิดความล่าช้าต่อการประมูล 4G คลื่น 1800 MHz และ 900 MHz ในเดือน ส.ค.14 และเดือน พ.ย.14 เนื่องจากคณะกรรมการบอร์ด กทค. 4 รายอาจต้องยุติการปฏิบัติหน้าที่ บล.ธนชาตมองโอกาสไม่มากที่การประมูลจะเป็นไปตามแผน เพราะไม่คาดว่าคณะกรรมการบอร์ด กสทช. ที่เหลือดำเนินเรื่องต่อ
อย่างไรก็ดีADVANC มีแบนด์วิดท์น้อยที่สุดและได้เคลื่อนย้ายลูกค้าทั้งหมดจากคลื่น 1800MHz เราคาดว่าความล่าช้าในการประมูล 4G 1800MHz จะส่งผลกระทบต่อ ADVANC มากที่สุด เนื่องจาก ADVANC มีแผนจะใช้คลื่น 1800MHz ให้บริการ 4G ความล่าช้าอาจทำให้ ADVANC ให้บริการ 4G ช้ากว่าบริษัทอื่นๆในกลุ่มฯ เพราะ40% ของลูกค้ายังอยู่บนเครือข่าย 1800MHz TRUE ยังคงสามารถใช้คลื่นความถี่ 1800MHz เพื่อให้บริการลูกค้า ดังนั้นเชื่อว่าล่าช้าจะส่งผลเชิงบวกเล็กน้อยต่อ TRUE
นอกจากนี้บล.ธนชาต ยังมองว่า DTAC อยู่ในตำแหน่งที่ดีที่สุด ด้วยจำนวนแบนด์วิดธ์ที่มากที่สุด และระยะเวลายาวนานที่สุดจนกว่าสัมปทานหมดอายุ เชื่อว่า DTAC มีความยืดหยุ่นมากกว่า และเรามองเห็นการประมูลมีความสำคัญต่อ DTAC น้อยกว่าบริษัทอื่นในกลุ่ม อย่างไรก็ตาม กสทช. จะยังคงดำเนินการประมูลตามแผน เพราะการดำเนินการฟ้องร้องจาก ปปช. ยังคงไม่แน่นอน โดยรวมปัจจัยการประมูลในประมาณการ และจะกลับมาทบทวนประมาณการงบลงทุนของบล.ธนชาต หากเกิดความล่าช้า แต่ไม่คาดว่าการประมูลจะสร้างผลตอบแทนจำนวนมากในทันที จึงมองว่าความล่าช้าจะไม่ส่งผลกระทบอย่างมีนัยสำคัญต่อประมาณการกำไรและราคาเป้าหมายของเรา
MThai News
