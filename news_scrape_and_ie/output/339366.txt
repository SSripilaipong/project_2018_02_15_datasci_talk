“นพพร เทพสิทธา” คาดส่งออกไทยปีนี้ 3% การเมืองไม่ส่งผลเหตุมีคำสั่งซื้อรออยู่แล้ว แต่ครึ่งปีหลังทุกฝ่านควรร่วมมือสร้างความเข้าใจคู่ค้า

นายนพพร เทพสิทธา ประธานสภาผู้ส่งสินค้าทางเรือแห่งประเทศไทย(สรท.) เปิดเผยว่า หลังจากการส่งออกเดือนเม.ย.ยังติดลบอยู่ 0.87% และ4 เดือนแรกการส่งออกติดลบอยู่ 0.97% นั้น ทำให้ประเมินว่าการส่งออกในไตรมาสที่ 2 จะยังขยายตัวไม่สูงนักอยู่ในช่วง 1-2% ขณะที่ไตรมาสที่ 3-4 อาจจะขยายตัวได้ 5% หรือมากกว่า แต่โดยรวมปีนี้ก็จะยังเติบโตไม่เกิน 3% ซึ่งต่ำกว่าเป้าหมายใหม่ของกระทรวงพาณิชย์ที่ 3.5%
นายวัลลภ วิตนากร รองประธาน สรท. กล่าวว่า การส่งออกในช่วง 4 เดือนแรกที่ยังคงติดลบนั้น ก็มาจากการลดลงของตลาดหลักในประเทศจีน ญี่ปุ่น และอาเซียน โดยมองว่า ปัจจัยจากการเมือง ไม่ได้ส่งผลต่อการส่งออกในช่วงไตรมาสที่ 2 เพราะมีคำสั่งซื้อล่วงหน้าไว้แล้ว อย่างไรก็ตามในช่วงครึ่งปีหลัง ทุกฝ่ายต้องร่วมมือกันทั้งภาครัฐและเอกชนชี้แจงให้คู่ค้าเกิดความเข้าใจ ซึ่งต้องมีแนวทางและเป้าหมายที่ชัดเจนเพื่อสร้างความมั่นใจให้กับประเทศคู่ค้า โดยทั้งปีคาดว่า การส่งออกอยู่ที่ 3% แต่ก็ยังถือว่าเป็นตัวเลขที่ท้าทาย
MThai News
