คสช.อนุมัติงบท่องเที่ยวฉุกเฉิน ยันเป้าหมายรายได้ท่องเที่ยวปีนี้ 2 ล้านล้านบาท ฝันปีหน้าถึง 2.2 ล้านบาท เตรียมยกเลิกเคอร์ฟิวจังหวัดท่องเที่ยว

นายสุวัตร สิทธิหล่อ ปลัดกระทรวงการท่องเที่ยวและกีฬา เปิดเผยว่า กระทรวงได้เสนอแผนกระตุ้นท่องเที่ยวภายใต้วงเงิน 845 ล้านบาท ซึ่งได้มอบหมายให้ททท.เร่งจัดทำรายละเอียดผลดำเนินการ ให้แล้วเสร็จ เพื่อนำเสนอหัวหน้าฝ่ายสังคมจิตวิทยาอีกครั้งในสัปดาห์หน้า หากได้รับงบประมาณเชื่อว่าจะช่วยเพิ่มจำนวนนักท่องเที่ยวประมาณ 1 ล้านคน ในช่วงปลายปีนี้ เพื่อผลักดันให้จำนวนนัก ท่องเที่ยวต่างชาติมาไทย 26 ล้านคน
นอกจากนี้ได้เสนองบประมาณจำนวน 200 ล้านบาท เพื่อต่อระยะเวลาโครงการประกันภัยนักท่องเที่ยวต่างชาติ สร้างความเชื่อมั่นในการเดินทางมาประเทศไทย รวมถึงเสนอจัดตั้งศาลท่องเที่ยว ให้ ครอบคลุมแหล่งท่องเที่ยวสำคัญจากปัจจุบัน มี 3 แห่ง ได้แก่ กรุงเทพ พัทยา ภูเก็ต
พล.ร.อ.ณรงค์ พิพัฒนาศัย รองหัวหน้าคณะรักษาความสงบแห่งชาติ (คสช.) หัวหน้าฝ่ายสังคมจิตวิทยา กำกับดูแลกระทรวงการท่องเที่ยวและกีฬา พร้อมที่จะอนุมัติงบประมาณให้ตามขั้นตอนพิเศษ ซึ่งมีความรวดเร็วกว่าที่ผ่านมา เพื่อเป็นส่วนหนึ่งในการผลักดันให้รายได้ท่องเที่ยวทางการท่องเที่ยวไทยเป็นไปตามเป้าหมายเดิมที่ตั้งไว้ปีนี้ 2 ล้านล้านบาท แม้ว่ากระทรวงการท่องเที่ยวฯ จะเสนอว่าในปีนี้จะทำได้ประมาณ 1.8 ล้านล้านบาท ขณะที่ปีหน้ายังคงเป้าหมายรายได้เดิมที่ 2.2 ล้านล้านบาทในปี 2558
MThai News
