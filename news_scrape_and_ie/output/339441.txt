ธอส. คาด ตลาดอสังหาฯ จะกลับมาคึกคัก หลังสถานการณ์การเมืองชัดเจน ขณะเอกชนเตรียมเปิดตัวโครงการใหม่กลางปีนี้

นายสัมมา คีตสิน ผู้อำนวยการศูนย์ข้อมูลอสังหาริมทรัพย์ ธนาคารอาคารสงเคราะห์ (ธอส.) กล่าวว่า สถานการณ์ตลาดอสังหาริมทรัพย์ ในช่วงต้นปีที่ผ่านมา ซบเซาอย่างมาก โดยช่วง 4 เดือนของปีแรกโครงการอสังหาริมทรัพย์ ประเภท บ้านจัดสรรขยายตัวลดลงร้อยละ 10-15 คอนโดมิเนียม ขยายตัวลดลงร้อยละ 40 ขณะที่ โครงการเดิมอยู่ในระหว่างการเปิดขายชะลอตัวลง
แต่เชื่อว่าจากนี้ไปภาคอสังหาฯ จะกลับมาฟื้นตัวดีขึ้น เนื่องจาก ผู้ประกอบการมีความมั่นใจในสถานการณ์การเมืองที่มีความชัดเจนมากขึ้น พร้อมกันนี้ หลังผู้ประกอบการได้มีการชะลอการลงทุนในไตรมาสแรกและไตรมาส 2 ของปีนี้ ซึ่งเชื่อว่าตลาดจะกลับมาคึกคัก ผู้ประกอบการจะเริ่มกลับมาเปิดตัวโครงการใหม่ได้ ในช่วงครึ่งปีหลัง สำหรับโครงการสร้างระบบคมนาคมรถไฟฟ้าสายต่างๆ จะต้องล่าช้าออกไป จะไม่กระทบกับภาคอสังหาริมทรัพย์อย่างแน่นอน
MThai News
