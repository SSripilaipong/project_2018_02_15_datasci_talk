คสช. ไม่อุ้มราคา LPG ครัวเรือน สั่งขึ้น 50สต./ก.ก. เริ่ม 1 มิ.ย. ก่อนกลับถกใหม่ใน 2 สัปดาห์ หลังมีคณะกรรมการเข้ามาตรวจสอบราคาของแต่ละภาคที่ยังต่างกันอยู่

รายงานข่าวแจ้งว่า การประชุมร่วมระหว่างตัวแทนคณะรักษาความสงบแห่งชาติ หรือ คสช. กับกระทรวงพลังงาน นำโดย พล.อ.อ.ประจิน จั่นตอง รองหัวหน้าคณะรักษาความสงบแห่งชาติ ในฐานะหัวหน้าฝ่ายเศรษฐกิจและทีมที่ปรึกษาเศรษฐกิจ วานนี้ (30 พ.ค. 57) ได้มีการหารือถึงการปรับขึ้นราคาค่าก๊าซหุงต้ม หรือ แอลพีจี ภาคครัวเรือน
โดยที่ประชุมเห็นพ้องให้มีการปรับขึ้นราคาแอลพีจีครัวเรือนตามแผนเดิม ก.ก.ละ 50 สต. ในวันที่ 1มิ.ย.นี้ จากนั้นใน 1-2 สัปดาห์ ค่อยกลับมาทบทวนกันอีกครั้ง หลังได้คณะกรรมการพิจารณาถึงความแตกต่างของราคาแอลพีจี ในแต่ละภาคที่ยังมีความแตกต่างกันอยู่ พร้อมทั้งจะนำเรื่องการปรับราคาก๊าซธรรมชาติสำหรับยานยนต์ (เอ็นจีวี) และการตรึงราคาดีเซลไม่เกินลิตรละ30 บาท เข้าไปหารือในกบง.และกพช.ด้วย สำหรับราคาใหม่ของแอลพีจีภาคครัวเรือนจะตกอยู่ที่ 23.13 บาทต่อ ก.ก. ภายหลังมีการปรับขึ้นในวัน และเวลาดังกล่าวส ฃ
MThai news
