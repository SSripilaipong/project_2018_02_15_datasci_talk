ในวันนี้ พล.อ.อ.ประจิน จั่นตอง ผู้บัญชาการทหารอากาศ ในฐานะรองหัวหน้าคณะรักษาความสงบแห่งชาติ หรือ คสช. และหัวหน้าฝ่ายเศรษฐกิจ ได้เรียกประชุมหัวหน้าส่วนราชการ ในส่วนของกระทรวงการคลัง เพื่อสรุปแผนยุทธศาสตร์ หรือ โรดแมป เพื่อที่จะขับเคลื่อนการทำงานต่อไปหลังจากนี้
โดยในวันนี้หลังจากใช้ เวลาประมาณ 4 ชม. ในการหารือร่วมกับหัวหน้าส่วนราชการ ทาง คสช. ได้แถลง สรุปนโยบาย 1 เรื่อง เพื่อเป็นแนวทางให้ทุกฝ่ายดำเนินการไปในทางเดียวกัน อาทิ การใช้จ่ายงบประมาณจะต้องอยู่บนพื้นฐานที่ไม่เกินตัว รักษาวินัยทางการเงิน การคลัง ต้องสร้างความน่าเชื่อถือให้กับนักลงทุน การเร่งรัดเบิกจ่ายงบประมาณ ปี 2557
ให้เกิดประโยชน์สูงสุด ต่อโครงสร้างทางเศรษฐกิจ ใช้กติกาของตลาดหลักทรัพย์ ปรับปรุงรัฐวสาหกิจให้เกิดความโปร่งใส และทันสมัยมากขึ้น รวมทั้ง จะต้องจัดตั้งกองทุนภาคเอกชน ลดปัญหาการลงทุนภาครัฐให้น้อยลง พัฒนาความมั่นคงทางด้าน พลังงาน เเละพลังงานทดเเทนให้กับประเทศ สามารถตรวจสอบได้อย่างโปร่งใส เเละพร้อมก้าวเข้าสู่ AEC ได้ในอนาคต
อย่าง ไรก็ตาม เรื่องเร่งด่วนที่ทาง คสช. ต้องการช่วยเหลือภาคประชาชน เเละให้มีผลในทันที คือการประสานกับ ก.พลังงานให้มีการปรับลดราคา LPG หรือก๊าซหุงต้มภาคครัวเรือนลง ให้กลับมาใช้ราคาเดิม ณ วันที่ 31 พค 2557 เเละให้คงไว้จนกว่าจะมีคำสั่งเปลี่ยนเเปลง เเละต้องมีการคงอัตราภาษีมูลค่าเพิ่ม หรือ VAT อยู่ที่ 7% เเละราคาน้ำมันดีเซล จะต้องไม่เกินลิตรละ 30 บาท ซึ่งมั่นใจว่าจะสามารถดูเเลประชาชนในเรื่องภาวะเศรษฐกิจปัจจุบันได้
สำหรับ การช่วยเหลือภาคเกษตรกร ขณะนั้นยังไม่ฟันธงว่า นโยบายการรับจำนำข้าวจะยังมีอยู่หรือไม่ เเต่ได้สั่งการให้ ก.คลัง ดูเเลเรื่องประกันภัยผลผลิตข้าวนาปี ที่ได้รับความเสียหาย ให้เกษตรกรได้รับการชดเชยก่อน ซึ่งนโยบายเเละเรื่องเร่งด่วนทั้งหมด จะต้องทำรายงานเสนอต่อ พล.อ.ประยุทธิ์ จันโอชา หัวหน้าคณะคสช. เพื่อมอบหมายเเละสั่งการต่อไป

“ประยุทธ์” สั่งชะลอขึ้นราคาน้ำมัน-ก๊าซ
พ.อ.วิ นธัย สุวารี รองโฆษก คสช. กล่าวถึงเรื่องราคาน้ำมันและก๊าซ ที่ปรับขึ้นไปเป็นไปตามกลไกตลาดโลก ซึ่งไม่อาจบิดเบือนได้ เพราะจะส่งต่อการกีดกันผู้ค้ารายอื่น
อย่างไรก็ดี พล.อ.ประยุทธ์ จันทร์โอชา หัวหน้า คสช. รับทราบ และได้พิจารณาแล้วว่า เนื่องจากในช่วง 6 เดือนที่ผ่านมา เศรษฐกิจมีการชะลอตัว ประชาชนได้รับความเดือดร้อน จึงได้หารือประสานหน่วยงานที่เกี่ยวข้อง หามาตรการมาบรรเทาความเดือดร้อนด้วยกลไกที่มีอยู่ในการชะลอการขึ้นราคาออกไป ก่อน โดยในสัปดาห์หน้า จะให้มีการตั้งคณะกรรมการโครงสร้างพลังงานแต่ละประเภทมาดูแลให้เกิดความ เหมาะสมต่อไป
