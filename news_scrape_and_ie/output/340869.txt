ในตอนที่แล้วได้เสนอ “เรื่องรู้ทันคน รู้ทันธรรมาภิบาล” ที่อาจจะเน้นให้นักลงทุนได้เข้าศึกษาตัวบริษัทแบบรู้ทันนักบริหารของบริษัทนั้นๆ วันนี้ขอนำเสนออีกครั้ง เพื่อทำความเข้าใจกับการลงทุนแบบเน้นคุณค่า หรือนักลงทุนแบบ “VI” เพราะมีเพื่อนๆที่เข้ามาอ่าน ยังโต้เถียงและทำความเข้าใจอยู่พอสมควร จึงอยากขอสรุปในที่นี้อีกครั้ง
โดยจริงๆแล้วนักลงทุนแบบ “VI” มีต้นแบบหลายคน แต่ก็มีรูปแบบแตกต่างกัน โดย “เบนจามิน เกรแฮม” เป็นผู้ให้กำเนิดการลงทุนแบบนี้ และหลายๆคนคงได้ยินชื่อ “วอร์เรน ปัฟเฟตต์ ” ก็ถือเป็นต้นแบบในการลงทุนแนวนี้ หรือถ้านึกถึงคนไทยก็มี “ดรนิเวศน์ เหมวชิรวรวราการ” ก็ลงทุนแนวนี้ และอีกท่านที่บอกว่าลงทุนแนวนี้ ก็มี “กวี ชูกิจเกษม” แห่งค่าย บล.กสิกรไทย แต่ดูๆแล้วแต่ละท่านก็มีความแตกต่างและรูปแบบที่ต่างออกไป จึงขอนำมาสรุปตามแนวทาง “กวี ชูกิจเกษม” สรุปไว้ในความเหมือนที่แตกต่าง  
 ดรนิเวศน์ เหมวชิรวรวราการ
ประการแรก….  คือ ลงทุนหุ้นพื้นฐานดี แล้วอย่างไรครับ คงต้องเริ่มว่าคุณชบธุรกิจแนวไหน คุณอาจชอบธุรกิจพลังงาน ก็เรียนรู้ว่าบริษัทเหล่านี้มีวัตถุดิบอะไรบ้างในการผลิตพลังงาน และราคาวัตถุดิบขึ้นลงตามปัจจัยอะไรบ้าง ลูกค้าในธุรกิจอยู่แห่งหนใดบ้าง อาทิ PTT หรือBANPU ก็จะได้ลงทุนหุ้นพลังงานอย่างถูกต้อง หรือบางคนชอบหุ้นค้าปลีก ก็ดูช่องทางการจำหน่ายสินค้าว่าเป็นแบบไหน สินค้าประเภทไหน อาจเป็นสินค้าโชวห่วย ที่ใช้ในชีวิตประจำวัน ซึ่งใช้แล้วหมดไปรายได้ก็เข้าประจำอาจชะลอบ้างในช่วงเศรษฐกิจตก หรือปัจจัยการเมืองทำให้ร้านปิดในบางเวลา ก็เช่น CPALL เจ้าของ 7 ELEVEN มีร้านค้าดมเดิร์นเทรดขนาดเล็กเปิด 24 ช.ม.กว่า 7,000 แห่ง หรือ BIGC ค้าปลีกขนาดใหญ่ที่มีห้างขนาดใหญ่ขวัญใจซาปั๊วอีกที หรือ HMPRO บมจ.โฮมโปร นี่ก็ค้าปลีกเช่นกันแต่ขายพวกวัสดุตกแต่งภายในบ้าน สินค้าก็ใช้นานหน่อย ขวัญใจช่างก่อสร้าง หรือคนเริ่มตกแต่งและสร้างบ้าน เป็นต้น
สอง…. เลือกซื้อหุ้นตอนราคาถูกจริงๆ…ก็ต้องติดตามรายวันทีเดียวว่า หุ้นพื้นฐานดีที่เราชอบ ราคาหุ้นช่วงใดตกลงจนน่าซื้อ แต่ไม่ใช่ว่า หุ้นพื้นฐาน 2-3 บาท เรียกว่า หุ้นถูกนะครับ เพราะ หุ้นตัวนั้นอาจทำกำไรทั้งปีแค่ 4-5 สตางค์ และอาจไม่จ่ายปันผลเลย อันนี้อาจกลายเป็นหุ้นแพงไป ซึ่งเรื่องราคาถูกแพงจะนำเสนอในโอกาสหน้า แต่ข้อนี้ก็ต้องรอจังหวะราคาลงจริงๆ ซึ่งโบรกเกอร์จะแนะนำได้ดีพอสมควรในช่วงเวลาที่หุ้นขึ้น หรือลง (เลือกโบรกเกอร์ดีๆนะครับ)
สาม…. หุ้นต้องมีอัตราการเติบโตดีครับ Growth Story มาถึงข้อนี้ก็แปลว่า หุ้นที่โบรกเกอร์แนะนำเป็นประจำแล้วละครับ ซึ่ง “กวีชูกิจเกษม” เรียกว่า หุ้นแบรนด์เนมกันเลย พูดง่ายๆ หุ้นดัง ซึ่งต้องมีคุณค่า VI และ Growth คือผลประกอบการเติบโตจริงๆ จึงเป็นหุ้น “VI” ขนานแท้

กวี ชูกิจเกษม
สี่…… ลงทุนระยะยาว จริงๆ ไม่ใช่แค่ 1 ปี บอกถือหุ้นยาวนะครับยาวนานกว่า 5 ปีทีเดียว คุณอาจซื้อหุ้น ตอนราคา 5 บาท อีก 5-6 ปีอาจขึ้นไป 30 บาท แต่บางช่วงราคาตกลงมาบ้าง อาจสักช่วงราคา 12 บาท คุณอาจช้อนซื้ออีกรอบ ถ้าไม่ใช่นักลงทุนแบบ “VI” ก็อาจลังเลเทขายทำกำไรไปตอน 8-10 บาทแล้ว ข้อนี้ทำให้เห็นว่า ไม่มีอะไรคาดการณ์ราคาหุ้นได้แน่นอน 100 % หรือทำไมไม่ขายทำกำไรที่ 12 บาทแล้วช้อนซื้อตอน 8-9 บาท ก็ไม่มีอะไรบอกได้แน่นอนว่าขึ้นเสร้จจะลงทันที หรือลงมาราคาเท่าไร ถึงบอกว่าถือหุ้น ระยะยาวนานจริงๆครับ แบบคาดการณ์ได้ยาวนานว่า 4-5 ปีข้างหน้าผลประกอบการดีขึ้นมากๆ จนทำกำไรได้ แน่นอน “หุ้นพื้นฐานดี” สำคัญสุด
ห้า…… ต้องไม่มีคำว่า “ติดหุ้น” เพราะนักลงทุนแบบ “VI” จะถือหุ้นแบบเป็นเจ้าของ ก็จะดีมากๆถ้าเข้าร่วมประชุมผู้ถือหุ้นกับเขาบ้างกลุ่มนี้ ใครที่คิดว่า “ติดหุ้น” หรือ “ติดดอย” หรือที่ซื้อหุ้นตอนราคาแพงๆ และตัดใจขายไม่ได้สักที เพราะราคาตก แบบนี้ ไม่ใช่นักลงทุนแบบ “VI” แน่นอน บอกเป็น “VI”ดูเท่ห์ แต่เล็งขายทำกำไรตลอดเวลา น่าเรียกว่า “นักเก็งกำไร” มากกว่า

แล้วต้องทำอย่างไร ขอให้ท่องไว้  “มีวินัย อดทน ขยัน ประหยัด ลงทุนยาว”  ถ้าทำได้ก็ใช่เลย ไม่ใช่แค่ดีใจว่าวันนี้กำไร 5,000 บาท หรือ 10,000 บาท แล้วดีใจเอากำไรไปใช้หมดเลยก็ไม่ใช่ “VI” ยังสามารถนำเงินกำไรจากหุ้นตัวหนึ่ง ไปซื้อหุ้นที่พื้นฐานดีกว่าเพื่อรอเงินปันผล หรือตัวที่มั่นใจว่า อีก 5-10 ขึ้นไปราคาหุ้นขึ้นสูงแน่ๆ ปันผลสม่ำเสมอแน่นอน อันนี้ใช่ครับ  อ่านถึงตอนนี้ก็ลองวิเคราะห์ดูนะครับว่า เป็นนักลงทุนแบบ “VI” หรือเปล่านะครับ
MTahi News

