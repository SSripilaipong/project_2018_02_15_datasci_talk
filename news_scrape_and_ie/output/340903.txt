เปิดตลาดหุ้น (2มิ.ย.)เพิ่มขึ้น 9.53 จุด แตะที่ระดับ 1,425.26 จุด แนะนำซื้อหุ้นที่ปรับตัวขึ้นน้อยในช่วงที่ผ่านมา

บล.กสิกรไทย วิเคราะห์ภาวะหุ้นในช่วงนี้ว่า คืนวันศุกร์ คสช. แถลงชี้แจงแผนงานหรือ Road map การบริหารประเทศ คือกระบวนการดำเนินงานในขึ้นสร้างความสงบเตรียมการคืนอำนาจ ไปจนถึงเลือกตั้ง อีกกว่า 1 ปี ซึ่งไม่ได้สร้างความตื่นเต้นให้กับตลาดมากนัก เพราะแม้หนุนตลาดระยะสั้น จากแผนช่วยลดความเสี่ยงด้านเงินเฟ้อและค่าครองชีพ แต่ผลของการหนุนจิตวิทยาการลงทุนคาดว่าจะเริ่มซาลงเนื่องจากการดำเนินโครงการขนาดใหญ่ทั้งหลายไม่น่าจะดำเนินการได้เร็ว ตลาดจะกลับไปให้ความสนใจกับปัจจัยต่างประเทศ โดยเฉพาะการติดตามการออกมาตรการกระตุ้นเศรษฐกิจของธนาคารกลางยุโรป (ECB)ในการประชุมวันที่ 5 มิ.ย.นี้
ทั้งนี้เปิดตลาดหุ้นดัชนีปรับตัวเพิ่มขึ้น 9.53 จุด แตะที่ระดับ 1,425.26 จุด ด้วยมูลค่าการซื้อขาย 2,051.76 ล้านบาท การลงทุนช่วงนี้ แนะนำ”เลือกเก็งกำไรรายตัว เน้นหุ้นพื้นฐานดีที่ยังมีคนขายออกจากพอร์ต “laggard” ให้เน้นหุ้นที่ยังขึ้นน้อยเพื่อลดความเสี่ยงจากแรงทำกำไรระยะสั้น ทยอยะสมหุ้นพื้นฐานดีที่น่าสนใจได้แก่ SPALI ,SAT, SVI, CPF, CFRESH ,TTA, PTTGC, PRANDA, CENTEL, MINT, AAVและ NOK เพื่อลุ้นเงินทุนต่างชาติไหลกลับตลาดเกิดใหม่จากการกระตุ้นเศรษฐกิจของ ECB 
 หุ้นแนะนำ   โดยบล.กสิกรไทย
AAV  บมจ.เอเชีย เอวิเอชั่น เมื่อสถานการณ์ทางการเมืองที่คลี่คลาย สนับสนุนภาพการฟื้นตัวธุรกิจท่องเที่ยว โดยธุรกิจท่องเที่ยวอยู่ในจุดต่ำสุด แนวโน้มกำไรปรับตัวดีขึ้นตามลำดับในปี 2557 แม้จะถูกประเด็นการเมืองกดดัน จำนวนผู้โดยสารในไตรมาส1/2557 ยังสามารถเพิ่มขึ้นได้ 5%จากไตรมาสก่อน และการเพิ่มขนาดฝูงบินเพื่อรุกเปิดเส้นทางบินที่ให้บริการนอกกรุงเทพฯ เพื่อสร้างรายได้ และเป็นทางเลือกของนักท่องเที่ยวทั้งชาวไทยและต่างชาติ ได้แก่ เชียงใหม่-ฮ่องกง เชียงใหม่-หางโจวและเส้นทางกรุงเทพฯ-ฉางซา ราคาปิด 3.96 บาท ให้ราคาเหมาะสมทางพื้นฐาน 4.80 บาท
TCAP  บมจ.ทุนธนชาต โดยคาดว่าธุรกิจเช่าซื้อเริ่มฟื้นตัว รอลุ้นสินเชื่อเช่าซื้อฟื้นตัว หลังปัจจัยกดดันการบริโภคภายในประเทศเริ่มคลี่คลาย แนวโน้มการดำเนินงานปรับตัวขึ้นในช่วงที่เหลือของปี หลังผลการดำเนินงานไตรมาส1/2557 สร้างฐานค่อนข้างต่ำ และมองแนวโน้มยอดขายรถยนต์กลับสู่ภาวะปกติอย่างเร็วในครึ่งหลังของปี TCAP ซื้อขายที่ PBV 0.86 เท่า ปี2557 ต่ำที่สุดในหุ้นหมวดธนาคารภายใต้การวิเคราะห์ของบล.กสิกรไทย เป้าหมายทางกลยุทธ์ระยะสั้นที่ 35.00-36.00 บาท / ตัดขาดทุนที่ 32.00 บาท TCAP ราคาปิด 34.00 บาท ราคาเหมาะสมทางพื้นฐาน 44.00 บาท
HANA  บมจ.ฮานา ไมโครอิเล็คโทรนิคส ภาพรวมธุรกิจในไตรมาสที่ 2/2557 โดยปริมาณยอดขายโน็คบุ๊ค ทัชแพดมีการฟื้นตัวจากปีก่อนต่อเนื่อง ซึ่งมีแรงหนุนมาจากการออกผลิตภัณฑ์รุ่นใหม่ในกลุ่มระดับบนและอัตราการเข้าถึง (penetration rate)  ที่สูงขึ้น สำหรับอุปสงค์ต่อกลุ่มชิ้นส่วนยานยนต์ก็ยังคงมีความแข็งแกร่งโดยเฉพาะในส่วนของตลาดยุโรป ทั้งนี้ HANA กำลังเพิ่มความหลากหลายของแหล่งรายได้ของบริษัทไปในส่วนของอุตสาหกรรมยานยนต์ โดยส่วนใหญ่แล้วกลุ่มชิ้นส่วนยานยนต์จะมีรอบวัฏจักรของผลิตภัณฑ์ที่ยาวกว่า เมื่อเทียบกับกลุ่มอุปกรณ์อิเล็กทรอนิกส์ภายในครัวเรือน โดยตั้งเป้าหมายสัดส่วนจากกลุ่มยานยนต์ที่ 30% ต่อรายได้ บริษัทคาดว่าจะเริ่มดำเนินงานโครงการลำพูนเฟส 2 ได้ในเดือน ก.ค. 2557 และตั้งเป้าว่าจะเปิดดำเนินงานโรงงานแห่งใหม่ในกัมพูชาในไตรมาสที่ 3/2558 ปัจจุบันเราอยู่ในช่วงปรับประมาณการและคำแนะนำหลังราคาหุ้นปรับเพิ่มขึ้นถึง 40% แนะนำซื้อ ราคาปิด 34.50 บาท พื้นฐาน 33.50 บาท ลดลง 2.9%
MThai News

