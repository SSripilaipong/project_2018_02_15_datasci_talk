บล.ธนชาต ให้น้ำหนักลงทุนหุ้นกลุ่มธนาคาร โบรกฯ “ต่ำกว่าตลาด” บล.ฟินันเซีย ฯยังเชียร์หุ้น TMB คาดกำไรยังเติบโต 17%

บล.ธนชาต วิคราะห์หุ้นกลุ่มธนาคารว่า คณะรักษาความสงบแห่งชาติ (คสช.) ได้ลงมติให้กระทรวงการคลังกู้เงินและค้ำประกันการกู้เงินจากธนาคารเพื่อการเกษตรและสหกรณ์การเกษตร (ธ.ก.ส.) เป็นจำนวนเงินไม่เกิน 92.4 พันลบ. การกู้เงินครั้งนี้จะครอบคลุมการจ่ายคืนเงินจำนวน 90 พันลบ. ให้แก่ชาวนา 800,000 ราย ภายใต้โครงการรับจำนำข้าว งวดเงินกู้แรกจะอยู่ที่ 50 พันล้านบาท และมี แผนเปิดการประมูลเงินกู้ระยะเวลา 3 ปีที่ 30 พันล้านบาท ในวันที่ 6 มิ.ย. และส่วนที่เหลืออีก 20 พันล้านบาท ในวันที่ 13 มิ.ย. โดยการเสนอราคาขั้นต่ำจะเริ่มที่ 2 พันล้านบาท ในขณะที่อัตราดอกเบี้ยเงินกู้ขึ้นอยู่กับ BIBOR 6 เดือนซึ่งปัจจุบันอยู่ที่ 2.41% ต่อปี
แต่แนวโน้มการเติบโตสินเชื่ออ่อนแอ และการมีสภาพคล่องสูง เราจึงคาดว่าธนาคารพาณิชย์ส่วนใหญ่จะเข้าร่วมการประมูล โครงการกู้ยืมเงินจำนวน 92.4 พันลบ.นับเป็น 1% ของยอดคงค้างสินเชื่อรวมของธนาคารพาณิชย์ การประมูลจะทำให้แนวโน้มการเติบโตของสินเชื่อดีขึ้น ซึ่งเติบโตเพียง 0.6% จากเดือน ธ.ค. ปีที่แล้ว ซึ่งการแข่งขันด้านอัตราดอกเบี้ยที่สูงทำให้ไม่คาดว่าจะเกิดกำไรต่อกลุ่มธนาคารมากนัก แม้เราคาดแนวโน้มการเติบโตของสินเชื่อแข็งแกร่งขึ้นในครึ่งปีหลัง (2H57) เรายังคงเห็นความเสี่ยงต่อประมาณการการเติบโตของสินเชื่อเราปีนี้ที่ 5.6%เพราะปัจจัยผลักดันการเติบ โตอ่อนแอลงพร้อมๆกัน เราคงมุมมองการเติบโตของกำไรธนาคารชะลอตัวอย่างรวดเร็ว ด้วยการซื้อขายที่ PB/V เฉลี่ย 1.46 เท่า เรามองว่ามูลค่าไม่ถูกต้อง คงน้ำหนัก UNDERWEIGHT หรือลดการ ลงทุน
แต่อย่างไรก็ดี  บล.ฟินันเซีย ไซรัส ยังเชียร์หุ้น TMB  ซึ่งกลุ่มธนาคารเป็นกลุ่มที่ปรับตัวแย่สุดเป็นอันดับ 2 รองจากกลุ่ม ICT นับตั้งแต่ประกาศกฏอัยการศึก โดยปรับลง 1.9% สวนทางดัชนีหุ้น SET ที่ปรับขึ้น 0.8% โดยเฉพาะแบงก์ขนาดใหญ่ที่ถูกถือครองโดยต่างชาติสูงเช่น SCB, KBANK ลงแรง 5.4% และ 3.9% ตามลำดับ และมีความเสี่ยงอาจถูกขายต่อ ในทางตรงกันข้าม TMB เริ่มน่าสนใจทั้งไม่ใช่หุ้นที่ต่างชาตินิยมแล้ว ในแง่ Valuations ยังถูก เพราะมี PE 15 เท่าในปีนี้และ 13.7 เท่าในปีหน้า มี PBV 1.5 เท่าปีนี้และ 1.4 เท่าปีหน้า ต่ำกว่าช่วงรัฐประหารปี 2549 ที่มี PBV 1.8 เท่า ส่วน PE หาค่าไม่ได้เพราะขาดทุน  ขณะที่กำไรปี 2557 เราคาดเติบโต 17% จากปีก่อน สูงสุดในกลุ่มที่โตเพียง 2% เราแนะนำซื้อ TMB เป้าหมาย 2.60 บาท
MThai News
