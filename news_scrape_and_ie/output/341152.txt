พันตำรวจโท ต่อวงศ์ พิทักษ์โกศล สารวัตรกองกำกับการ 1 กองปราบปราม เปิดเผยถึง การจับกุม 3 ผู้ต้องหาขบวนการคัดลอกข้อมูลบัตรอิเล็กทรอนิกส์ พร้อมของกลางเครื่องสกิมเมอร์ (เครื่องคัดลอกข้อมูล) ซึ่งเป็นโปรแกรมที่คนร้ายสร้างขึ้นเพื่อบันทึกข้อมูลลงแถบแม่เหล็ก ในวงจรถอดรหัส และเครื่องบันทึกข้อมูลหลายรายการ สร้างความเสียหายหลายสิบล้านบาทวานนี้ (1 มิ.ย.) ว่า ขบวนการดังกล่าวถือว่าเป็นภัยใกล้ตัวประชาชน
เนื่องจากสามารถก่อเหตุลักลอบคัดลอกข้อมูลบัตรเครดิตได้เพียงเสี้ยววินาที โดยขบวนการนี้เริ่มต้นมาจากการเป็นเด็กเดินบัตรนำเอาบัตรเครดิตไปรูดซื้อ สินค้าตามคำสั่ง จากนั้นได้พัฒนาหาเครื่องมือมาก่อเหตุเอง หลังจากนั้นจะชักชวนพนักงานภายในร้านอาหาร ร้านค้า หรือปั๊มน้ำมันให้ร่วมขบวนการโดยเสนอเงินค่าจ้าง และให้ทำการรูดบัตรเครดิตผ่านเครื่องสกิมเมอร์ระหว่างที่ลูกค้าชำระค่า บริการ ทั้งนี้ ยอมรับว่าป้องกันได้ยาก แต่แนะนำให้เจ้าของบัตรควรอยู่กับพนักงานในขณะที่รูดบัตรชำระสินค้าและช่วย สอดส่องสิ่งผิดปกติ
พันตำรวจโทต่อวงศ์ กล่าวด้วยว่า เป้าหมายหลักของขบวนการดังกล่าวจะเป็นบัตรเครดิตที่มีวงเงินสูง หรือบัตรเครดิตธนาคารต่างประเทศ ซึ่งในการสืบสวนคดีลักษณะดังกล่าวทำได้ยาก เนื่องจากขบวนการนี้มักตัดตอนผู้ร่วมขบวนการเป็นช่วง ๆ แต่ในเชิงลึกเจ้าหน้าที่กำลังสืบสวนหาต้นตอเจ้าของเครื่องสกิมเมอร์และไม่ สามารถเปิดเผยรายละเอียดได้




