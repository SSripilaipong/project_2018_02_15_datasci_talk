บล.ฟิลลิป ฟันธงหุ้นรับเหมาก่อสร้าง รอเซ็นรับงานใหม่ หลังคสช. รื้อแผนโครงการลงทุนภาครัฐฯใหม่มูลค่ากว่า 8.39 แสนล้านบาท แต่เลือก CK เป็นตัวหลักเหตุกระจายความเสี่ยงการลงทุนทุกด้าน

บล.ฟิลลิป วิเคราะห์หุ้นรับเหมาก่อสร้างช่วงนี้ รับอานิสงส์ที่ คสช จะเข้ามาจัดการโครงการลงทุนภาครัฐฯใหม่ คือ ทำให้มีความหวังว่าจะมีการประมูลโครงการภาครัฐฯมากขึ้นครึ่งปีหลัง (2H57) และปี2558 จากเดิมที่หวังแค่การประมูลรถไฟฟ้าสีเขียว 29 พันล้านบาท รถไฟรางคู่ 10 พันล้านบาท และโครงการขยายสนามบินสุวรรณภูมิ เฟส 2 มูลค่า 50-60 พันล้านบาท ทำให้แนวโน้มการเซ็นงานใหม่ปีหน้าพลิกฟื้นจากปีนี้ ได้งานเซ็นใหม่เพิ่มอีกมา โดยเฉพาะโครงสร้างพื้นฐาน มูลค่ารวม 8.39 แสนล้านบาท ซึ่งผู้ประกอบการ 3 รายใหญ่น่าจะได้รับผลดีในโอกาสที่เท่าๆกัน
อย่างไรก็ตาม CK มีสไตล์การหางานก่อสร้างจากบริษัทร่วม CKP ซึ่งมีแผนลงทุนโรงไฟฟ้าพลังน้ำในลาว และพม่า ขณะที่ ITD เป็นผู้รับเหมารายใหญ่ในภูมิภาค CK และ ITD จึงไม่พึ่งงานในประเทศ ในเวลาเดียวกัน อัตราส่วนงานสะสม (Backlog) ต่อรายได้ปี 2556 ของ CK และ ITD อยู่ที่ 3.21 เท่า และ 3.04 เท่า เทียบกับรายได้ STEC ที่ 2.10 เท่า ทำให้ CK และ ITD ยังมีงานรอส่งมอบราว 3 ปี ซึ่งสูงกว่า 2 ปีของ STEC ทำให้ STEC มีความจำเป็นในการหางานใหม่มากกว่า
หากประเมินโครงการภาครัฐฯเริ่มออกมาในครึ่งปีหลัง 2H57 ทางฝ่ายมีแนวโน้มทำกำไรปกติจะเติบโตชัดเจนในปีหน้า ITD (- 1%), CK (+14%) และ STEC (+2%) โดย Backlog ปัจจุบันของ STEC ไม่มาก รายได้ติบโตน้อย ส่วน ITD ยังมีภาระดอกเบี้ยสูง กำไรจึงเติบโตน้อยมาก ขณะที่ CK มีแหล่งรายได้จากเงินลงทุนธุรกิจสาธารณูปโภค/พลังงาน (BECL, BMCL, TTW, CKP) ราว 30% ของกำไรทั้งหมด ทำให้กำไรของ CK มีความผันผวนและเสี่ยงน้อยกว่า โดยคำแนะนำการลงทุนช่วงนี้ ยังมีกระแสการเก็งกำไรยังคงมีอยู่ต่อเนื่องทั้งปี แต่ทางฝ่ายก็คำนึงถึงความเสี่ยงล่าช้าด้วย เลยเลือก CK เป็นตัวเลือกหลักเพราะมีการกระจายความเสี่ยงด้านแหล่งงานก่อสร้าง และด้านแหล่งรายได้ไปยังธุรกิจสาธารณูปโภค และพลังงานที่ผันผวนน้อย
MThai News
