ดัชนีปรับตัวเพิ่มขึ้น 1.85 จุด แตะที่ระดับ 1,456.09 จุด มูลค่าการซื้อขาย 1,762.74 ล้านบาท บล.เคทีบี ให้แนวโน้มดัชนีหุ้นทรงตัว ลุ้นทะลุแนวต้าน 1,450 จุด ก่อนวิ่งขึ้นระยะยาว

บล.เคทีบี (ประเทศไทย) ให้เป้าหมายดัชนีตลาดหุ้นขึ้นทดสอบแนวต้านถัดไปที่ระดับ 1,450 จุด ซึ่งเป็นไปในทิศทางดังกล่าวตามที่วิเคราะห์ไว้ รวมทั้งยังทำได้ดีกว่าคาดการณ์โดยปรับตัวขึ้นทะลุแนว 1,450 จุดอีกด้วย โดยเราให้น้ำหนักการทะยานขึ้นต่อเนื่องของ SET Index เป็นวันที่ 5 จากการพลิกกลับมาเป็นผู้ซื้อสุทธิของนักลงทุนต่างชาติ ซึ่งเป็นจิตวิทยาการลงทุนเชิงบวกต่อการลงทุน อีกทั้ง ยังทำให้ค่าเงินบาทแข็งค่าขึ้นเมื่อเทียบกับดอลลาร์สหรัฐ
โดยเช้านี้ดัชนีตลาดหุ้นเปิดตลาด (4มิ.ย.)ปรับตัวเพิ่มขึ้น 1.85 จุด แตะที่ระดับ 1,456.09 จุด มูลค่าการซื้อขาย 1,762.74 ล้านบาท
หุ้นเด่นวันนี้  โดย บล.เอเซียพลัส
LIT   เป็นผู้ประกอบการเช่าซื้อในกลุ่ม MAI แม้มีขนาดธุรกิจเล็กแต่ก็ดำเนินธุรกิจครบวงจร ในเครือของกลุ่ม SVOA ให้สินเชื่อแก่ผู้ประกอบการที่ต้องการเงินทุนหมุนเวียนในระยะสั้น เน้นลูกค้า SME ภายหลังจากที่ คสช. เร่งพิจารณางบประมาณค้างจ่ายสำหรับปี 2557 ทั้งการเบิกจ่าย และการพิจารณาอนุมัติการลงทุน เป็นผลดีต่อรายได้หลักกว่า 80% ของ LIT ที่พึ่งพางานด้าน IT และอุปกรณ์ที่เกี่ยวเนื่องกับภาคการศึกษาของโครงการภาครัฐและรัฐวิสาหกิจ ราคาปัจจุบัน 2.34 บาท ให้ราคาเหมาะสม 2.50 บาท
IVL   ได้ซื้อกิจการ Artenius TurkPET A.S. (Artenius) ในประเทศตุรกี ในสัดส่วน 100% ด้วยมูลค่าลงทุนราว 1.6 พันล้านบาท บริษัทดังกล่าวเป็นผู้ผลิตเม็ดพลาสติก PET กำลังการผลิต 1.3 แสนตัน ต่อปี ในสัดส่วน 100% ด้วยมูลค่าลงทุนราว 1.6 พันล้านบาท และก่อนหน้านี้ยังได้เข้าซื้อบริษัท SASA Polyester Sanayi A.S. (SASA) ซึ่งเป็นบริษัทผู้ผลิตโพลีเอสเตอร์ และ PET ชั้นนำในประเทศ ตุรกีส่งผลดีให้ IVL เข้าถึงตลาดในเอเชีย ตะวันออกกลางแอฟริกาเหนือ และยุโรปใต้ได้ง่ายผ่านระบบขนส่งทั้งทางบกและทางทะเล จากการเข้ซื้อกิจการทั้ง 2 บริษัท ทำให้กำลังการผลิต PET ของ IVLเท่ากับ 2.45 แสนตันต่อปี ราคาหุ้นปัจจุบัน 25 บาท แนะนำซื้อ ให้ราคาเหมาะสม 30 บาท
PYLON  บมจ.ไพลอน รับช่วงงานต่อจากผู้รับเหมารายใหญ่ ITD และ STEC ก็ยังมีอย่างต่อเนื่อง ล่าสุด PYLON เพิ่งได้รับงานเสาเข็มเจาะเพิ่มเติมจากโครงการรถไฟฟ้าสายสีแดงต่อจาก ITD อีก ประมาณ 120 ล้านบาท สำหรับ STEC นั้น PYLON เข้าไปรับช่วงงานเสาเข็มโครงการรัฐสภาแห่งใหม่ ซึ่งจะมีงานเพิ่มเติมเช่นเดียวกัน สำหรับโครงการใหญ่ในอนาคตที่ PYLON มีความคาดหวัง ได้แก่ งานเสาเข็มรถไฟฟ้าสายสีเขียวช่วง หมอชิต-คูคต ซึ่ง PYLON ได้ทำราคาเสนอให้กับผู้รับเหมาหลักของ ITD และ STEC รวมไปถึงโครงการ บลูพอร์ต หัวหิน ในเครือ The Mall ที่ STEC เพิ่งได้รับ เข้ามา ก็มีโอกาสที่ PYLON จะเข้าไปรับงานเสาเข็มต่อจาก STEC ราคาหุ้นปัจจุบัน 6.05 บาท แนะนำซื้อ ให้ราคาเหมาะสม6.57 บาท
MThai News
