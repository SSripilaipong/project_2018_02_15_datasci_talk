ม.ร.ว.ปรีดิยาธร ปัดรับตำแหน่งรัฐมนตรีคลัง หากคสช.ตั้งคณะรัฐมนตรี ชี้ ดัชนีหุ้นไทยพุ่งช่วงนี้มาจากมาตรการกระตุ้นเศรษฐกิจของ คสช.

ม.ร.ว.ปรีดิยาธร เทวกุล รองประธานคณะที่ปรึกษา คณะรักษาความสงบแห่งชาติ (คสช.) ด้านเศรษฐกิจ กล่าวปฏิเสธที่จะรับตำแหน่งรัฐมนตรีว่าการกระทรวงการคลัง หาก คสช. มีการตั้งคณะรัฐมนตรี (ครม.) พร้อมระบุว่า ขณะนี้ตนเองยังไม่มีกำหนดการประชุมร่วมกับ พล.อ.ประยุทธ์ จันทร์โอชา หัวหน้าคสช. ในประเด็นเศรษฐกิจแต่อย่างไร
ส่วนกรณีที่ดัชนีตลาดหุ้นไทยปรับตัวขึ้นสูงนั้น ม.ร.ว.ปรีดิยาธร มองว่า เป็นเพราะนักลงทุนตอบรับมาตรการกระตุ้นเศรษฐกิจของ คสช.ที่ได้มีการประกาศออกมาอย่างต่อเนื่อง ทำให้นักลงทุนมีความมั่นใจ มากกว่าที่จะตอบรับข่าวที่ตนมาเป็นคณะที่ปรึกษา คสช.ดูแลด้านเศรษฐกิจ
MThai News
