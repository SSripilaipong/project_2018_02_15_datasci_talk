คน.เดินหน้าจัดงานธงฟ้าต่างจังหวัดเพิ่มหวังช่วยลดภาระค่าใช้จ่ายให้กับประชาชนตามนโยบายคสช. พร้อมขอความร่วมมือกับผู้ประกอบการตรึงราคาสินค้าอุปโภค-บริโภคเป็นเวลา6 เดือน

นายสมชาติ สร้อยทอง อธิบดีกรมการค้าภายใน (คน.) กระทรวงพาณิชย์ เปิดเผยว่าจากที่คณะรักษาความสงบแห่งชาติ(คสช.)ได้ให้นโยบายการตรึ่งราคาสินค้าลดค่าครองชีพของประชาชน ซึ่งทางกรมได้ขอความร่วมมือกับผู้ประกอบการให้ช่วยตรึงราคาเป็นเวลา6 เดือน ขณะที่เบื้องต้นอาจจะมีการจัดงานธงฟ้าเพิ่มมากขึ้นในต่างจังหวัด จากที่เคยจัดปีละ800-1,000ครั้ง ก็อาจจะจัดปีละ 1,200ครั้ง หรือเพิ่มขึ้นอีก200ครั้งในปีนี้ ส่วนงบประมาณไม่ต้องขอเพิ่มแต่จะใช้วิธีการลดการจัดงานแสดงสินค้าใหญ่ๆลงหนึ่งงานเพื่อนำงบประมาณในส่วนนั้นมาใช้ในการจัดงานธงฟ้าตามต่างจังหวัด
อย่างไรก็ตาม ที่ผ่านมากระทรวงพาณิชย์ได้มีการหารือกับผู้ประกอบการ ไม่ว่าจะเป็นสมาคมผู้ผลิตสินค้าอุปโภค-บริโภคและผู้ผลิตสินค้าอุปโภคบริโภครายใหญ่ เช่น ห้างเทสโก้โลตัส ห้างบิ๊กซีซูเปอร์เซ็นเตอร์ และท๊อปซูเปอร์มาร์เก็ต เรื่อง การตรึงราคาสินค้าอุปโภคบริโภคโดยในเบื้องต้นได้ขอความร่วมมือในการให้ผู้ผลิตสินค้าให้ตรึงราคาสินค้าออกไปอีก 6 เดือน
MThai News
