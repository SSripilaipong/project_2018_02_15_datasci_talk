โบรกเกอร์พร้อมเพรียงเชียร์ “ซื้อ” หุ้นพื้นฐานดีแต่ถูกเทขายทำกำไร แนะรีบเก็บของดีราคาถูก

บล.โนมูระพัฒนสินแนะกลยุทธ์การลงทุนระยะสั้น แนะสลับมาเก็งหุ้น Global Play ที่ยัง laggard เช่น TTA และ IVL ผสานหุ้นที่ได้อานิสงส์นโยบายกระตุ้นเศรษฐกิจจาก คสช. นำโดยหุ้นเด่น GUNKUL, WHA และ SPCG 2 ขณะที่ทีวีดาวเทียมกลับมาเปิดตามปกติ และประเด็น World Cup 2014 หุ้นได้ประโยชน์ RS, NMG และ TKS (พิมพ์ไปรษณียบัตร) หุ้นสายการบิน Laggard ผสานหุ้นรับเหมา ค้าปลีก และแบงก์ ที่ฟื้นตัวตามกิจกรรมทางเศรษฐกิจ เชียร์ STEC, TASCO, SYNTEC, LOXLEY, CPALL, M, KBANK, KTB และ SCC โดยขอยกข้อมูลไว้วิเคราะห์พิจารณาหุ้นบางตัว
IVL  บล.เอเซียพลัสเชียร์ว่า IVL ได้ซื้อกิจการในประเทศตุรกี มูลค่าลงทุน 1.6 พันล้านบาท บริษัทดังกล่าวเป็นผู้ผลิตเม็ดพลาสติก PET กำลังการผลิต 1.3 แสนตัน และก่อนหน้านี้ยังได้เข้าซื้อบริษัท SASA Polyester Sanayi A.S. (SASA) ซึ่งเป็นบริษัทผู้ผลิตโพลีเอสเตอร์ และ PET ชั้นนำในประเทศ ตุรกีส่งผลดีให้ IVL เข้าถึงตลาดในเอเชีย ตะวันออกกลางแอฟริกาเหนือ และยุโรปใต้ได้ง่ายทั้ง 2 บริษัท ทำให้กำลังการผลิต PET ของ IVLเท่ากับ 2.45 แสนตันต่อปี ราคาหุ้นปัจจุบัน 25 บาท แนะนำซื้อ ให้ราคาเหมาะสม 30 บาท
TASCO  บมจ.ทิปโก้แอสฟัลท์ วิเคราะห์โดย บล.เคจีไอ(ประเทศไทย) ว่าได้รับผลดีการก่อสร้างและ ปรับปรุงถนนหนทางกลับมาเดินหน้าได้อีกครั้ง ความต้องการของยางมะตอยในประเทศจะฟื้นตัวขึ้น ในปี 2557 และโตได้อย่างน้อย 5.0%o จากนโยบายจากคสช.ที่จะเร่งเบิกจ่ายงบค้างจ่ายประมาณ 1.09 ล้านล้านบาท ให้ทันก่อนสิ้นปีงบประมาณในปลายเดือนกันยายน และเร่งทำงบประมาณ รายจ่ายปี 2558 ช่วยให้ TASCO สามารถทำยอดขายปีนี้ได้เกินเป้า หลังจากที่ปริมาณยอดขาย ในไตรมาสที่ 1/57 อยู่ที่ 518,300 ตัน ซึ่งคิดเป็นสัดส่วนถึง 37% ของเป้าปริมาณยอดขายปีนี้ที่ 1.4 ล้านตัน เราได้ปรับเพิ่มประมาณการกำไรสุทธิปี 2557 เพิ่มขึ้น 12.1% เป็น 950 ล้านบาท และปรับเพิ่มประมาณการปี 2558 ขึ้น 14.6% เป็น 1.2 พันล้านบาท คำแนะนำ”ซื้อ” โดยให้ราคาเป้าหมาย ใหม่ที่ 69.50 บาท จากเดิม 62.00 บาท
TTA  โทรีเซนไทย เอเยนต์ซีส์ มีธุรกิจหลัก 3 กลุ่ม ได้แก่ ธุรกิจขนส่ง การเดินเรือ ให้บริการเรือขนส่งสินค้าแห้งเทกอง ธุรกิจพลังงาน ให้บริการขุดเจาะน้ำมันและก๊าซธรรมชาตินอกชายฝั่ง เหมืองถ่านหินและธุรกิจโครงสร้างพื้นฐาน ได้แก่ ธุรกิจปุ๋ย และลอจิสติกส์สำหรับถ่านหิน TTA มีผลการดำเนินงานไตรมาสที่ 2/57 มีรายได้รวม 4,901.97 ล้านบาท และมีกำไรสุทธิ 182.72 ล้านบาท คิดเป็นกำไรต่อหุ้น 0.17 บาท เมื่อเปรียบเทียบกับผลการดำเนินไตรมาสที่ 1 ปี 57 ที่มีรายได้รวม 5,296.66 ล้านบาท และมีกำไรสุทธิ 177.72 ล้านบาท คิดเป็นกำไรต่อหุ้น 0.25 บาท
MThai News
