หุ้นเช้า (6 มิ.ย.)เปิดบวก 8.64 จุด รับข่าวธนาคารกลางยุโรปลดดอกเบี้ย โบรกฯแนะซื้อหุ้นกลุ่มสื่อสาร ธนาคาร รับเหมาก่อสร้าง

บล.ธนชาต ระบุว่า วันนี้ คาดดัชนีหุ้นไทยจะปรับสูงขึ้นทดสอบเป้าหมายการปรับสูงขึ้นระยะสัปดาห์ที่ 1,460-1,480 จุด หลัง ECB ปรับลดอัตราดอกเบี้นนโยบายลง 0.10% เหลือ 0.15% เพื่อกระตุ้น เศรษฐกิจ ขณะที่ปัจจัยภายในประเทศมี Sentiment เชิงบวกต่อเนื่องจาก การเมืองชัดเจนหนุน Re-rating Story เศรษฐกิจผ่านจุดต่ำสุดในครึ่งปีแรก (1H57) และค่อยๆ ฟื้นตัว และกลุ่มลงทุนเปลี่ยน Sector Rotation มายังหุ้นกลุ่มสื่อสาร ธนาคาร ท่องเที่ยว แนะนำ “ซื้อ” BBL, KBANK, ADVANC, INTUCH, DTAC,SAMART และ STEC
หุ้นเด่นวันนี้
STEC  โดยสมาคมนักวิเคราะห์ (CONSENSUS)  แนะนำ”ซื้อ”หุ้น บมจ.ซิโน-ไทย เอ็นจิเนียริ่ง แอนด์ คอนสตรัคชั่นที่ได้รับประโยชน์จากการเดินหน้าเศรษฐกิจของคสช. เล็งโครงการขนาดใหญ่อย่างรถไฟรางคู่, รถไฟความเร็วสูง, รถไฟฟ้าสายสีเขียว เป็นต้น หนุนความเชื่อมั่นของนักลงทุนกลับมาเก็งกำไร ฐานะการเงินของ STEC ก็แข็งแกร่ง เป็นบริษัทฯที่ไม่มีหนี้ โดยในไตรมาส 1/57 มีเงินสดสุทธิ 8,000 ล้านบาท ตรงนี้ทำให้ STEC มีอำนาจการต่อรองที่ดี และยังสามารถนำไปลงทุนต่อเพื่อขยายงานต่อได้ในอนาคต โดยไม่ห่วงเรื่องการเพิ่มทุน พร้อมคาดการณ์กำไร ปี (2557) จะมีกำไรสุทธิในช่วง 1,512-1,592 ล้านบาท โบรกเกอร์ต่างให้ราคาเหมาะสมตังแต่ 19 บาท ถึง 27 บาท
SAMART  บล.ธนชาต แนะนำ “ซื้อ” มีแนวโน้มกำไรไปที่ราคาหุ้น 23 บาท ผลการดำเนินงานไตรมาส 2 คาดว่าจะโตต่อเนื่องจากไตรมาส 1/2557 จากยอดขายโทรศัพท์มือถือผ่าน SIM ที่ยังเติบโตแข็งแกร่ง โดยเฉพาะการขาย DTV Phone การสรุปมูลค่าคูปองซื้อกล่อง Digital TV 1,000 บาท/ครัวเรือน จำนวน 25 ล้านครัวเรือน เป็นปัจจัยบวกต่อผู้ผลิต Digital TV รวมไปถึง SAMART ตั้งแต่ไตรมาส 3 เป็นต้นไป และปัจจัยสนับสนุนการลงทุนภาครัฐต่อเนื่อง ซึ่งเป็นผลดีต่อ SAMTEL 4) เราคาดการณ์กำไร SAMART เติบโต 26% ธนชาตแนะนำ “ซื้อ” SAMART ด้วยเป้าหมายพื้นฐาน 26.0 บาท และระยะสั้นที่ 23.0 บาท
NEP   บมจ.เอ็นอีพี อสังหาริมทรัพย์และอุตสาหกรรม บล.ธนชาต เผย บริษัทเชื่อมั่นว่าจะสามารถพลิกกลับมาเป็นบวกได้ จากไตรมาส 1/2557 ขาดทุนอยู่ที่ 2.08% ในขณะเดียวกันในส่วนของกำไรสุทธิ (Net Prof t) บริษัทยอมรับว่าในปีนี้น่าจะยังขาดทุนอยู่ แต่เชื่อว่าในอีก 2 ปีนี้ข้างหน้า (ปี 2559) จะเห็นบริษัทกลับมามีกำไรได้ และหากมีกำไรแล้ว บริษัทก็จะมีกำไรต่อเนื่องต่อไปอย่างสม่ำเสมอ ทั้งนี้ บริษัทตั้งเป้าขยับส่วนแบ่งทางการตลาด (Market Share) ให้เป็น 5% ในปีหน้า จากปัจจุบันอยู่ที่ 2% ราคาหุ้น NEP ช่วงนี้ยังปรับตัวเพิ่มขึ้นได้ต่อเนื่อง ซึ่งมีสัญญาณเทคนิคเห็นได้ชัด จึงแนะนำ “เก็งกำไร” ได้ โดยประเมินแนวต้าน 1.15-1.18 บาท ส่วนแนวรับที่ 1.05 บาท
MThai News
