ห้างบิ๊กซี ห้างเทสโก้โลตัส และห้างท็อปซูเปอร์มาร์เก็ต ตรึงราคาอาหารจานเดียว 10 เมนู 35-40 บาท ถึงสิ้นเดือนพ.ย.2557
นางศรีรัตน์ รัษฐปานะ ปลัดกระทรวงพาณิชย์ กล่าวว่า ได้หารือห้างค้าปลีกที่มีศูนย์อาหารและมีสาขาจำนวนมากทั่วประเทศ เพื่อขอความร่วมมือให้จำหน่ายอาหารปรุงสำเร็จตามราคาแนะนำ เพื่อช่วยลดภาระค่าครองชีพประชาชนตามนโยบายของ คสช.โดยห้างค้าปลีกขาดใหม่ 3 ราย ยินดีร่วมมือลดราคาอาหาร 10 เมนูพิเศษเหลือ 35-40 บาท และไม่ขึ้นราคาอาหารจานเดียวเป็นเวลา 6 เดือน ถึงสิ้นเดือนพ.ย.2557 และจัดรายการอาหารจานพิเศษธงฟ้า
โดยเมนูพิเศษใน Food Court จำนวน 10 รายการ ที่จะขายในราคาจาน/ชามละ 35-40 บาท ได้แก่ 1.ข้าวไข่เจียว 2.ข้าวราดแกง 1 อย่าง 3.ข้าวราดแกง 2 อย่าง 4.ข้าวกระเพราหมู/ไก่ 5.ข้าวผัดหมู/ไก่ 6.ข้าวขาหมู 7.ก๋วยเตี๋ยวหมู/ไก่/ลูกชิ้นปลา 8.ก๋วยเตี๋ยวราดหน้า 9.ผัดซีอิ้ว 10.ขนมจีนน้ำยา/แกงไก่ และไข่ดาวฟองละ 7– 8 บาท
ส่วนการจัดรายการอาหารจานพิเศษธงฟ้าใน Food Court จานละ 30 บาทนั้น ที่ห้าง Big C ได้เริ่มตั้งแต่ 31 พ.ค.-30 มิ.ย.57 มี 26 เมนู (นอกเหนือจาก 10 รายการ) ส่วนห้าง Tesco และ Tops จะเริ่มดำเนินการเดือน ก.ค.2557 ห้างค้าปลีกค้าส่งสมัยใหม่ทั้ง 3 ราย จะให้ความร่วมมือในการจัดกิจกรรมจำหน่ายอาหารปรุงสำเร็จ และช่วยดูแลราคาเป็นอย่างดีห้างค้าปลีกสมัยใหม่รายใหญ่ 3 รายที่ยินดีให้ความร่วมมือกับกระทรวงพาณิชย์ในครั้งนี้ ได้แก่ ห้างเทสโก้โลตัส, ห้างบิ๊กซี ซูเปอร์เซ็นต์เตอร์ และห้างท็อปซูเปอร์มาร์เก็ต ซึ่งมีสาขาที่มีศูนย์อาหารรวมทั้งสิ้น 306 สาขาทั่วประเทศ” ปลัดกระทรวงพาณิชย์ กล่าว
MThai News
