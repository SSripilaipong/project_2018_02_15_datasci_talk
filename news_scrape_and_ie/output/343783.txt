คนไทย!!มีเฮ กทปส.เห็นชอบราคาคูปองทีวีดิจิตอล 1,000 บาท ทั้ง 25 ล้านครัวเรือน ทั่วประเทศ เริ่มแจกได้เดือนก.ค.นี้


นายฐากร ตัณฑสิทธิ์ เลขาธิการคณะกรรมการ กสทช. และกรรมการ/เลขานุการคณะกรรมการ กทปส. เปิดเผยว่า ที่ประชุมบอร์ดกทปส. มีมติเห็นชอบเรื่องราคาคูปองส่วนลดเพื่อสนับสนุนการ เปลี่ยนผ่านสู่ทีวีดิจิตอลสำหรับแจกให้กับประชาชน นำไปใช้ซื้อกล่องรับสัญญาณทีวีดิจิตอล (เซ็ตท็อปบ็อกซ์) หรือทีวีที่มีจูนเนอร์ระบบดิจิตอล ตามที่ทางคณะกรรมการกิจการกระจายเสียง และกิจการโทรทัศน์ (กสท.) เสนอมูลค่าคูปองมา 1,000 บาท
ก่อนหน้านี้ ทางบอร์ดได้จัดตั้งคณะกรรมการกลางศึกษาราคาเซ็ตท็อปบ็อกซ์ขึ้นมา หลังจากมีคณะกรรมการองค์การอิสระเพื่อการคุ้มครองผู้บริโภค ภาคประชาชน เข้ามายื่นเรื่องว่าราคาคูปองดัง กล่าวสูงเกินไป แต่จากการที่คณะกรรมการได้ศึกษาพบว่าราคา 1,000 บาทสมเหตุสมผล โดยศึกษาแล้วราคาต้นทุนต่อกล่องเซ็ตท็อปบ็อกซ์อยู่ที่ 683.07 บาท บวกกับผลกำไรราคาจะอยู่ที่ 1,019.51 บาท ซึ่งเตรียมนำเสนอต่อบอร์ดกสทช.ในวันที่ 13 มิ.ย. ให้เห็นชอบ เพื่อเตรียมแจกคูปองให้กับประชาชน 25 ล้านครัวเรือน คิดเป็นมูลค่า 25,000 ล้านบาท ซึ่งเฟสแรกภายในปีนี้ตั้งเป้าแจก 11 ล้าน ครัวเรือน คาดว่าเริ่มแจกได้ในเดือนก.ค.นี้
MThai News


