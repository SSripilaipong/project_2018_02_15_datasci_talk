ทีวี ไดเร็ค (มาเลเซีย)” จับมือ Telekom Malaysia บริษัทสื่อสารยักษ์ใหญ่ เปิดตัวช่อง “ TV Direct Showcase” ช่องช้อปปิ้ง 24 ชั่วโมง เจ้าแรกในประเทศมาเลเซีย พร้อมออนแอร์แบบระบบ Internet Protocol Television ช่อง 121

นายทรงพล ชัญมาตรกิจ ประธานเจ้าหน้าที่บริหาร บริษัท ทีวี ไดเร็ค จำกัด (มหาชน) (TVD) ผู้ดำเนินธุรกิจจำหน่ายสินค้าและบริการผ่านช่องทางการตลาดที่หลากหลาย (Multichannel Marketing) เปิดเผยว่า บริษัท ทีวีไดเร็ค (มาเลเซีย) จำกัด ได้ร่วมมือกับ พันธมิตรคือ Telekom Malaysia ซึ่งเป็นผู้ประกอบธุรกิจด้านสื่อสารรายใหญ่ของประเทศมาเลเซีย เปิดตัวช่อง “TV Direct Showcase” ช่องโฮม ช้อปปิ้ง 24 ชั่วโมง (ช่อง 121) ภายใต้สถานีโทรทัศน์ HYPP TV ออกอากาศในระบบ Internet Protocol Television (IPTV) เจ้าแรกในประเทศมาเลเซีย
สำหรับวัตถุประสงค์ในการเปิดตัวช่องโฮมช้อปปิ้งในครั้งนี้เพื่อ นำเสนอสินค้าเอสเอ็มอีของประเทศมาเลเซียให้เป็นที่รู้จักของประชาชนในประเทศดังกล่าวและเตรียมส่งออกไปใน Network ของ TVD นำเสนอสินค้าของ TVD ที่มาจากภูมิภาคอินโดไชน่าและเอเชียให้เข้าสู่ตลาดโฮมช้อปปิ้งในมาเลเซีย และเพื่อเป็นการยกระดับการครองชีพ หรือ Standard of living ให้ผู้บริโภคได้มีช่องทางและทางเลือกในการช้อปปิ้งมากขึ้นกว่าเดิม
สำหรับเป้าหมายรายได้ในปีนี้บริษัทยังคงคาดว่าจะทะลุ 2,500 ล้านบาท หรือเติบโต 15% จากปี 2556 ที่มีรายได้อยู่ที่ 2,231.25 ล้านบาท ขณะที่อัตรากำไรสุทธิ (Net Profit Margin) คาดว่าจะทำได้ 4.5-5.5% ตามเป้าหมายที่วางไว้ เพราะมีร้านค้าปลีกถึง 77 สาขาใน 40 จังหวัด รวมทั้งมีช่องทางจำหน่ายสินค้าผ่านโมเดิร์นเทรด ทั้ง บิ๊กซี เทสโก้โลตัส แม็คโคร ท็อปส์ซูเปอร์มาร์เก็ต และเซเว่น อีเลฟเว่น
ด้าน Mr.Jeremy Kung CEO, TM Net Sdn Bhd เปิดเผยว่า “Internet Protocol Television หรือ IPTV คือการนำเอาเทคโนโลยีโทรทัศน์มาประยุกต์ใช้ซึ่งแต่เดิมการเผยแร่ที่เรารู้จักนั้นคือการเผยแพร่สัญญาณภาพและเสียงผ่านคลื่นความถี่ แต่สำหรับ IPTV นั้นคือการนำเอาเทคโนโลยีอินเทอร์เน็ตความเร็วสูงผ่านเครือข่ายบรอดแบนด์ที่ครอบคลุมอยู่ทั่วประเทศ โดยการร่วมมือกับ TVD (มาเลเซีย) เปิดตัวช่อง “TV Direct Showcase” ในครั้งนี้คาดว่าจะได้รับการตอบรับที่ดีจากผู้บริโภคในประเทศมาเลเซียและจะช่วยขยานฐานลูกค้าให้เพิ่มมากขึ้น เพราะเป็นช้องช้อปปิ้ง 24 ชั่วโมง เจ้าแรกในประเทศมาเลเซียอีกด้วย”
MThai news
