อาร์เอสฯ ไฟเขียว ถ่ายสดบอลโลก ผ่านทรูวิชั่นส์ ครบ 64 แมตซ์

รายงานข่าวแจ้งว่า เมื่อช่วงเช้าที่ผ่านมา นางพรพรรณ เตชรุ่งชัยกุล ประธานเจ้าหน้าที่ฝ่ายปฏิบัติการของบริษัทอาร์เอส ได้มีการโพสต์ข้อความผ่านทวิตเตอร์ส่วนตัว ระบุถึงผลการเจรจาระหว่างบริษัทอาร์เอส และทรูวิชั่นส์ ถึงลิขสิทธิ์การถ่ายทอดสดฟุตบอลโลก 2014 ว่า
ผลการเจรจาของทั้ง 2 ฝ่าย ทางอาร์เอสอนุญาตสิทธิการออกอากาศช่องฟุตบอลโลกให้กับทางทรูวิชั่นส์แล้ว โดยจะทำให้ลูกค้าของทรูวิชั่นส์สามารถรับชมการแข่งขันฟุตบอลโลกครบทั้ง 64 แมตซ์ได้เหมือนกับกล่องฟุตบอลโลกของอาร์เอส แต่จะเป็นลูกค้าประเภทไหน อย่างไร คงต้องให้ ทรูวิชั่นส์ชี้แจงกับสมาชิกด้วยตนเองอีกครั้ง
สำหรับช่องทางการรับชมฟุตบอลโลก 2014 ที่บราซิล ทั้ง 64 แมตซ์ ครั้งนี้ สามารถรับชมได้ทั้งหมด 4 ช่องทาง ดังนี้ 
1. กล่องบอลโลก 
2. เติมเงิน 299 ในกล่องซันบ็อกซ์ 
3. กล่องพีเอสไอ HD 
และ4. เป็นลูกค้า ทรูวิชั่นส์
MThai news
