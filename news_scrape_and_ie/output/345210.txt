7 องค์กรธุรกิจ นำโดยสภาหอการค้าแห่งประเทศไทย ร่วมหารือแนวทางการปฏิรูปและพัฒนาเศรษฐกิจตามกรอบการดูแล 7 ข้อ พร้อมเชิญ “สมคิด จาตุศรีพิทักษ์” ที่ปรึกษา คสช. ให้แนวทาง ก่อนเสนอคสช.สัปดาห์หน้า

สมคิด จาตุศรีพิทักษ์                                                                อิสระ ว่องกุศลกิจ
นายอิสระ ว่องกุศลกิจ ประธานสภาหอการค้าแห่งประเทศไทย เปิดเผยก่อนการประชุม 7 องค์กรธุรกิจว่า 7 องค์กรภาคเอกชน ซึ่งประกอบด้วย สภาหอการค้าแห่งประเทศไทย สภาอุตสาหกรรม แห่งประเทศไทย (ส.อ.ท.) สมาคมธนาคารไทย สภาธุรกิจตลาดทุนไทย ตลาดหลักทรัพย์แห่งประเทศไทย (ตลท.) สมาคมบริษัทจดทะเบียนไทย และสภาอุตสาหกรรมท่องเที่ยวแห่งประเทศไทย (สทท.) เพื่อรับฟังและสรุปความคิดเห็นร่วมกันเกี่ยวกับแนวทางการปฏิรูปและพัฒนาเศรษฐกิจใน 7 แนวทาง ซึ่งทั้ง 7 องค์กรได้มีการกลับไปหารือและจัดทำข้อสรุปที่แต่ละองค์กรจะสามารถดำเนินการได้ว่า
พร้อมกันนี้ในการประชุม7องค์กรยังได้เชิญนายสมคิด จาตุศรีพิทักษ์ ในฐานะที่ปรึกษา คสช. ด้านต่างประเทศ มาให้แนวทางกับภาคเอกชน ถึงการสร้างความเชื่อมั่นหลังจากนี้ ตลอดจนแนวทางที่ ภาคเอกชนควรจะดำเนินการต่อไป เพื่อสร้างความมั่นใจให้นักลงทุนต่างประเทศ ซึ่งขณะนี้ภาคเอกชนเตรียมสรุปมาตรการดูแลเศรษฐกิจทั้งระยะสั้น ระยะกลาง และระยะยาว เพื่อช่วยให้เศรษฐกิจสามารถเดินหน้าต่อไปได้ โดยแนวทางส่วนใหญ่ยังเป็นไปตามกรอบเดิม 7 ข้อ เช่น การดูแลเอสเอ็มอี การลงทุนภาคเอกชน การแก้ปัญหาคอร์รัปชั่น ลดความเหลื่อมล้ำของสังคม ซึ่งเป็นไปตามกรอบการดูแลเดิม 7 ข้อ ซึ่งคาดว่าจะเสนอคณะรักษาความสงบแห่งขาติ หรือ คสช. ได้ในสัปดาห์หน้า
ด้านนายกลินท์ สารสิน กรรมการเลขาธิการสภาหอการค้าแห่งประเทศไทย ระบุว่า ข้อเสนอทั้ง 7 ด้าน อาทิ การเพิ่มขีดความสามารถในการแข่งขัน/การลดความเหลื่อมล้ำ, การแก้ไขปัญหาคอร์รัปชั่น การยกระดับการศึกษาไทย การปฏิรูปโครงสร้างเศรษฐกิจไทย เช่น เสนอการปฏิรูปพลังงาน โดยลดการแทรกแซงราคาพลังงาน และการเสนอจัดตั้งคณะทำงานร่วมภาครัฐและเอกชนเพื่อร่วมกันขับ เคลื่อนเศรษฐกิจ

MThai News
