เช้่านี้ราคาทองขึ้นบาทละ 100 บาท ทองคำแท่งขายออก 19,450 บาท ทองรูปพรรณ  ขายออกบาทละ 19,850 บาท รับข่าวอีซีบี ปรับลดอัตราดอกเบี้ยมาที่ 0.15%

สมาคมค้าทองคำประกาศราคาซื้อขายทองคำรอบแรกประจำวันที่ 11 มิ.ย. 2557 ราคาทองปรับขึ้น 100 บาท โดยทองคำแท่งรับซื้อบาทละ 19,350 บาท ขายออกบาทละ 19,450 บาท ทองรูปพรรณรับซื้อบาทละ 19,071.28 บาท ขายออกบาทละ 19,850 บาท
ทั้งนี้นักลงทุนได้ขานรับข่าวที่ว่า ธนาคารกลางหภาพยุโรป (อีซีบี) มีมติลดอัตราดอกเบี้ยลงสู่ระดับ 0.15% จากระดับเดิมที่ 0.25% ในการประชุมครั้งล่าสุด นอกจากนี้ อีซีบียังได้ปรับลดอัตราดอกเบี้ยเงินฝากลงสู่ระดับติดลบ 0.10% จากระดับเดิมที่ 0% ซึ่งการปรับลดอัตราดอกเบี้ยจะช่วยเพิ่มศักยภาพด้านการปล่อยกู้ของธนาคารพาณิชย์ และจะช่วยกระตุ้นเศรษฐกิจให้ฟื้นตัวขึ้นด้วย
นอกจากนี้ สัญญาทองคำดีดตัวขึ้นหลังจากสำนักงานศุลกากรจีนรายงานว่า ยอดการส่งออกของจีนในเดือน พ.ค.เพิ่มขึ้น 7% เมื่อเทียบเป็นรายปี แตะ 1.95 แสนล้านดอลลาร์ ภายหลังยอดส่งออกเพิ่มขึ้นเพียง 0.9% ในเดือน เม.ย. และร่วงหนักในเดือน มี.ค.และ ก.พ. ซึ่งได้ช่วยคลายความวิตกเกี่ยวกับภาวะชะลอตัวรุนแรงของเศรษฐกิจจีน
MThai News
