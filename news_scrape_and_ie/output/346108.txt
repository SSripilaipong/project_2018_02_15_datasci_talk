หลังจากวานนี้(11 มิ.ย.) บอร์ด กรรมการกิจการกระจายเสียง กิจการโทรทัศน์ (กสท.) มีมติ 2 ต่อ 1 ขอใช้งบประมาณจาก กองทุนวิจัยและพัฒนากิจการกระจายเสียง กิจการโทรทัศน์ และกิจการโทรคมนาคม เพื่อประโยชน์สาธารณะ (กทปส.) มาชดเชยเพื่อให้ถ่ายทอดบอลโลกครบ 64 แมตซ์ ผ่านช่องฟรีทีวีทุกช่อง

ล่าสุดเมื่อช่วงเช้าวันนี้(12 มิ.ย.) น.ส.สุภิญญา กลางณรงค์ กรรมการ กสทช. ได้ทวิตข้อความผ่าน @supinya ไม่เห็นด้วยกับการนำเงินกองทุนดังกล่าวมาใช้ โดยระบุว่า
ส่วนตัวไม่เห็นด้วยให้ใช้เงินกองทุนฯทุ่มซื้อสิทธิ์บอลโลกนะคะ เพียงแต่ให้ความเห็นเพิ่มเติมว่า ถ้าใช้เงินนี้จริงทุกช่องต้องมีสิทธิ์ออกด้วย แม้ คสช. จะขอความร่วมมือมา แต่ถ้า กสทช. เห็นว่าการใช้งบจากกองทุนฯยังไม่ clear&clean ในฐานะองค์กรอิสระเรามีความเห็นแย้งได้ การพิจารณางบกองทุนฯระดับร้อยล้านต้องรอบคอบและผ่านการกลั่นกรอง ไม่ใช่เดินไปกดตู้ ATM ได้เลย องค์กรของรัฐต้องมีธรรมาภิบาลในการใช้เงินสาธารณะ การให้เอกชนมีอำนาจต่อรองกับรัฐ ใช้งบประมาณของสาธารณะระดับหลายร้อยล้าน โดยไม่มีกรอบในการกลั่นกรอง อาจเข้าข่ายเป็นการเอื้อประโยชน์ธุรกิจ
MThai News
