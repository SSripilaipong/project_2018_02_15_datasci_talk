หอการค้าไทย แนะทางกระทรวงพาณิชย์ยกเลิกมาตรการตรึงราคาสินค้า เพราะบิดเบือนกลไกตลาด แต่ควรแบ่งเกรดสินค้า และดูแลเฉพาะินค้าที่ใช้ประจำวันให้ราคาต่ำกว่า 10%
นายพรศิลป์ พัชรินทร์ตนะกุล รองประธานกรรมการหอการค้าไทย เปิดเผยว่า ระยะยาวกระทรวงพาณิชย์ควรยกเลิกมาตรการควบคุมราคาสินค้า ในลักษณะขอความร่วมมือจากผู้ผลิต เพื่อให้ตรึงราคาสินค้า เพราะเป็นการบิดเบือนกลไกตลาด แต่ควรหันมาใช้วิธีร่วมมือกับห้างค้าปลีกสมัยใหม่จัดจำหน่ายสินค้าจำเป็น โดยแบ่งออกเป็น 2 ระดับ คือ ระดับพรีเมี่ยมเป็นสินค้าคุณภาพพิเศษ และสินค้าที่ได้รับการอุดหนุนจากรัฐบาลให้มีราคาต่ำกว่าปกติ 10% เพื่อดูแลประชาชนที่มีรายได้น้อย และเป็นทางเลือกในการบริโภคสินค้าในชีวิตประจำวัน เช่น ข้าวสาร สบู่ ยาสีฟัน และน้ำมันพืช ซึ่งต้องจัดงบสนับสนุนต่อเนื่องแทนการทำโครงการธงฟ้า ซึ่งเป็นการซื้อของแพงมาขายถูก
MThai News
