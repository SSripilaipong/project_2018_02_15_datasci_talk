มติ กบง.เห็นชอบลดนำเงินส่งเข้ากองทุนน้ำมันดีเซลลง 0.14 บาท ต่อลิตร ส่งผลราคาขายปลีกดีเซลมาอยู่ที่ 29.85 บาท/ลิตร

พล.อ.อ.ประจิน จั่นตอง ผู้บัญชาการทหารอากาศ ในฐานะรองหัวหน้าคณะรักษาความสงบแห่งชาติ หรือ คสช. ฝ่ายเศรษฐกิจ เป็นประธานประชุมร่วมกับคณะกรรมการบริหารนโยบายพลังงาน หรือ กบง.ชุดใหม่นัดแรก พล.อ.อ.ประจิน กล่าวว่า ที่ประชุม กบง.วันนี้ (12 มิ.ย.) เห็นชอบปรับลดอัตราเงินนำส่งเข้ากองทุนน้ำมันเชื้อเพลิงจากน้ำมันดีเซลลง 0.14 บาท ต่อลิตร ส่งผลให้ราคาขายปลีกปรับมาอยู่ที่ 29.85 บาท/ลิตร จากปัจจุบัน 29.99 บาท/ลิตร พร้อมทั้งให้ตรึงราคา LPG ภาคครัวเรือน ตามนโยบาย คสช.
นอกจากนี้ในวันที่ 15 มิ.ย.จะเชิญทุกฝ่ายมาหารือถึงประเด็นพลังงานที่กำลังเป็นที่ถกเถียงกันได้แก่ ประเทศไทยมีพลังงานมากน้อยเพียงใด มีการนำเข้ามาจากประเทศหรือไม่อย่างไร และยังมีข้อมูลที่สับสนว่าไทยมีการจำหน่ายน้ำมัน และแก๊สออกไปยังต่างประเทศจำนวนมาก ซึ่งเหล่านี้จะต้องมาดูว่าแล้วจะต้องยุบกองทุนน้ำมันเชื้อเพลิงหรือไม่ และแหล่งพลังงานไทยจะหมดในเร็วๆ นี้จะเกี่ยวข้องกับการเปิดสัมปทานปิโตรเลียมรอบใหม่อย่างไร ซึ่งประเด็นเหล่านี้จะต้องมาวิเคราะห์และรับฟังจากทุกฝ่ายก่อนที่จะมีการนำเสนอต่อหัวหน้าคสช.ให้พิจารณษเพื่อนำมาเปิดเผยข้อมูลที่เป็นจริงให้กับประชาชนต่อไป
MThai News
