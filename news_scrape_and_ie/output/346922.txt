RS เล็งหามาตราการเยียวยาลูกค้าซื้อกล่องบอลโลก หลังปล่อยยิงสดครบทุกนัดผ่านฟรีทีวี เผยทำได้คือคืนกล่อง-เงิน คาด 16 มิ.ย. ได้ข้อสรุป

รายงานข่าวแจ้งว่า วันนี้ (13 มิ.ย. 57) นายสุรชัย เชษฐโชติศักดิ์ ประธานเจ้าหน้าที่บริหาร บมจ.อาร์เอส หรือ RS ได้ออกแถลงการณ์ถึงกรณีถ่ายทอดสดการแข่งขันฟุตบอลโลก 2014 ครบทุกนัดผ่านฟรีทีวี ว่า
วันนี้จะหารือกับคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ(กสทช.) เรื่องมาตรการการเยียวยาลูกค้าของ RS ที่ซื้อกล่องรับสัญญาณทีวี (Sun Box) ไปแล้ว ซึ่งแนวทางเยียวยาสูงสุดที่ทำได้คืออาจจะให้สามารถคืนกล่อง และ ทางบริษทจะคืนเงิน 1,590 บาทต่อกล่อง แต่รายละเอียดขอประชุมกันก่อน โดยจะมีการแถลงความชัดเจนในวันที่ 16 มิ.ย.นี้
ส่วนอาร์เอสจะได้เงินจาก กสทช. เป็นค่าชดเชยในการถ่ายทอดสดบอลโลกนั้น เป้นเงินได้ไม่คุ้มเสีย แต่คาดว่าจะไม่ขาดทุน
MThai news
