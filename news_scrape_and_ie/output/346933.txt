“ม.ล.ปนัดดา ดิศกุล” สั่งตั้งทีมตรวจเช็คสต็อกข้าว 100 ทีม ทั่วประเทศ จากเจ้าหน้าที่กระทรวงต่างๆที่เกี่ยวข้องและกองทัพร่วมทีมผสม

ม.ล.ปนัดดา ดิศกุล รองปลัดกระทรวงมหาดไทย ปฏิบัติหน้าที่ปลัดสำนักนายกรัฐมนตรี เปิดเผยถึงกรณีที่คณะรักษาความสงบแห่งชาติ (คสช.) เปิดเผยภายหลังการประชุมคณะอนุกรรมการตรวจสอบปริมาณและคุณภาพข้าวคงเหลือของรัฐครั้งที่ 1/2557 ที่สำนักปลัดสำนักนายกรัฐมนตรี ว่า ครั้งนี้เป็นการประชุมเพื่อจับกลุ่มกันไปตรวจสอบสต๊อกข้าวรัฐทั่วประเทศ จะมีการแบ่งทีมที่ตรวจสอบข้าวทั้งสิ้น 100 ทีม และแต่ละทีมจะประกอบด้วยเจ้าหน้าที่อีกจำนวนมากจากข้าราชการสำนักนายกรัฐมนตรี กระทรวงพาณิชย์ กระทรวงมหาดไทย กองทัพ แต่จะมีผู้ตรวจราชการแต่ละกระทรวงเป็นหัวหน้าทีมลงตรวจ ซึ่งถือเป็นการทำงานของแต่ละกระทรวงอย่างแท้จริง
MThai News
