“ปานปรีย์ พหิทธานุกร”ยื่นหนังสือลาออกจากประธานบอร์ดปตท. เผยเปิดทางให้ดสช.ปฏิรูปตามแผน มั่นใจที่ผ่านมาทำงานโปร่งใสมาตลอด

นายปานปรีย์ พหิทธานุกร ประธานกรรมการบริษัท ปตท.จำกัด (มหาชน) เปิดเผยว่า ได้ยื่นหนังสือลาออกจากตำแหน่งประธาน ปตท. แล้ว เพื่อปิดทางให้คณะรักษาความสงบแห่งชาติ หรือ คสช. ปฏิรูปตามแผนที่ตั้งใจไว้ไม่ได้รู้สึกกดดัน เพราะผ่านการเปลี่ยนแปลงทางการเมืองมาหลายครั้ง และทำงานโปร่งใสมาตลอด อย่างไรก็ตามมีการรายงานแผนบริหารของปตท.ทั้งระยะสั้น กลางและยาวให้กับ คสช.เรียบร้อยแล้ว ซึ่งยังห่วงเรื่องโครงสร้างราคาก๊าซธรรมชาติสำหรับยานยนต์ หรือ NGV และข้อมูลพลังงานที่มีการบิดเบือนอย่างมาก จึงอยากให้ ปตท. มีการชี้แจงให้ประชาชนเข้าใจในเรื่องนี้
ด้าน พล.อ.อ.ประจิน จั่นตอง ผู้บัญชาการทหารอากาศ และหัวหน้าฝ่ายเศรษฐกิจ คณะรักษาความสงบแห่งชาติ หรือ คสช.ระบุว่า ในวันอังคารที่17 มิ.ย.นี้ ทางกระทรวงการคลัง จะมีการพิจารณาในเรื่องการปรับเปลี่ยนบอร์ดรัฐวิสาหกิจต่อไป หลังจากที่นายปานปรีย์ พหิทธานุกร ยื่นหนังสือลาออกจากตำแหน่งประธานคณะกรรมการบริษัท ปตท.
MThai News
