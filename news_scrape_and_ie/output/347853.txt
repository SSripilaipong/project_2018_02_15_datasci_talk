หุ้นเปิดตลาด (16 มิ.ย.)บวกเพิ่ม 8.76 จุด ดัชนีมาอยู่ที่ 1,464.78 จุด หุ้นบวกเพิ่ม 8.76 จุด

บล.ฟิลลิป วิเคราะห์ตลาดหุ้นไทยปรับลงเล็กน้อยในวันศุกร์ราว 1 จุดมาที่ 1456.02 จุด โดยยังอยู่ในแนวโน้มพักฐานต่อเนื่องหลังขาดปัจจัยใหม่ๆ กระตุ้นต่อเนื่อง โดยเฉพาะความคืบหน้าจาก คสช. กรอบการลงทุนในวันนี้ยังอิงด้านการพักฐาน แต่ประเมิน Downside จำกัด ขณะที่ตลาดยังคงได้รับแรงหนุนจากความคาดหวังในมาตรการเศรษฐกิจจาก คสช. ที่เป็นรูปธรรมมากขึ้น กลยุทธ์ระยะสั้นจึงยังเน้นรับหุ้นเมื่อตลาดอ่อนตัว อิงการลงทุนระยะสั้นเรื่อง World Cup และการยกเลิกการบังคับใช้เคอร์ฟิว โดยกรอบแนวรับ-ต้านยังประเมินอยู่ที่ 1445-1465 จุด โดยหุ้นเปิดตลาด (16 มิ.ย.)บวกเพิ่ม 8.76 จุด ดัชนีมาอยู่ที่ 1,464.78 จุด หุ้นบวกเพิ่ม 8.76 จุด มูลค่าซื้อขาย 2,008.25 ล้านบาท
หุ้นเด่นวันนี้
ROBINS   บล.กรุงศรีวิเคราะห์ว่า ROBINS ในระยะยาวจากปัจจัยขับเคลื่อนที่สำคัญคือ การขยายตัวของชุมชนเมืองในต่างจังหวัด ฐานะทางเศรษฐกิจ ที่ดีขึ้นจะผลักดันความต้องการซื้อสินค้าและบริการ การเปิดสาขารูปแบบ Lifestyle Center เชิงรุกทั้งในประเทศและต่างประเทศ ผลักดันรายได้พื้นที่ ให้เช่าเติบโตสูง และจำกัดผลกระทบจากการพึ่งพิงยอดขายสินค้าเพียงอย่างเดียว เราประมาณการกำไรสุทธิปี 58 จะกลับมาเติบโตสูง 21%YoY จาก (1) ยอดขายสาขาเดิมฟื้นตัว การดำเนินงานเต็มปีของสาขาที่เปิดใน 2H57 เป็นบวกต่อยอดขายสินค้าและรายได้ค่าเช่า (3) การเปิดสาขาใหม่เชิงรุก ต่อเนื่องอีก 5 สาขา แนะนำ “ซื้อ” ราคาเป้าหมาย 60.00 บาท/หุ้น
CPF   บล.ธนชาตแนะนำว่า ตั้งแต่ต้นปีที่แล้ว CPF ได้วางระบบตรวจสอบใหม่ ที่จะช่วยคัดผู้จัดจำหน่ายอาหารสัตว์ทะเลที่ใช้แรงงานทาสออกไป บริษัท ได้ให้ข้อมูลของการติดตั้งระบบใหม่แก่ลูกค้าทุกราย และมีคาร์ฟูร์เพียงรายเดียวที่ระงับการสั่งซื้อกุ้งจาก CPFแต่ผลกระทบน้อยมาก จากประมาณการ ของเรา ยอดขายจากคาร์ฟูร์อยู่ที่ประมาณ 100-150 ลบ. ต่อปี เทียบกับยอดขายรวมของ CPF ที่ 400 พันลบ. ต่อปี อีกทั้งยังมีโอกาสที่คาร์ฟูร์จะยก เลิกการระงับการสั่งซื้อในอนาคตหาก CPF พิสูจน์ได้ว่าทางบริษัทสามารถตรวจสอบแรงงานทาสได้ทั้งห่วงโซ่อุปทาน
แม้ว่า CPF จะไม่คาดว่าการระงับการสั่งซื้อจากลูกค้ารายทั้ง US และ EU ทำตาม เรายังคงได้ประมาณการสถานการณ์กรณีที่เลวร้ายที่สุด หรือการยก เลิกการส่งออกกุ้งไปยัง US และ EU ซึ่งจะมีผลกระทบต่อบริษัทเพียงเล็กน้อยเนื่องจากยอดขายกุ้งส่งออกไปยัง US และ EU นั้นน้อยกว่า 2% ของ ยอดขายรวมของบริษัทในปี 2013 บล.ธนชาต แนะนำ “BUY” ราคาเป้าหมาย 34.00 บาท/หุ้น 
 TUF   ธนชาต แนะนำว่าราคาหุ้น TUF ตกในอาทิตย์ที่ผ่านมาหลังจากผลระทบเชิงลบต่ออุตสาหกรรมอาหารทะเลของไทย โดยประเทศอังกฤษเรื่อง การละเมิดสิทธิมนุษยชนในประเทศไทย ขณะที่กระทรวงของสหรัฐเรียกว่าการค้ามนุษย์ และจับตาประเทศไทยอยู่ใน Tier 2 Watch List นั่นหมายถึงหากรัฐบาลไทยไม่ทำตามมาตรฐานขั้นต่ำที่กำหนดไว้ ซึ่งแสดงให้เห็นว่ารัฐบาลฯไม่พยายามทำตามมาตรฐาน ซึ่งอาจทำให้ประเทศไทยถูกลดอันดับมาอยู่ Tier 3แต่ธุรกิจอาหารทะเลของ TUF นับเป็น 3% ของยอดขายรวมของกลุ่มปี 2013 ในขณะที่ยอดส่งออกกุ้งแช่แข็งไปยัง EU และ US นับเป็น 7% ของยอดขายรวมของกลุ่มปี 2013 การกระจายการลงทุนให้เกิดความหลากหลายส่งผลให้ธุรกิจอาหารทะเลแช่แข็ง และหน่วยจัดจำหน่ายใน US (นับเป็น 12% ของยอดขายรวมของกลุ่มปี 2013) มีการสั่งกุ้งมาจากทั่วโลก ยังแนะนำ”ซื้อ” ราคาเป้าหมาย 77.00 บาท/หุ้น
MThai News
