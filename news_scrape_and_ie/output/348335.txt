แม่ค้าหัวใสขี่จักรยานยนต์ส่งกุ้งเต้นเดลิเวอร์รี่สดแซบเว่อร์ส่งถึงที่ แบกถังกุ้งฝอยสดใส่อ๊อกซิเจน ตระเวนส่งยำสดๆพร้อมเครื่องเคียง ลูกค้าเขย่าก่อนกินแซ๊ปถึงใจสดใหม่อร่อย

ทีมข่าว CM108.com . รายงานว่า ที่จังหวัดเชียงใหม่มีแม่ค้าขายกุ้งเต้นหัวใสขับขี่รถจักรยานยนต์เสิร์ฟกุ้งเต้นสดแซ๊บเว่อร์ถึงที่เรียกว่า กุ้งเต้น เดลิเวอร์รี่ หากลูกค้าโทรมาสั่งจะไปยำสดๆให้ถึงที่ จึงไปตรวจสอบที่ร้านอาหารราชประสงค์ ถนนราชเชียงแสน ซอย 2 ต.หายยา อ.เมือง จ.เชียงใหม่ พบลูกค้ากำลังนั่งกินอาหารอยู่ภายในร้านจำนวนมาก
ขณะนั้นมีคนโทรไปสั่งให้กุ้งเต้นเดลิเวอร์รี่มาส่งให้ จนถึงเวลานัดหมาย นางสาวนภาพร ขันอาสา อายุ 37 ปี แม่ค้ากุ้งเต้นได้ขับขี่รถจักรยานยนต์เข้ามาโดยด้านหลังดัดแปลงถังใส่กุ้งฝอยสดโดยเปิดอ๊อกซิเจนให้กุ้งได้หายใจด้วย เมื่อมาถึงไม่รอช้านำกระชอนตักกุ้งสดๆขึ้นมาใส่ในกล่องใสที่มีเครื่องเคียงและน้ำยำ แล้วเขย่าให้เข้ากัน โดยลูกค้าที่สั่งมากินก็ร่วมเขย่าอย่างเมามันส์ก่อนกิน ต่างบอกเป็นเสียงเดียวกันว่าแซ๊ปเว่อร์ถึงใจ
นางสาวนภาพร ขันอาสา อายุ 37 ปี เปิดเผยว่า เริ่มต้นทำธุระกิจนี้จากเพื่อนที่ทำมาก่อน โดยตอนแรกจะยำรวมกันมาสำเร็จมาเลย แล้วออกไปเร่ขายตามที่ต่างๆ แต่ไม่สดไม่ใหม่ จึงปรับเปลี่ยนเป็นใส่ถังใส่อ๊อกซิเจนให้กุ้งสดใหม่ทำให้อร่อยกว่า โดยขายในราคากล่องละ 59 บาท วันนึงจะทำมาขายวันละ 15 – 20 กล่อง เฉลี่ยได้วันละประมาณ 800 บาท โดยลูกค้าโทรมาให้ไปส่งก็จะไปส่งถึงร้านอาหารถึงที่เลย (เบอร์อยู่ข้างกล่อง ในภาพข้างล่าง)
ภาพและข่าวโดยทีมข่าว CM108.com

