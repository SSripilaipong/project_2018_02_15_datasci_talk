กฟผ.แจงภาคใต้ไฟฟ้าไม่ดับ หลังแหล่งก๊าซ JDA หยุดจ่ายก๊าซแล้ว 4 วัน ขณะที่มีการใช้ไฟฟ้าสูงสุดของภาคใต้ 2,162.96 เมกะวัตต์

ภายหลังที่ พล.อ.อ.ประจิน จั่นตอง รองหัวหน้าคณะรักษาความสงบแห่งชาติ (คสช.) ได้ลงพื้นที่ภาคใต้เพื่อตรวจสอบสถานการณ์รับมือแหล่งก๊าซเจดี เอหยุดซ่อมเป็นเวลา 28 วัน นับจากวันที่ 13 มิถุยายนที่ผ่านมา ซึ่งมีการกำชับทุกฝ่ายให้เตรียมพร้อมทุกกรณี โดยตรวจความพร้อมของโรงไฟฟ้าและ โรงแยกก๊าซขนอมและยืนยันไฟฟ้าไม่ดับ
ทั้งนี้การไฟฟ้าฝ่ายผลิตแห่งประเทศไทย (กฟผ.) แจ้งว่าการผลิตและส่งไฟฟ้าของภาคใต้เมื่อวานนี้ นับเป็นวันที่ 4 ของการหยุดจ่ายก๊าซเอดีเอ พบ ว่าการจ่ายไฟฟ้ายังเป็นปกติสามารถรองรับการใช้ไฟฟ้าของภาคใต้ได้อย่างเพียงพอ มีการใช้ไฟฟ้าสูงสุดของภาคใต้เท่ากับ 2,162.96 เมกะวัตต์ เมื่อ เวลา 19.00 น. ซึ่งโรงไฟฟ้าทุกโรงสามารถเดินเครื่องได้โดยไม่มีปัญหา ส่วน การจัดส่งก๊าซเอ็นจีวีไปภาคใต้เป็นไปตามแผน และได้รับความร่วมมือ ที่ดีจากผู้ใช้บริการ ซึ่งเข้าใจผลกระทบที่เอ็นจีวีขาดแคลน
MThai News
