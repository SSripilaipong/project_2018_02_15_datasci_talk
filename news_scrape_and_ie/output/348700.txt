คสช.อนุม้ติเงินช่วยเหลือชาวสวนยาง และผู้ประสบภัยธรรมชาติตกค้างตั้งแต่ปี2555ถึงปัจจุบัน  รวมกว่า 6หมื่นล้านบาท พร้อมจ่ายเงินให้กับประชาชนผู้เดือดร้อนภายใน2-3สัปดาห์นี้

พ.อ.วินธัย สุวารี รองโฆษกกองทัพบก ได้เปิดเผยหลังการประชุมคณะรักษาความสงบแห่งชาติ หรือ คสช. ชุดใหญ่ เป็นครั้งที่ 2 ว่า คสช.ได้อนุมัติงบประมาณช่วยเหลือภัยพิบัติที่จังหวัดเชียงรายเพิ่มเติม ซึ่งได้อนุมัติงบให้กระทรวงศึกษาธิการ 322ล้านบาทเพื่อแก้ปัญหาความเสียหายของสถานศึกษาในจ.เชียงราย และอนุมัติงบประมาณให้สำนักงานประพุทธศาสนา 127 ล้านบาท เพื่อดูแลบูรณะวัด และสถานปฏิบัติธรรม
นายนำชัย พรหมมีชัย รองอธิบดีกรมส่งเสริมการเกษตร กระทรวงเกษตรและสหกรณ์ ร่วมแถลงผลการประชุมพร้อมกล่าวว่า มีการอนุมัติเงินให้กับโครงการการช่วยเหลือการปลูกยางทั้งระบบ จำนวน 6,600ล้านบาท ซึ่งมีเกษตรกรที่ได้รับการช่วยเหลือ 1แสนราย และโครงการช่วยเหลือผู้ประสบภัยธรรมชาติที่ตกค้างตั้งแต่ปี2555 จำนวน 5,400 ล้านบาท ซึ่งจะแก้ปัญหาให้ประชาชนจำนวน 580,000ราย คาดว่าจะสามารถเริ่มแจกจ่ายเงินให้กับประชาชนผู้เดือดร้อนภายใน2-3สัปดาห์นี้ โดย พลเอกประยุทธ์ จันทร์โอชา หัวหน้าคณะคสช.ได้มอบนโยบายให้การดำเนินการต่างๆเป็นไปด้วยความโปร่งใส ตรวจสอบได้

MThai News

