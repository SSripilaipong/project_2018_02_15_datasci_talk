หุ้นเปิดตลาดเช้า(18มิ.ย.)บวก 1.60 จุด ดัชนีมาอยู่ที่ 1,472.62 จุด หุ้นยังคงผันผวน คาดหุ้นกลุ่มอสังหาฯ เช่าซื้อและค้าปลีกรับแรงบวกจาก กนง.คงอัตราดอกเบี้ย

บล.ทรีนีตี้ (ประเทศไทย) วิเคราะห์แนวโน้มตลาดหุ้นไทยวันนี้ คาดเคลื่อนไหวผันผวนในกรอบแคบๆ โดยประเด็นที่ที่ต้องติดตามในวันนี้คือ มติการประชุม กนง. ซึ่ง คาดว่า จะคงอัตราดอกเบี้ยนโยบายไว้ที่ 2% เพราะ อัตราเงินเฟ้ออยู่ในกรอบเป้าหมายของ ธปท. ทั้งนี้ คาดหุ้นกลุ่มอสังหาฯ เช่าซื้อและค้าปลีก อาจตอบรับเชิงบวก หากมี positive surprise โดยการปรับลดดอกเบี้ย
ด่้านต่างประเทศ รอฟังแถลงการณ์นโยบายการเงินของเฟดในคืนนี้ ซึ่งจะรายงานสถานะเศรษฐกิจสหรัฐฯ อัตราเงินเฟ้อ อัตราการว่างงาน รวมถึงนโยบายกระตุ้นเศรษฐกิจหลังจากนี้ ซึ่งจะเป็นปัจจัยสำคัญต่อปริมาณเงิน (fund flow) การลงทุนทั่วโลก คาดหุ้นกลุ่มรายได้หลักในประเทศไทย Domestic play ยังคงเป็นการลงทุนหลักไม่ว่าจะเป็น กลุ่มรับเหมาฯ นิคมฯ และธนาคารพาณิชย์ STEC, ITD, CK, AMATA, HEMRAJ, BBL, SCB,KBANK ซึ่งมีปัจจัยบวกหนุน โดย คสช. เตรียมหารือ BOI กว่า 10 โครงการ มูลค่ากว่าแสนล้านบาท
ขณะที่หุ้นกลุ่มสื่อสาร ADVANC, DTAC, TRUE และพลังงงานโดยเฉพาะ PTT และ BCP ยังถูกกดดันจากประเด็นชะลอ ใบอนุญาตคลื่นความถี่ 1800 และ 900 รวมถึงประเด็นการปรับปรุงโครงสร้างราคาพลังงาน คาดว่าจะได้ข้อสรุปภายในเดือนนี้ คาดว่าหุ้นกลุ่มเดินเรือ TTA, PSL มีแรงกดดันหลังค่าระวางเรืออ่อนตัวติดต่อกันเป็นวันที่ 5 กว่า 140 จุด โดยจีนปฏิเสธพันธมิตรการเดินเรือจากยุโรป
หุ้นเด่นวันนี้   โดยบล.ดีบีเอสฯ
KBANK   บล.ดีบีเอสฯวิเคราะห์ ว่าฐานลูกค้า SME กว้างขวาง ความเชื่อมั่นผู้บริโภคที่ดีขึ้นจะช่วยหนุนสินเชื่อ SME และสินเชื่อรายย่อยคาดการณ์กำไรสุทธิปี 2558 ขึ้น 2% ทำให้กำไรขยายตัวสูง 22% ในปีหน้า โดยมาจากสมมติฐานอัตราการเติบโตของสินเชื่อที่เพิ่มเป็น 12% แนะนำ”ซื้อ” ราคาเป้าหมาย 262.00 บาท/หุ้น
PF  บมจ.พร็อพเพอร์ตี้ เพอร์เฟค ธุรกิจอสังหาริมทรัพย์ขนาดกลาง เข้าซื้อกิจการบริษัท ไทย พร็อพเพอร์ตี้ โดยหวังจะใช้สินทรัพย์บริษัทลูกคือ บริษัทแกรนด์ แอสเสท โฮเทลส์ แอนด์ พรอพเพอร์ตี้ ต่อยอดธุรกิจ เพราะมูลค่าที่ซ่อนอยู่ มีธุรกิจทั้งโรงแรม อาคารสำนักงานให้เช่า คอนโดมิเนียมระดับไฮเอนด์ใจกลางเมือง  บล.ดีบีเอสฯ แนะนำ “ซื้อ” ราคาเป้าหมาย 1.26 บาท/หุ้น
KSL  บมจ. น้ำตาลขอนแก่น กำลังการผลิตน้ำตาลและไฟฟ้าที่สูงขึ้น ซึ่งมาจากโรงงานที่จังหวัดเลย มีอุปสงค์ที่สูงสำหรับเอทานอล ข่าวดีในตลาดโลกของน้ำตาลคือ ปีนี้จะเป็นติดลบจากเดิมที่ความต้องการล้นเกิน (surplus) เพราะเกษตรกรหันไปปลูกพืชไร่อื่นๆ คาดว่า yields ของน้ำตาลที่สูงขึ้น ตามสมมุติฐานเป็น 103.5 กิโลกรัมต่อตันจากการหีบอ้อย กำไรไตรมาส 2/2557 ของ KSL เพิ่ม 7.3% บล.ดีบีเอสฯ แนะนำ “ซื้อ” ราคาเป้าหมาย 16.80 บาท/หุ้น
MThai News


