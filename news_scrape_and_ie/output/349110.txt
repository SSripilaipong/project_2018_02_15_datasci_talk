ราคาทองปรับ 2 ครั้งเช้านี้ รวมทองขึ้นบาทละ 100 บาท ล่าสุด ทองรูปพรรณขายบาทละ 19,950 บาท ทองคำแท่งขายออกบาทละ 19,550 บาท

สมาคมค้าทองคำ ประกาศราคาซื้อขายทอง ครั้งที่ 2ซึ่งปรับลงบาทละ 50 บาท เมื่อเทียบกับครั้งที่ 1 ซึ่งขึ้น 150 บาท โดย ราคาทองรูปพรรณ รับซื้อบา ทละ 19,162.24 บาท ขายออกบาทละ 19,950 บาท ราคาทองคำแท่ง รับซื้อบาทละ 19,450 บาท ขายออกบาทละ 19,550 บาท ทำให้ราคาทองเช้านี้ขึ้นบาทละ 100 บาท 
บจ.เอ็มทีเอส โกลด์ฟิวเจอร์ รายงานราคาทองคำมีการปรับตัวลดลงเล็กน้อยเมื่อวานนี้ และดีดกลับขึ้นมาบริเวณ 1,270 เหรียญ โดยไปทำจุดสูงสุดที่ระดับประมาณ 1,272 เหรียญ ก่อนดีดกลับอีกครั้งเมื่อมีการประกาศตัวเลขเศรษฐกิจของสหรัฐอเมริกาออกมาไม่ค่อยดีนัก โดย CPI ปรับตัวสูงขึ้นบ่งบอกถึงภาวะเงินเฟ้อที่กำลังเข้ามา ขณะที่ยอดการสร้างบ้านต่ำกว่าที่คาดการณ์ไว้ ขณะที่เมื่อวานนี้ SPDR ยังคงเทขายทองคำเพิ่มขึ้นอีก 0.26 ตัน
ปัจจุบันคงทองที่ระดับ 782.62 ตัน สำหรับคืนนี้ไม่มีตัวเลขเศรษฐกิจที่สำคัญเท่าไหร่นัก เพราะตลาดพุ่งความสนใจไปยังการประชุมเฟด และการแถลงการณ์จากประธานเฟดในช่วงเวลาตี 1 บ้านเรา ถ้าวิเคราะห์ราคาทองคำทางเทคนิค ราคาทองคำยังเป็นแนวโน้มขาลง โดยที่มีแนวรับถัดไปบริเวณ 1,250 เหรียญ แนวต้าน 1,280 เหรียญ
MThai News
