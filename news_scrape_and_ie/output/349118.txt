เห็นแล้วทึ่ง…เพาะถั่วงอกปลอดสารพิษ สร้างรายได้วันละ 20,000 บาทหักต้นทุน กำไรเนาะๆวันละ 10,000 บาท อุแม่เจ้าอะไรจะขนาดนั้น….เรื่องนี้เป็นเรื่องจริง ขอบอกว่า ไม่ได้โม้ ไม่ได้มโนเองนะเจ้าคะ…

หลังจากที่หน่วยงานรัฐได้ส่งเสริมให้เกษตรกรมีอาชีพเสริมรายได้ด้วยการ  “เพาะถั่วงอกปลอดสารพิษ”  เพื่อแก้ไขปัญหาความยากจน ซึ่งปรากฏว่า ได้รับความนิยมและเป็นที่แพร่หลายอย่างกว่างขวาง เนื่องจาก เพาะปลูกง่าย ไม่ซับซ้อน แถมยังได้ผลผลิตที่ที่น่าพอใจ
ดูอย่าง   “เฮียเอี่ยม – วันทัสน์ รติขจรพันธุ์”  ผู้ที่ยึดอาชีพเพาะถั่วงอกขายมานานกว่า 20 ปี ได้แนวความคิดในเบื้องต้น จากนั้นนำมาปรับใช้ ลองผิดลองถูกและคิดค้นการเพาะถั่วงอกปลอดสารพิษจนสำเร็จ สร้างรายได้เป็นกอบเป็นกำวันละ 20,000 บาท

ดังนั้นจึงต้องถือว่าเป็นธุรกิจทำเงินที่น่าสนใจและยังเป็นอาชีพที่มาแรง   คอลัมน์ 108 อาชีพ   จึงอยากแนะนำให้ผู้ที่ต้องการอยากจะมีรายเสริม เพื่อทางเลือกของอาชีพด้วยการ  “เพาะถั่วงอกปลอดสารพิษ”
เฮียเอี่ยม เล่าให้ฟังถึงขั้นตอนวิธีทำด้วยการเริ่มต้นจากการนำวัดตุดิบ คือ ถั่วเขียวผิวดำ มาผลิตเป็นถั่วงอก เพราะจะงอกได้ดีกว่าถั่วเขียวผิวมัน ส่วนใหญ่จะเป็นการนำเข้าจากพม่า

จากนั้นนำเอาถั่วมาร่อนเศษผงหรือวัตถุแปลกปลอมออก แล้วไปผึ่งลมให้แห้ง นำไปใส่ถังที่เจาะร่องไว้เพื่อระบายน้ำ โดยนำถั่วเขียวผิวดำใส่ลงไปในถังประมาณ 7 กิโลกรัม หลังจากนั้น ลดน้ำโดยนำตาข่ายมาบังน้ำไว้เพื่อไม่ให้น้ำกระแทกถูกเมล็ดแรงเกินไป
เฮียเอี่ยม บอกว่า วิธีให้น้ำถั่วเขียว คือ รดน้ำทุกๆ 2 ชั่วโมง เป็นเวลา 3 วันเมล็ดถั่งเขียวจะงอกเป็นถั่วงอกสีขาว อวบอ้วน น่ารับประทาน นำไปขายส่งในตลาดสด

สำหรับต้นทุนการผลิต ใช้ถั่วเขียว 7 กิโลกรัม กิโลกรัมๆละ 35 บาทต่อ1ถัง รวมใช้เงินลงทุนถังละ 245 บาท ได้ผลผลิต 50 กิโลกรัม ขายได้กิโลกรัมละ 10 บาท โดยได้เงิน 500 บาทต่อถัง ส่งขายวันละ 2 ตัน หรือ 2,000 กิโลกรัม ตกแล้วมีรายได้วันละ 20,000 บาทต่อวัน
เฮียเอี่ยม บอกว่า การเพาะถั่งงอกที่สำคัญคือใช้น้ำเยอะมากต้องรดน้ำทั้งวันทั้งคืน และน้ำที่ใช้ต้องเป็นน้ำสะอาด มีคนเคยถาม เฮียเอี่ยม ว่าสามารถใช้น้ำประปาได้หรือไม่ เฮียเอี่ยม บอกว่าได้แต่ไม่คุ้ม เพราะต้องรดน้ำตลอดเวลา ดังนั้นจึงต้องใช้แหล่งน้ำตามธรรมชาติ เช่น น้ำในแม่น้ำ ลำคลอง ซึ่งต้องนำมาพักในบ่อพักน้ำก่อนจะนำมารดถั่วงอก

“เพราะบางครั้งน้ำคลองที่ไหลมาอาจจะถูกรดผัก หรือ สวนไร่นา ที่มีสารเคมีบางอย่างไหลรวมมา ดังนั้นจึงต้องมีบ่อพักน้ำไว้เพื่อกรอง ตะกอน สิ่งเหล่านั้นก่อนจะปั้มน้ำขึ้นมานำมาลดถั่วงอกที่เพาะไว้”
อย่างไรก็ตาม การเพาะถั่วงอกปลอดสารพิษ แม้จะเป็นธุรกิจที่ใช้น้ำเยอะแต่ขอบอก รายได้ งอกงาม ดีมากทีเดียว… เฮียเอี่ยม คอนเฟิร์ม เจ้าคะ …
MThai News
