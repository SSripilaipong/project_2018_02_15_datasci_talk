มหกรรมลูกหนัง หรือ “ศึกฟุตบอลโลก 2014” เริ่มมาสักอาทิตย์หนึ่งแล้ว หลายคนมีอาการอ่อนเพลีย แต่ไม่ได้เกิดจากการร่วมแข่งขัน แต่เกิดจากอดหลับอดนอนเพื่อลุ้นแมตช์ที่ชื่นชอบ จะติดปลายนวมไหม ไม่ทราบได้ แต่ไม่สนับสนุนนะครับเรื่องนี้
แต่ถ้าใครบางคนดูฟุตบอลจนคันไม้คันมืออยากลงเตะเอง เชิญทางนี้เลยครับ ต้องมีลูกฟุตบอลดีๆเตะแล้วไซด์โค้งได้ดังใจ หรือเกี่ยวติดเท้าได้ง่าย มีน้ำหนักพอเหมาะ ก็แล้วแต่เลือกสรร ซึ่งก็มียี่ห้อมากมาย วันนี้ขออัพเดทราคาสินค้า ประเภท “ลูกฟุตบอล” กันหน่อยจะได้ไม่ตกเทรนด์ 
 
 ข้อมูลจาก MONO TV ช่อง 29


คลิปลจาก MONO TV ช่อง 29


ลูกฟุตบอล Adidate ราคาลูกละ 469 – 3,450 บาท

ลูกฟุตบอล Molten ราคาลูกละ 459 – 1,359 บาท


ลูกฟุตบอล Mikasa ราคาลูกละ 479 บาท


ลูกฟุตบอล Nike ราคาลูกละ 3,700 บาท


ลูกฟุตบอล Umbro ราคาลูกละ 659  บาท

คงอัพเดทราคากันไปคร่าวๆแล้ว ว่าแต่ชอบบอลลูกไหน ยี่ห้อไหนก็เชิญตามร้านที่ทุกท่านสะดวกนะครับ ก่อนจากขอนำประวัติกีฬาฟุตบยอล และฟีฟ่ามาฝากครับ
ประวัติฟุตบอล 
ฟุตบอล (Football) หรือซอคเก้อร์ (Soccer) เป็นกีฬาที่มีผู้สนใจที่จะชมการแข่งขันและเข้าร่วมเล่นมากที่สุดในโลก ชนชาติใดเป็นผู้กำเนิดกีฬาชนิดนี้อย่างแท้จริงนั้นไม่อาจจะยืนยันได้แน่นอน เพราะแต่ละชนชาติต่างยืนยันว่าเกิดจากประเทศของตน แต่โดยกฎกติการการเล่นสมัยใหม่จะถูกรวบรวมขึ้นในประเทศอังกฤษ โดยสมาคมฟุตบอลอังกฤษ ในปีพ.ศ. 2406 ได้กำเนิดLaws of the Gameเพื่อเป็นแนวทางกติกาการเล่นในปัจจุบัน ฟุตบอลในระดับนานาชาติจะถูกวางระเบียบโดยฟีฟ่า ซึ่งรายการ แข่งขันที่มีเกียรติสูงสุดในระดับนานาชาติคือการแข่งขันฟุตบอลโลกซึ่งจะจัดขึ้นทุกๆ 4 ปี
สหพันธ์ฟุตบอลนานาชาติ
สหพันธ์ฟุตบอลนานาชาติ (Federation International Football Association FIFA) ก่อตั้งขึ้นที่กรุงปารีส ประเทศฝรั่งเศส เมื่อ พ.ศ. 2447 โดยสมาคมฟุตบอลแห่งประเทศฝรั่งเศส และประเทศที่เข้าร่วมก่อตั้ง 7 ประเทศคือ ฝรั่งเศส เบลเยียม เดนมาร์ก เนเธอร์แลนด์ สเปน สวีเดน และสวิตเซอร์แลนด์ มีสำนักงานใหญ่ตั้งอยู่ที่ เมืองซูริก ประเทศสวิตเซอร์แลนด์
MThai News


