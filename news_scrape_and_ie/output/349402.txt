คณะกรรมการนโยบายการเงิน หรือ กนง.คงอัตราดอกเบี้ยนโยบายไว้ที่ 2% ต่อปี คาด จีดีพีครึ่งปีหลัง โตกว่า3.4-3.5% จากการฟื้นตัวของเศรษฐกิจไทย

นายไพบูลย์ กิตติศรีกังวาน ผู้ช่วย ผู้ว่าการสายนโยบายการเงิน ธนาคารแห่งประเทศไทย ในฐานะ เลขานุการ คณะกรรมการนโยบายการเงิน (กนง.) เปิดเผยว่า ที่ประชุม กนง. คาดการณ์ว่าเศรษฐกิจโลกในช่วงครึ่งปีหลังจะมีการฟื้นตัวต่อเนื่อง ตามการขยายตัวของเศรษฐกิจในประเทศหลัก โดยเศรษฐกิจไทยในไตรมาสที่ 1 ของปี 2557 หดตัวจากการบริโภค (อุปสงค์)ภายในประเทศ และการท่องเที่ยวที่ได้รับผลกระทบจากความไม่แน่นอนทางการเมือง โดยคาดว่า เศรษฐกิจไทยในช่วงครึ่งปีหลังจะฟื้นตัวจากการใช้จ่ายภาครัฐ และภาคเอกชนที่ปรับตัวดีขึ้น รวมถึงการทำงานของครัฐที่สามารถดำเนินการได้เป็นปกติ และความเชื่อมั่นของภาคเอกชน
กนง.จึงมีมติให้คงอัตราดอกเบี้ยนโยบายไว้ที่ร 2% ต่อปี เพื่อสนับสนุนการฟื้นตัวของเศรษฐกิจไทย โดย ธนาคารแห่งประเทศไทย (ธปท.) ได้ประเมินการขยายตัวทางเศรษฐกิจ หรือ จีดีพี (GDP )ในสองไตรมาสแรกของปี 2556 ที่หดตัว 0.5% จึงปรับลดการคาดการณ์ GDP ปี 2557 ลดลงเหลือต่ำกว่า 1% โดยคาดว่า GDP ในช่วงครึ่งปีหลังจะขยายตัวขึ้น 3.4-3.5% จากเศรษฐกิจไทยขยายตัวดีขึ้น ส่งผลให้ตัวเลขประมาณการณ์ GDP ทั้งปี จะขยายตัว 1.5% และคาดว่าผลจากการฟื้นตัวภาคเศรษฐกิจจะเห็นชัดเจนในช่วงปี 2558 ซึ่งได้ปรับการขยายตัวของ GDP จาก 4.8% เป็น มากกว่า 5%
“สำหรับแรงกดดันเงินเฟ้อจากการขึ้นราคาค่าก๊าซหุงต้ม จะส่งผลให้อัตราเงินเฟ้อสูงขึ้นเล็กน้อย แต่ยังไม่น่าเป็นห่วง ซึ่งปัจจุบันอัตราเงินเฟ้อพื้นฐานยังอยู่ในช่วงกึ่งกลางเป้าหมาย โดย กนง.จะยังคงจับตาแรงกดดันด้านเงินเฟ้อต่อไป” นายไพบูลย์กล่าว
MThai News
