หุ้นกลุ่มยานยนต์ราคาขึ้นสูง แม้ได้รับผลดีจากบีโอไอและการฟื้นตัวทางเศรษฐกิจ แต่ยังถูกขาย บล.ฟินันเซียฯแนะเข้าซื้อเมื่ออ่อนตัว

บล.ฟินันเซีย ไซรัส (FSS)วิเคราะห์ว่า หลังบอร์ด BOI ประชุมวันแรกอนุมัติ 18 โครงการ คิดเป็นเงินลงทุนรวมกว่า 1.2 แสนล้านบาท กลุ่มยานยนต์เป็นอีกกลุ่มหหนึ่งที่ได้ประโยชน์จากการอนุมัติครั้งนี้ แต่ฝ่ายวิเคราะห์ FSS แนะนำรอจังหวะซื้อกลุ่มยานยนต์
โดยคาดกำไรกลุ่มยานยนต์จะกลับมาฟื้นตัวได้ตั้งแต่ไตรมาส 3/2557 ด้านราคาหุ้นกลุ่มยานยนต์มีการปรับตัวเพิ่มขึ้นรับข่าวคาดการณ์การฟื้นตัวของกลุ่มยานยนต์ในช่วงครึ่งปีหลัง ค่อนข้างมากแล้ว อย่างไรก็ตาม กำไรไตรมาส 2/2557 จะยังชะลอตัวลงทั้งรายไตรมาสและรายปี จึงแนะนำ รอซื้อเมื่ออ่อนตัว จึงเหมาะสมกว่า
โดยหุ้นในกลุ่มยานยนต์ที่เราแนะนำ ซื้อ ได้แก่ AH (เป้าหมาย 18 บาท), SAT (เป้าหมาย 20 บาท), STANLY (เป้าหมาย 240 บาท) และ TKT (เป้าหมาย 3 บาท) ทั้งนี้ เราเลือก TKT เป็นหุ้น Top pickในกลุ่มยานยนต์ เนื่องจากมี upside สูงสุด ราคาหุ้นยังมีโอกาสถูกขายทำกำไร (laggard) กลุ่มโดยตั้งแต่ต้นไตรมาส 2/2557  ราคาหุ้น AH +26.4%, SAT +16.6%, STANLY +12.9% แต่ TKT ยังเพิ่มเพียง 6.6% ขณะที่เราคาดว่ากำไรในงวดครึ่งปีหลัง TKT จะมีโอกาสฟื้นตัวได้ดีกว่ากลุ่มจากการบันทึกรายได้จากการขายแม่พิมพ์ นอกเหนือจากยอดขายชิ้นส่วนยานยนต์ที่คาดว่าจะฟื้นตัวตามอุตสาหกรรมยานยนต์
MThai News

