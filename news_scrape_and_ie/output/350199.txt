“รัชนี ตรีพิพัฒน์กุล”ลาออกประธานบอร์ดรฟม.แล้ว หลังพนักงานแต่งชุดดำกดดัน

วันนี้(19ม.ย.) ที่ประชุมการรถไฟฟ้าขนส่งมวลชนแห่งประเทศไทย (รฟม.)  มีวาระนัดประชุม ซึ่งมีรายงานว่า น.ส. รัชนี ตรีพิพัฒน์กุลได้แจ้งต่อที่ประชุมบอร์ดแจ้งลาออกจากประธานบอร์ดรฟม.แล้ว ทั้งนี้ภายหลังจากพนักงานสหภาพแรงงานรัฐวิสาหกิจ การรถไฟฟ้าขนส่งมวลชนแห่งประเทศไทย (รฟม.) แต่งชุดดำรวมกันบริเวณชั้น 9 สำนักงานใหญ่ เพื่อกดดันให้นางสาวรัชนี ตรีพิพัฒน์กุล ประธานคณะกรรมการ (บอร์ด) ลาออกจากตำแหน่ง
นายยุทธศักดิ์ ชื่นใจ ประธานสหภาพฯ รฟม. กล่าวว่า พนักงานนัดแต่งชุดดำเพื่อแสดงจุดยืนของพนักงานเรียกร้องให้นางสาวรัชนีลาออกจากประธานบอร์ด ซึ่งตามนโยบายของคณะรักษาความสงบแห่งชาติ (คสช.) ต้องการปรับปรุงโครงสร้างบอร์ดรัฐวิสาหกิจ ซึ่งในส่วนของสหภาพรฟม.เห็นด้วย เนื่องจากตลอดเวลา 3 ปีที่ผ่านมา การทำงานของประธานบอร์ด ไม่สามารถผลักดันโครงการ และแก้ปัญหางานให้เป็นเป็นรูปธรรมได้ตามเป้าหมาย
MThai News

