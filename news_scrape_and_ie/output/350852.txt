บริษัท แอดวานซ์ฯ แต่งตั้ง”สมชัย เลิศสุทธิวงศ์” ตำแหน่งประธานเจ้าหน้าที่บริหารแทน “วิเชียร เมฆตระการ” ซึ่งเกษียณอายุก่อนกำหนด

บริษัท แอดวานซ์ อินโฟร์ เซอร์วิส จำกัด (มหาชน) หรือ ADVANC แจ้งต่อตลาดหลักทรัพย์แห่งประเทศไทยว่า เมื่อวันที่ 19 มิ.ย. ได้มีมติตามข้อเสนอของคณะกรรมการพัฒนาความเป็นผู้นำและกำหนดค่าตอบแทน อนุมัติแต่งตั้งนายสมชัย เลิศสุทธิวงศ์ หัวหน้าคณะผู้บริหารด้านการตลาด ให้ดำรงตำแหน่งประธานเจ้าหน้าที่บริหารแทนนายวิเชียร เมฆตระการ ซึ่งขอเกษียณอายุก่อนกำหนด โดยมีผลตั้งแต่วันที่ 1 ก.ค. เป็นต้นไป สำหรับ นายวิเชียร เมฆตระการ ยังคงดำรงตำแหน่งในฐานะกรรมการบริษัทต่อไป
MThai News
