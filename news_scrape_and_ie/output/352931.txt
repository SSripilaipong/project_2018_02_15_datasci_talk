หัวหน้าทีมเศรษฐกิจ คสช. เร่งปรับโครงสร้างพลังงาน ฟื้นกรรมการ 3 ฝ่าย รัฐ เอกชน และประชาชน เดินหน้าปฏิรูป 3-6 เดือนข้างหน้า

พล.อ.อ.ประจิน จั่นตอง ผู้บัญชาการทหารอากาศ ในฐานะหัวหน้าทีมเศรษฐกิจ คณะรักษาความสงบแห่งชาติ (คสช.) กล่าวว่า หลังจากรับฟังข้อมูลจากส่วนต่างๆ เพื่อปรับโครงสร้างพลังงาน การแก้ไขกฎระเบียบที่ไม่ทันสมัย ดังนั้น จึงเตรียมสรุปแผนทั้งหมด เพื่อนำมาจัดทำมาตรการเร่งด่วนและระยะยาว ทบทวนโครงสร้างการทำงานกองทุนน้ำมันเชื้อเพลิงว่าจะเดินหน้าต่อไปอย่างไร การทบทวนระบบท่อส่งก๊าซ เพื่ออำนวยความสะดวกในการส่งก๊าซไปโรงไฟฟ้า
นอกจากนี้ ได้รับฟังข้อเสนอการตั้งคณะกรรมการ 3 ฝ่าย ประกอบด้วย ภาครัฐบาล ภาคเอกชน และภาคประชาชน เพื่อฟื้นคณะกรรมการชุดดังกล่าวมาช่วยเดินหน้าปฏิรูปโครงสร้างพลังงาน ในช่วง 3-6 เดือนข้างหน้า ส่วนมาตรการดูแลราคาน้ำมันดีเซลนั้น ยอมรับว่า ช่วงสั้นจำเป็นต้องตรึงราคาไว้ที่ 30 บาท/ลิตร ระยะหนึ่ง ส่วนการจะช่วยเหลือเป็นรายกลุ่มอย่างไรบ้าง จะหารือในคณะกรรมการบริหารนโยบายพลังงาน (กบง.) ในวันนี้ (23 มิ.ย.)
MThai News
