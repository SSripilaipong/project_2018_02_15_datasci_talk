สหภาพฯ อสมท. ยื่นหนังสือต่อ “ประจิน” เสนอ คสช.ตั้งบุคคลภายนอกเป็นคณะทำงาน เข้ามาตรวจสอบโครงการต่างๆ ใน อสมท เพื่อให้เกิดความโปร่งใส
นายสุวิทย์ มิ่งมล ประธานสหภาพแรงงานรัฐวิสาหกิจ บมจ.อสมท พร้อมด้วยสมาชิกสหภาพฯ เดินทางมายังกระทรวงคมนาคม เพื่อยื่นหนังสือต่อ พล.อ.อ.ประจิน จั่นตอง ผู้บัญชาการทหารอากาศ ในฐานะหัวหน้าฝ่ายเศรษฐกิจ คสช. เพื่อเสนอให้ คสช.นำ อสมท เป็นองค์กรต้นแบบในการปราบปรามทุจริตคอร์รัปชัน ด้วยการตั้งคณะทำงาน ซึ่งเป็นบุคคลจากภายนอก อาทิ สำนักงานป้องกันและปราบปรามการทุจริตแห่งชาติ หรือ ป.ป.ช. สำนักงานการตรวจเงินแผ่นดิน หรือ สตง. และสำนักงานปลัดบัญชีกระทรวงกลาโหม เป็นคณะทำงานเข้ามาตรวจสอบทุกๆ โครงการใน อสมท ที่มีการทุจริต เพื่อให้เกิดความโปร่งใส
ทั้งนี้ พล.อ.อ.ประจิน ระบุว่า การดูแลรัฐวิสาหกิจ มีคณะทำงานที่เกี่ยวข้องดูและรับผิดชอบหลายส่วน ซึ่งจะส่งเรื่องให้กับคณะทำงานเร่งดำเนินการให้เร็วที่สุด
MThai News

