“ธัชพล กาญจนกูล” เตรียมเสนอบอร์ดธนาคาร ให้ครู-ตำรวจ-ทหาร หยุดพักชำระหน้นาน 6 เดือน ลดผลกระทบเศรษฐกิจชะลอตัว

นายธัชพล กาญจนกูล รองผู้อำนวยการ ธนาคารออมสิน ในฐานะรักษาการผู้อำนวยการ กล่าวว่า ธนาคารเตรียมเสนอคณะกรรมการบริหารภายในสัปดาห์นี้ เพื่อพิจารณาดึงกลุ่มลูกค้าที่เป็นข้าราชการครู ทหาร และตำรวจ เพิ่มเข้าในมาตรการบรรเทาผลกระทบจากเศรษฐกิจชะลอตัว และสถานการณ์ ชุมนุมทางการเมือง ที่ลูกหนี้มีปัญหายอดค้างชำระไม่เกิน 90 วัน โดยจะเพิ่มกลุ่มเป้าหมายเป็น 50,000 ราย ซึ่งเป็นมาตรการที่จะพักเงินต้นให้เป็นระยะเวลา 6 เดือน
สำหรับการขยายกลุ่มข้าราชการครู ทหาร และตำรวจเพิ่มในมาตรการนี้ เนื่องจากกลุ่มข้าราชการเป็นกลุ่มที่ได้รับผลกระทบจากการชุมนุม ทางการเมืองเช่นกัน ซึ่งการเพิ่มกลุ่มข้าราชการเข้าไปในมาตรการดังกล่าว ธนาคารจะไม่ได้รับความเสียหาย เนื่องจากเป็นเพียงการพักเงินต้นให้แต่ยังคงได้รับดอกเบี้ยปกติ รวมถึงป้องกันไม่ให้กลุ่มข้าราชการเกิดเป็นเอ็นพีแอลเพิ่มขึ้น ซึ่งในขณะนี้เอ็นพีแอลของกลุ่มข้าราชการและสวัสดิการอยู่ที่ระดับ 2% ของสินเชื่อที่ปล่อย 800,000-900,000 ล้านบาท ซึ่งถือว่ายังน้อย

MThai News
