คสช.อนุมัติกู้เงิน ธ.ก.ส.กว่า 16,000 ล้านบาท เพิ่มค่าอ้อยขึ้นตันละ 160 บาท

นายธีระชัย แสนแก้ว ประธานชมรมสถาบันชาวไร่อ้อยภาคอีสาน กล่าวว่า ที่ประชุม คณะรักษาความสงบแห่งชาติ(คสช.)วันนี้(24 มิ.ย) อนุมัติให้กองทุนอ้อย และน้ำตาลทราย กู้เงินจากธนาคารเพื่อการเกษตรและสหกรณ์การเกษตร (ธ.ก.ส.) จำนวนกว่า 16,000 ล้านบาท เพื่อนำมาจ่ายเพิ่มค่าอ้อย  สำหรับ ฤดูการผลิต 2556/57 แก่ชาวไร่อ้อยที่มีผลผลิตอ้อยปีนี้ 103.66 ล้านตัน  โดยจ่ายเพิ่มในอัตราตันละ 160 บาท  เพิ่มจากราคาเงินค่าอ้อยขั้นต้นที่คณะ รัฐมนตรีอนุมัติไว้ที่ตันละ 900 บาท ที่ค่าความหวานเฉลี่ยในภาพรวมทั้งประเทศที่ 10 ซีซีเอส
โดยค่าความหวานเฉลี่ย อ้อยทั้งประเทศปีนี้อยู่ที่ 12.56 ซีซีเอส ทำให้ราคาอ้อยขั้นต้นปีนี้ได้รับเพิ่มขึ้นเป็นประมาณ 1,038.24 บาทต่อตันอ้อย เมื่อรวมกับเงินเพิ่มค่าอ้อยอีกตันอ้อยละ 160 บาท ชาวไร่อ้อย จะได้รับเงินค่าอ้อยในปีนี้ถึงตันอ้อยละ 1,198.24 บาท นับเป็นราคาที่กำไรเล็กน้อยไม่ขาดทุน ชาวไร้อ้อยสามารถนำไปปรับปรุงพัฒนาการปลูกอ้อย ให้ได้ผลผลิตเพิ่มมากขึ้นไปอีก โดยอนาคตอาจะเป็นผลผลิตอ้อยของไทยเพิ่มเป็น 110 ล้านตันต่อไป
MThai News
