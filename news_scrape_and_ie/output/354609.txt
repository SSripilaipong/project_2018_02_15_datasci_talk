หุ้นกลุ่มธนาคารพาณิชย์ เริ่มฟื้นตัวจากสินเชื่อที่ปรับตัวดี TMB เพิ่มสูงสุด ขณะที่SCB ผลประกอบการโดดเด่นสุดในกลุ่ม

บล.ฟินันเซีย ไซรัส วิเคราะห์หุ้นกลุ่มธนาคารพาณิชย์ (ไม่รวม KTB) ว่ารายงานสินเชื่อเดือนพ.ค. ขยับขึ้นเพียงเล็กน้อยจากเดือนก่อน (+0.07%)สินเชื่อที่เพิ่มขึ้นส่วนใหญ่มาจากสินเชื่อระยะสั้นในกลุ่มลูกค้าธุรกิจขนาดกลางและขนาดใหญ่ ส่วนสินเชื่อระยะยาว มีบ้างประปรายแต่ไม่ชัดเจน และสินเชื่อรายย่อย แต่ยังไม่รวมที่ลดลงต่อเนื่องจากเดือนก่อนหน้า โดยรวมแล้ว 5 เดือน สินเชื่อเพิ่มขึ้นเพียง 0.59%เทียบปีก่อนหน้า
ทั้งนี้ หุ้นTMB เป็นธนาคารที่มีสินเชื่อเพิ่มขึ้นสูงสุดในเดือนนี้ที่ 1.7% (ส่วนใหญ่มาจากลูกค้า SMEs) และ BAY มีสินเชื่อลดลงมากที่สุดราว1.3%M-M เพราะมีการจ่ายชำระคืนหนี้จากบริษัทย่อยในเครือ หากตัดรายการดังกล่าวออก สินเชื่อจะลดลง 0.3%เทียบเดือนก่อน ซึ่งน้อยกว่า TISCO และ KKPสะท้อนว่าภาคสินเชื่อรายย่อยยังไม่ฟื้นตัว
แนวโน้มไตรมาส 2ปีนี้ และตลอดปี 2557  ที่เหลือเริ่มดีขึ้น นำโดยกลุ่ม SME ยังคาดหวังการเติบโตที่เร่งตัวขึ้นในครึ่งปีหลังและต่อเนื่องในปีหน้า
1. สินเชื่อ SMEs หนุนโดยบสย.ซึ่งขอวงเงินค้ำประกันรวมราว 8.5 หมื่นลบ. จากปัจจุบันมียอดคงค้างขอสินเชื่อ 1.5 แสนลบ.
2. มีความต้องการสินเชื่อที่รอความชัดเจนทางการเมืองและเศรษฐกิจ เช่นการอนุมัติโครงการลงทุนจาก BOT และการนำการลงทุนจากภาครัฐ ซึ่งจากเหตุการณ์ในอดีตที่ผ่านมาเห็นได้ว่าหากภาครัฐมีการนำลงทุนก่อน จะส่งผลต่อความเชื่อมั่นในภาคเอกชนให้กล้าลงทุนมากขึ้น หากพิจารณาตามหลักเชื่อว่าการขยายตัวของการลงทุนในภาคเอกชนน่าจะเร่งตัวขึ้นในครึ่งปีหลัง และต่อเนื่องในปี 2558
3. สำหรับสินเชื่อรายย่อยคาดว่าการฟื้นตัวจะค่อยเป็นค่อยไปเนื่องจากหนี้ครัวเรือนในระดับสูงอาจจำกัดความสามารถในการกู้ยืมใหม่โดยรวมเรายังคงคาดว่าในปี 2557 สินเชื่อจะเติบโตราว 5-6%เทียบปีก่อน และเพิ่มเป็น 8-10% ในปีหน้า
แนะนำ ซื้อเก็งกำไร SCB ผลประกอบการไตรมาส 2 โดดเด่นสุดในกลุ่มแบงก์ ประเมินแนวโน้มกำไรกลุ่มธนาคารไตรมาส 2 จะลดลงประมาณ 5-10%เทียบไตรมาสแรก จากแนวโน้มการตั้งสำรองหนี้สูญที่สูงขึ้น ดังนั้นในระยะสั้นจึงไม่มีประเด็นบวกนัก ยกเว้น SCB ซึ่งคาดว่าน่าจะมีผลกำไรในไตรมาสนีดีกว่ากลุ่ม จากการบันทึกกำไรจากเงินลงทุน แนะนำ ซื้อ SCB ราคาเหมาะสม 204 บาท
MThai News
