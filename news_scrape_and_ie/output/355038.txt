เอไอเอส ยืนยันลูกค้าที่บิลช็อกจากการเล่น “เกมคุกกี้รัน” โดยรู้เท่าไม่ถึงการณ์ บริษัทยกเว้นค่าใช้บริการให้ หากพบว่าใช้งานบริการเอไอเอส และมี การซื้อใช้งานจริง

นายปรัธนา ลีลพนัง รองกรรมการผู้อำนวยการ สายงานการตลาด เอไอเอส กล่าวว่า ขอเรียนถึงความคืบหน้า กรณีลูกค้าใช้งานเล่นเกมบนมือถือ ชและมีค่าบริการสูงผิดปกติ ที่เกิดขึ้นในช่วงที่ผ่านมา ชบริษัทมีความห่วงใยและยินดีให้การดูแลลูกค้าโดยหลังจากเปิดบริการนี้เมื่อ 30 เมษายน 2557 และได้ทำการระงับบริการนี้ไปตั้งแต่วันที่ 31 พฤษภาคม 2557 โดยยกเว้นค่าสินค้าและบริการของ Google Play ที่หักจากบิลค่าโทรศัพท์ของเอไอ เอสให้แก่ลูกค้าในระบบโพสต์เพดทุกรายที่ใช้งานโดยรู้เท่าไม่ถึงการณ์ และขณะนี้ได้ทยอยสื่อสารไปยังลูกค้าที่ได้รับผลกระทบดังกล่าวเพื่อบรรเทา ความกังวลแล้ว กล่าวคือ
1. สำหรับลูกค้าที่ใช้บริการดังกล่าวโดยรู้เท่าไม่ถึงการณ์ บริษัทได้ทยอยส่ง SMS เรียนให้ลูกค้าทราบถึงการดูแลยกเว้นค่าใช้จ่ายส่วนนี้
2. บริษัทฯ อยู่ระหว่างการพัฒนาระบบแจ้งเตือน และเพิ่มเติมระบบการกำหนดยอดการใช้งานสูงสุดในการชำระค่าสินค้าและบริการได้ด้วยตนเอง (Credit Limit) เพื่อ ป้องกันการเกิดผลกระทบในอนาคต ซึ่งคาดว่าจะเสร็จภายในเดือนก.ค. 2557
3. ให้ความรู้เกี่ยวกับการใช้บริการในโลก Online เพื่อให้เป็นประโยชน์ต่อประชาชนต่อไป
นอกจากนี้ขอชี้แจงว่า การซื้อเกมจาก Google Play ที่หักผ่านบัตรเครดิตธนาคาร ไม่ใช่บริการของเอไอเอส เพราะลักษณะบริการของเอไอเอส คือเป็นช่องทางรับชำระค่าสินค้าและบริการให้กับ Google Play โดยหักจากบิลล์ค่าโทรศัพท์ของเอไอเอสเท่านั้น
“โดยนายทัศนะ พยัคฆินทร์ อายุ 62 ปี และนางวีนัส พยัคฆินทร์ อายุ 58 ปี ที่หลานชายวัย 8 ขวบ จังหวัดลำปาง เล่นเกมบนมือถือ และถูกเรียกเก็บเงินโดยหักจากบัญชีธนาคารไทยพาณิชย์ เป็นจำนวน 129,123 บาท และขณะนี้บริษัทได้ปิดการให้บริการพร้อมดูแลลูกค้าที่รู้เท่าไม่ถึงการณ์ทั้งหมดเรียบร้อยแล้ว” นายปรัธนากล่าว
MThai News
