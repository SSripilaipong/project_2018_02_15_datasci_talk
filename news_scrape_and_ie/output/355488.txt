ปณ. เผยยอดจำหน่ายไปรษณียบัตรทายผลฟุตบอลโลก 2014 พุ่งถึง 95 ล้านใบ หลังจากการแข่งขัน ผ่านเข้ามาถึงรอบแรกนัดสุดท้าย

น.ส.อานุสรา จิตต์มิตรภาพ กรรมการผู้จัดการใหญ่ บริษัท ไปรษณีย์ไทย จำกัด เปิดเผยว่า ยอดการจำหน่ายไปรษณียบัตรทายผลฟุตบอลโลก 2014 ล่าสุดเมื่อวันที่ 25 มิ.ย.ที่ผ่านมาจำหน่ายไปแล้วประมาณ 95 ล้านฉบับ หลังแฟนบอลทราบผลว่าทีมใดเข้ารอบ 16 ทีมสุดท้าย ทำให้บรรยากาศการซื้อหาไปรษณียบัตรก็คึกคักขึ้นเป็นลำดับ มีคนแห่ไปซื้อไปรษณียบัตรกันมากขึ้น
ทั้งนี้มีแฟนบอลบางส่วนที่ซื้อไปรษณียทายผลบอลจำนวนหนึ่งที่เขียนทายบอลโลกทีมสเปน ทีมอังกฤษ และทีมอิตาลี มาก่อนหน้านี้แล้ว ปรากฏว่า ทั้งสามทีมตกรอบแรกไปแล้ว ทำให้แฟนบอลส่วนนี้ต้องซื้อไปรษณียบัตรทายผลกันใหม่อีกครั้ง
MThai News

