ทพญ.กุณฑีรา ตันติรังสี  รักษาการแทนผู้อำนวยการสำนักงาน  สลากกินแบ่งรัฐบาล  เปิดเผยถึงแนวทางการแก้ปัญหา ขายล็อตเตอรี่เกินราคา  ว่า ที่ผ่านมาได้เรียกผู้ค้ารายใหญ่ที่ได้โควตาตั้งแต่ 5,000 เล่มขึ้นไป ร่วมหารือเพื่อขอความร่วมมือให้จำหน่ายสลากตามราคาหน้าสลากคู่ละ 80 บาท ตั้งแต่  งวดวันที่  16 กรกฎาคมนี้
รวมทั้งขอความร่วมมือไปยังคลังจังหวัด และผู้ว่าราชการจังหวัดให้ดูแลผู้ค้ารายย่อยให้จำหน่าย  ลอตเตอรี่  หรือ  สลากกินแบ่งรัฐบาล  ตามราคาอย่างเข้มงวด และขอความร่วมมือเจ้าหน้าที่ตำรวจให้ดำเนินการจับกุมอย่างจริงจังหากพบว่าผู้ค้ารายใดขายเกินราคาที่กำหนด
ทพญ.กุณฑีรา กล่าวว่า แนวทางดังกล่าวถือเป็นสิ่งที่สำนักงาน สลาก  ทำได้ในช่วงนี้ เพราะเวลานี้ยังไม่มีผู้อำนวยการปฏิบัติงาน ตามระเบียบทำให้ไม่สามารถเรียกประชุมและอนุมัติเรื่องใดๆ ได้ จึงถือเป็นข้อจำกัดในการทำงานช่วงนี้ ซึ่งกระบวนการสรรหา คาดว่าจะใช้เวลาประมาณ 2 เดือน
MThai News
