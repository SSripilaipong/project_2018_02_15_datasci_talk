ที่ประชุมคณะกรรมการ บมจ.ธนาคารกรุงไทย(KTB) ได้มีมติแต่งตั้ง นาย  อารีพงศ์ ภู่ชอุ่ม  เป็นประธานกรรมการธนาคารและกรรมการธนาคาร หรือ  ประธานบอร์ดกรุงไทย  แทน นาย วรวิทย์ จำปีรัตน์  ที่ขอลาออก และแต่งตั้ง นายประเสริฐ บุญสัมพันธ์ เป็นประธานกรรมการบริหาร แทน นายพยุงศักดิ์ ชาติสุทธิผล ที่ขอลาออกไปเช่นเดียวกัน
นอกจากนี้ แต่งตั้ง นาย  อารีพงศ์  เป็น ประธานกรรมการอิสระ แทน นายจุลสิงห์ วสันตสิงห์ ที่ปัจจุบันดำรงตำแหน่งประธานกรรมการตรวจสอบและกรรมการอิสระ โดยคณะกรรมการอิสระ จะประกอบด้วย นายอารีพงศ์, นายจุลสิงห์, นายนนทิกร กาญจนะจิตรา และ นายกัลยาณะ วิภัติภูมิประเทศ
รวมทั้งแต่งตั้ง นายกัลยาณะ เป็นกรรมการตรวจสอบ แทนนายประเสริฐ บุญสัมพันธ์ ที่ปัจจุบันดำรงตำแหน่งประธานกรรมการบริหาร โดยคณะกรรมการตรวจสอบ ประกอบด้วย นายจุลสิงห์ วสันตสิงห์, นายนนทิกร กาญจนะจิตรา และ นายกัลยาณะ วิภัติภูมิประเทศ มีผลตั้งแต่วันที่ 27 มิถุนายน 2557 เป็นต้นไป
MThai News
