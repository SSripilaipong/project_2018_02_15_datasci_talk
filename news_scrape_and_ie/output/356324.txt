เมย์แบงก์ฯชี้หุ้นกลุ่มอาหารกระทบไม่มาก ให้น้ำหนักการลงทุนเท่าเดิม หากร้ายแรงสุดส่งออกโดนคว่ำบาตร บมจ.เลี่ยงใช้ฐานผลิตประเทศอื่นขายแทน ส่วนกสิกรหั่นเป้าส่งออกเหลือ 3%


ศูนย์วิจัยกสิกรไทย ระบุว่า การส่งออกในเดือนพ.ค.ต่ำกว่าที่คาดไว้ แต่เชื่อว่าในช่วง ครึ่งหลังของปี 2557 อาจขยายตัวได้ประมาณ 5.7% เมื่อ เทียบกับช่วงเดียวกันปีก่อน แต่สินค้าส่งออกบางรายการในก ลุ่มอาหาร  โดยเฉพาะ อาหารทะเลแช่แข็ง /แปรรูป น้ำตาล ยางพารา และผลิตภัณฑ์ยาง อาจเผชิญสถานการณ์ที่ท้าทาย ทั้งในด้านคำสั่งซื้อจากประเทศผู้นำเข้าหลัก โดยเฉพาะจีน ปริมาณการผลิตที่เพียงพอต่อการส่งออก แรงกดดันจากประเทศคู่แข่งในตลาดโลก รวมถึงความเสี่ยงจากเศรษฐกิจโลกที่กรณีที่เหตุตึงเครียดในอิรักส่งผลกระทบต่อราคาน้ำมันต่อเนื่องเป็นเวลานาน
แต่บล.เมย์แบงก์ กิมเอ็ง วิเคราะห์ว่า การที่สหรัฐฯปรับลดอันดับสถานการณ์การค้ามนุษย์ของไทย และ สหภาพยุโรปยกเลิกการเจรจา FTA เป็นความ เสี่ยงต่อกลุ่มส่งออกอาหาร อย่างไรก็ดี เราคาดว่าผลกระทบจำกัด ผู้ส่งออกไทยยังสามารถส่งออกได้แต่ความสามารถในการแข่งขันอาจลดลง คาด CPF ได้รับผลกระทบน้อยกว่า TUF เนื่องจากสัดส่วนยอดขายไปยังประเทศดังกล่าวน้อยกว่า เราประเมินผลกระทบกรณีแย่สุดคือมีการคว่ำบาตรจะ กระทบกำไร CPF 8%, TUF 15% อย่างไรก็ดี เราไม่คาดว่ากรณีนี้จะเกิดขึ้น ขณะที่ทั้งสองบริษัทก็ยังมีฐานการผลิตในประเทศอื่นผลิตแทนได้ บล.เมย์แบงก์ คงประมาณการเดิมและแนะนำทยอยซื้อ CPF ราคาเป้าหมาย 35.75 บาท โดยประเมินว่ากำไรของบริษัทยังคงฟื้นตัวต่อเนื่อง ขณะที่ ราคาหุ้นตอบรับเชิงลบมากเกินไป เรายังคงคำแนะนำขาย “ขายกำกำไร” TUF (ราคาเป้าหมาย 64 บาท) เนื่องจากราคาหุ้นเกินเป้าหมาย
ทั้งนี้ราคาหุ้น CPF สะท้อนข่าวลบมากเกินไป หากเกิดเหตุแย่ที่สุด คือทั้งสหรัฐฯและสหภาพยุโรป คว่ำบาตรสินค้าจากไทย และ ไม่มีการใช้ฐานการ ผลิตอื่นผลิตแทน เราประเมินในเบื้องต้น คาดกระทบกำไรของ CPF ราว 8% ราคาเป้าหมายลดลงจาก 35.75 บาท เหลือ 33.80 บาท ซึ่งยังสูงกว่า ราคาหุ้นปัจจุบันอยู่ 29% เราเชื่อว่าราคาหุ้นปรับตัวลดลงมากเกินไปโดยเมื่อพิจารณาราคาหุ้น CPF ปัจจุบันที่ 26.25 บาท
สำหรับผลกระทบต่อ TUF มากกว่า สินค้ากุ้งส่งออกไปสหรัฐฯและสหภาพยุโรป มีสัดส่วน 7.1% ของยอดขายรวม ขณะที่ยอดส่งออกสินค้า (ทูน่า กุ้ง และอาหารทะเลอื่นๆ) ไปสหภาพยุโรป มีสัดส่วนราว 9% อย่างไรก็ดี ยังไม่มีลูกค้ายกเลิกการสั่งซื้อสินค้าจาก TUF เรามีการประเมินกรณีแย่ที่สุด หากมีการคว่ำบาตร จะกระทบกำไรของ TUF ราว 15% ส่งผลให้ราคาเป้าหมาย (PER 15 เท่า คือราคาหุ้นต่อกำไรต่อหุ้น) ลดลงจาก 64 บาท เหลือ 54.50 บาท
บล.เมย์แบงก์ ยังคาดการณ์กรณีที่แย่ที่สุดไม่เกิดขึ้น หากมีการคว่ำบาตรสินค้าจากไทย CPF ยังสามารถใช้ฐานการผลิตในต่างประเทศ เช่น เวียดนาม อินเดีย ผลิตแทนได้ ส่วน TUF คาดว่าใช้ฐานการผลิตของบริษัทย่อยในประเทศอื่นๆ สำหรับผลิตสินค้าทูน่าและอาหารทะเลได้ ยกเว้นสินค้ากุ้งซึ่งมีฐานการผลิตแต่เพียงในประเทศไทยอย่างไรก็ดี เมย์แบงก์ฯไม่คาดว่ากรณีการคว่ำบาตรจะเกิดขึ้น เรายังคงประมาณการเดิม โดยคาดว่าปีนี้ผลประกอบการของทั้ง CPFและ TUF จะฟื้นตัวอย่างมีนัยสำคัญ
MThai News

