ราคาทองคำ ปรับขึ้นบาทละ 100 บาท ทองคำแท่งขายบาทละ 20,300 บาท ทองรูปพรรณขายบาทละ 20,700 บาท ทั่วโลกเริ่มมองหาทองในฐานะสินครัพย์ปลอดภัยช่วงสงครามอิรัก

สมาคมค้าทองคำ ประกาศราคาทองคำ วันนี้ (27 มิ.ย.) เมื่อเวลา 10.09 น. ทองคำแท่ง รับซื้อ ราคาบาทละ 20,2 00 บาท ปรับขึ้นจากเมื่อวาน 100 บาท ขายออก ราคาบาทละ 20,300 บาท ปรับขึ้นจากเมื่อวานนี้ 100 บาท
ขณะที่เมื่อวานนี้ (26มิ.ย.) ทองรูปพรรณ รับซื้อ ราคาบาทละ 19,905.08 บาท ปรับขึ้นจากเมื่อวาน 90.96 บาท ขายออก ราคาบาทละ 20,700 บาท ปรับขึ้นจากเมื่อวาน 100 บาท
บจ.จีที เวลธ์ วิเคราะห์ถึงปัจจัยลบระยะสั้นต่อราคาทองคำช่วงนี้ว่า อย่างคำกล่าวของนายเจมส์ บูลลาร์ด ประธาน FED สาขาเซยต์หลุยส์ ที่คาดว่า FED อาจขึ้นอัตราดอกเบี้ยเร็วกว่าที่กำหนด อย่างไรก็ดีสถานการณ์ในอิรักยังคงมีการปะทะกันเกิดขึ้นอย่างต่อเนื่อง ล่าสุดกองทัพอิรักได้เริ่มโจมตีเมืองทิกริตที่อยู่ภายใต้การยึดครองของกลุ่มกบฏ โดยยังคงส่งผลให้สินทรัพย์ปลอดภัยได้รับความน่าสนใจในช่วงนี้ SPDR รายงานการถือครองทองคำคงที่ระดับ 785.02 ตัน
MThai News
