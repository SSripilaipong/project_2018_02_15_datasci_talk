ธนาคารออมสิน เตรียมช่วยหลือผู้มีรายได้น้อย-ข้าราชการ ที่ประสบปัญหาเศรษฐกิจ การเมือง และภัยธรรมชาติ

นายธัชพล กาญจนกูล รองผู้อำนวยการธนาคารออมสินอาวุโส รักษาการแทนผู้อำนวยการธนาธารออมสิน เปิดเผยว่า ธนาคารออมสินได้เตรียมมาตร การช่วยเหลือข้าราชการ และผู้มีรายได้ประจำ จัดโครงการพักชำระหนี้ให้แก่ลูกหนี้ผู้มีรายได้ประจำระยะเวลา 6 เดือน เพื่อบรรเทาความเดือดร้อนของลูกค้าที่ได้รับผลกระทบจากภัยธรรมชาติ ปัญหาเศรษฐกิจชะลอตัว และปัญหาทางการเมือง โดยจะเริ่มในช่วงสัปดาห์หน้า
ทั้งนี้หลังจากมีการพักชำระหนี้ให้กับลูกหนี้กลุ่มผู้ประกอบการรายย่อยแล้วกว่า 9,000 ราย และธนาคารออมสินยังเตรียมออกสินเชื่อเอสเอ็มอี สุขใจ วงเงินรวม 20,000 ล้านบาท โดยจะปล่อยสินเชื่อให้แก่ผู้ประกอบการเอสเอ็มอีรายละไม่เกิน 10 ล้านบาท ระยะชำระไม่เกิน 10 ปี ซึ่งจะเริ่มปล่อยสินเชื่อในเดือนหน้า
MThai News
