บล.กรุงศรีฯ วิเคราะห์กรณีมาตรการสหภาพยุโรป หรืออียูระงับเอฟทีเอ กับไทยส่งผลกระทบต่อหุ้นกลุ่มอาหารระยะสั้น แต่ธุรกิจปรับตัวรองรับปัญหาได้ แนะซื้อหุ้นรายตัวในกลุ่มนี้ เราพราคาลงต่ำกว่าพื้นฐาน

ตามสื่อออนไลน์ของอังกฤษออกข่าวเกี่ยวกับธุรกิจอาหารทะเลของประเทศอังกฤษ อ้างคำสัมภาษณ์ของโฆษกคณะกรรมาธิการ การค้ายุโรปว่า สหภาพยุโรปตัดสินใจระงับการเจรจาเขตการค้าเสรี (เอฟทีเอ) ระหว่างสหภาพยุโรปกับไทย ที่มีขึ้นในเดือนกรกฎาคมนี้ลงชั่วคราว เพื่อตอบโต้ที่กองทัพซึ่งทำรัฐประหารและยังคงปกครองด้วยรัฐบาลทหารต่อไป
แต่การยกเลิกการเจรจาดังกล่าวเป็นการชั่วคราว มีขึ้นในขณะเดียวกันกับที่ไทยต้องสูญเสียสิทธิพิเศษทางภาษีศุลกากร (จีเอสพี) ในการส่งออกกุ้งและปลาทูน่าไปยังสหภาพยุโรปไปจนถึงปีหน้า “ในประเด็นการเจรจาเขตการค้าเสรีระหว่างสหภาพยุโรป-ไทยนั้น ก่อนหน้านี้ได้มีการเจรจาเอฟทีเอระหว่างไทยกับสหภาพยุโรปไปแล้วเป็นครั้งที่ 2 เมื่อเดือนกันยายน 2556 ขณะที่การเจรจารอบที่ 3 กำหนดเอาไว้ในเดือนกรกฎาคมนี้ได้ถูกยกเลิกแล้ว

นอกจากนี้สื่อออนไลน์ระบุด้วยว่า ไทยมองว่าข้อตกลงเอฟทีเอเป็นทางออกจากการสูญเสียสิทธิพิเศษทางภาษีศุลกากรกับสหภาพยุโรปนับตั้งแต่ปีนี้ ขณะที่ในปีหน้าไทยจะต้องเจอกับอัตราภาษีศุลกากรในระดับสูงจากการส่งออกกุ้งและปลาทูน่าด้วย ซึ่งเป็นการสูญเสียสิทธิพิเศษทางภาษีศุลกากรทั้งหมดภายใต้สิทธิพิเศษทางศุลกากร (จีเอสพี) ของสหภาพยุโรป ซึ่งจะทำให้ไทยต้องเจอกับอัตราภาษีส่งออกกุ้งแช่แข็งไปยังอียู เพิ่มขึ้นจาก 4.2 เปอร์เซ็นต์เป็น 12 เปอร์เซ็นต์ในปี 2558 ขณะที่กุ้งแปรรูปได้ปรับเพิ่มขึ้นแล้วเมื่อต้นปีนี้จาก 7 เปอร์เซ็นต์เป็น 20 เปอร์เซ็นต์ ส่วนปลาทูน่าอียูจะเก็บภาษีเพิ่มขึ้นจาก 21.5 เปอร์เซ็นต์เป็น 24 เปอร์เซ็นต์ ในปีหน้า 
กรณีมาตรการมติอียูต่อไทย ยังไม่มีผลกระทบอย่างมีนัย ทำได้เพียง 1.ระงับการเยือนอย่างเป็นทางการ 2.ด้านการค้าเอกชน. อียูไม่สามารถออกมาตรการแทรกแซงได้เพราะผิดกฎ WTO และ 3ด้าน FTA อยู่ระหว่างการเจรจา ซึ่งกำหนดเจรจารอบ 3 เดือนกคนี้ และคาดจะยื่นข้อเสนอในปี 59-60 อาจทำให้ต้องยื่นข้อเสนอช้าไปไม่น้อยกว่า 1 ปีขึ้นกับระยะเวลาทีจะมีเลือกตั้งของไทย

กรณีตัดสิทธิ GSP เป็นสิ่งที่เกิดขึ้นก่อนการรัฐประหารและภาคเอกชนรับรู้และเตรียมตัวมาแล้วก่อนหน้านี้ โดยที่ (i) 2.1 กรณีภาษีนำเข้าทูน่าเพิ่มจาก21.5% เป็น 24% TUF มีกิจการในยุโรปได้ยกเว้นภาษีนำเข้าอยู่แล้ว รวมถึงไม่ได้ Souringปลาจากในประเทศแต่อย่างใด  2.2 กรณีภาษีนำเข้ากุ้งแปรรูปเพิ่มจาก 7% เป็น 20% เริ่มต่นปี 57 และกุ้งแช่แข็งเพิ่มจาก 4.2% เป็น 12% เริ่มต้นปี 2558. ทาง. TUF และ CPF แทบไม่ได้ผลกระทบ สัดส่วนส่งออกกุ้งไปอียู คิดเป็นเพียง 1.6% และน้อยกว่า 1% ของยอดขายรวม


ส่วน CFRESH แม้สัดส่วนกุ้งส่งออกไปอียูราว 1/2 ของยอดขายรวม แต่ก็มีโรงงานแปรรูปในอังกฤษในปี 2556 สัดส่วนโรงงานในอังกฤษกว่า 1/2 ของยอดขายรวม และจะเพิ่มอย่างมีนัยในปีนี้ ทำให้สัดส่วนการส่งออกกุ้งแปรรูปไปอียูโดยตรงจะลดลงอย่างมีนัย ส่วนภาษีนำเข้ากุ้งเพิ่มจาก 4.2% เป็น 12% คิดเป็นผลกระทบเพียงเล็กน้อยเทียบกับมูลค่าเพิ่มจาก การปรับเพิ่มราคาขาย การประหยัดขนาด และการประหยัดต้นทุนของโรงงานในอังกฤษ
ประเมินข่าวดังกล่าวมีนัยทางจิตวิทยามากกว่าผลประกอบการ ความอ่อนไหวของข่าวและราคาหุ้นเป็นโอกาสเข้าลงทุนยังมีตัวน่าเก็บ แนะนำ TUF เป็นหุ้นดีที่สุดในกลุ่ม แนะนำ “ซื้อ” ให้มูลค่าพื้นฐาน 77 บาท ลงทุนระยะสั้นแนะนำ CFRESH “ซื้อ” ให้มูลค่าพื้นฐาน 11.50 บาท) คาดผลประกอบการจะฟื้นก้าวกระโดดตั้งแต่ไตรมาส 2/2557
MThai News

