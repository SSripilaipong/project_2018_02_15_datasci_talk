เชื่อได้ว่าทุกคนต้องอาบน้ำไม่ว่าจะก่อนออกจากบ้าน หรือก่อนนอน ในอดีตเราใช้สบู่ถูตัวกัน แต่ปัจจุบันมีครีมอาบน้ำ เทออกจากขวดก็อาบได้ง่ายดี ไม่ต้องกลัวสบู่ตกพื้นเพราะลื่น ก็ต้องก้มลงเก็บอีก
แต่ขอบอกว่าค่า PH นั้นสำคัญแก่ผิวคนเรา เพราะผิวคนรเรามีค่าเป็นกรดอ่อน ควรเลือกใช้ผลิตภัณฑ์ทำความสะอาดที่มีค่า PH เป็นกรดอ่อนๆเช่นกัน แต่สบู่ก้อนมีค่าเป็นด่าง ตรงกันข้ามกับผิวโดยสิ้นเชิง วันนี้จึงขออัพเดทราคาสินค้า ประเภท “ครีมอาบน้ำ” ส่วนใครจะเลือกยี่ห้อไหน แบบใดแล้วแต่ครับ

คลิปจาก MONO TV ช่อง 29


ข้อมูลจาก MONO TV ช่อง 29


ครีมอาบน้ำ ยี่ห้อ “ลักส์” ราคาขวดละ 29 บาท



ครีมอาบน้ำ ยี่ห้อ “โชกุ บุตสึ” ราคาขวดละ 52 บาท


ครีมอาบน้ำ ยี่ห้อ “บีไนซ์” ราคาขวดละ 115 บาท


ครีมอาบน้ำ ยี่ห้อ “เดทตอล” ราคาขวดละ 158 บาท


ครีมอาบน้ำ ยี่ห้อ “โดฟ” ราคาขวดละ 72 บาท
ค่า pH ของผิว
ค่า pH ของผิวหนัง คือการวัดค่าความเป็นกรด เป็นด่างของผิวชั้นนอก pH มีค่าตั้งแต่ 0-14 โดย 7 คือค่าที่เป็นกลาง น้อยกว่า 7 ถือเป็นกรด แต่หากมากกว่า 7 ก็เป็นด่างนั่นเอง ค่า pH ปกติของผิวอยู่ระหว่าง 4.2-5.6 ซึ่งเป็นกรดเล็กน้อย ผิวหนังแต่ละส่วนบนร่างกายมีค่า pH ไม่เท่ากัน รวมถึงค่า pH ของผิวผู้ชายจะน้อยกว่าผู้หญิง ค่า pH จะขึ้นกับชั้น Acid mantle ของผิว ซึ่งเกิดจากซีบัมและคราบไคลต่างๆที่ถูกขับขึ้นมาปกคลุมผิว
ประโยชน์ของ Acid mantle คืออะไร
ชั้น Acid mantle สามารถปกป้องผิวได้หลายทาง ได้แก่
1. เป็นแอนติออกซิแดนท์ หรือไขมันบนผิวจะช่วยลดการเกิดปฏิกิริยาออกซิเดชั่นที่มากเกิน โดยมันจะทำหน้าที่ออกตัวรับการเกิดออกซิเดชั่นแทนเซลล์ผิว ทำให้ไม่เกิดสิวหัวดำ (Black head) แทนนั่นเอง
2. กันน้ำ ชั้นไขมันช่วยกันน้ำไม่ให้ผ่านเข้าไปทำให้ผิวเปื่อย เหมือนไขมันที่เคลือบขนเป็ด นอกจากนี้ยังป้องกันผิวจากสภาวะแวดล้อมที่ไม่เหมาะสม เช่นแสงแดด ลม รวมถึงป้องกันการสูญเสียน้ำออกจากผิวด้วย
3. ป้องกันแบคทีเรีย การที่ผิวมี pH เป็นกรด จะช่วยป้องกันการเจริญเติบโตของแบคทีเรีย ทำให้ผิวมีสุขภาพดี เกิดสิวและผดผื่นน้อย
4. คงความแข็งแรงของผิวชั้นนอก ของผิวจะมีเคราตินปกคลุมอยู่ ซึ่งในภาวะที่เป็นกรดเล็กน้อย โปรตีนที่ประกอบเป็น  เคราตินจะยึดกันอย่างเหนียวแน่นมาก แต่หากมีภาวะเป็นด่างเพิ่มขึ้น โครงสร้างเคราตินเหล่านี้จะหลวมและลดความแข็งแรงลง
MThai News
