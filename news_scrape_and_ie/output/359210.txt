วานนี้(30 ก.ค.) กลุ่ม ผู้ค้าตลาดโบ๊เบ๊ ประมาณ 50 ราย ได้เดินทางมายังศาลาว่าการ กทม. เพื่อเรื่องร้องเรียนภายหลังที่ กทม.ได้เข้ามาจัดระเบียบการขายของ ผู้ค้า  ตลาดโบ๊เบ๊  โดยผู้ค้าได้ขอเข้าพบ  พล.ต.ต.วิชัย สังข์ประไพ  ที่ปรึกษาผู้ว่าฯ กทม. เพื่อรับเรื่องร้องเรียนจากปัญหาผู้ค้าไม่มีพื้นที่ขาย
เนื่องจากการจัดระเบียบให้แผงค้าใน  ตลาดโบ๊เบ๊  ที่อยู่ติดเรียบคลองผดุงกรุงเกษมเหลือเพียงด้านเดียวในช่วงกลางวัน ส่วนช่วงกลางคืนสามารถค้าขายได้ตามปกติ ทำให้เกิดผลกระทบกับผู้ค้าที่ขายกลางวันกว่า 300 ราย ได้รับความเดือดร้อน เพราะจะมีพื้นที่ค้าขายเพียง 1 เมตรเท่านั้น

ขณะที่ พล.ต.ต.วิชัย กล่าวยืนยันว่า ต้องจัดระเบียบผู้ค้าตลาด โบ๊เบ๊ เพื่อให้เป็นระเบียบมากกว่าเดิม ภายหลังที่ประชาชนไม่สามารถเดินบนทางเท้าได้ หรือกระทั่งการจราจรในพื้นที่ก็ติดขัดมาโดยตลอด
อย่างไรก็ตาม ผู้ค้าได้  ตลาดโบ๊เบ๊  ตะโกน วิพากษ์วิจารณ์การทำงานของ กทม.ด้วยความไม่พอใจ จนทำให้เจ้าหน้าที่เทศกิจได้ลงมาติดตามสถานการณ์ พร้อมทั้งแจ้งไปยังทหารที่ยืนรักษาการอยู่ในบริเวณใกล้เคียงเข้ามาเชิญกลุ่มผู้ค้าออกจากลานคนเมืองศาลา กทม. โดยฝ่ายทหารได้รับปากว่าจะนำข้อร้องเรียนไปหารือกับ กทม.เพื่อหาทางออกให้กับทุกฝ่าย
MThai News
