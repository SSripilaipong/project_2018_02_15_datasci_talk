หน.คสช ลงนามแต่งตั้ง คณะกรรมการสลากกินแบ่งรัฐบาลชุดใหม่  ซึ่งมี สมชัย สัจจพงษ์ อธิบดีกรมศุลกากร เป็น ประธานบอร์ดกองสลากคนใหม่
ผู้สื่อข่าวรายงานว่า พล.อ.ประยุทธ์ จันทร์โอชา ผบ.ทบ. ในฐานะหัวหน้าคณะรักษาความสงบแห่งชาติ( คสช.) ได้ลงนามแต่งตั้งคณะกรรมการ สลากกินแบ่งรัฐบาล ใหม่ หรือ  บอร์ดกองสลาก  ตั้งแต่วันที่ 28 มิ.ย. โดยแต่งตั้งบุคคล 4 คน ประกอบด้วย นายสมชัย สัจจพงษ์ อธิบดีกรมศุลกากร เป็น ประธานบอร์ดกองสลาก , พล.ต.สราวุธ กาพย์เดโช กรรมการ, นายพรศักดิ์ ศรีณรงค์ กรรมการ และนายชัยพร ธรรมพีร กรรมการ
สำหรับ บอร์ดกองสลาก  9 คน โดยเป็นผู้แทนโดยตำแหน่งจากหน่วยงานต่างๆ 4 คน จากกระทรวงมหาดไทย กรมบัญชีกลาง สำนักงบประมาณ สภาสังคมสงเคราะห์แห่งประเทศไทย และอีก 1 คน เป็นผู้อำนวยการสำนักงาน  สลากกินแบ่งรัฐบาล  ที่เป็นกรรมการโดยตำแหน่ง ซึ่งกำลังมีการประกาศสรรหาในเร็วๆ นี้ โดยมีนายจรินทร์ จักกะพาก รองปลัดกระทรวงมหาดไทย เป็นประธานสรรหา คาดว่าน่าจะใช้เวลาสรรหา 2-3 เดือน ทำให้ขณะนี้บอร์ดใหม่ไม่สามารถประชุมได้ จนกว่าจะมีผู้อำนวยการสลากฯคนใหม่
MThai News
