ประยุทธ์ นัดประชุมบอร์ดรัฐวิสาหกิจ ตรวจสอบความคืบหน้า โครงการลงทุนเกิน 100 ล้านบาท  ด้าน สคร.เตรียมออกหลักเกณฑ์ให้รัฐวิสาหกิจรายงานข้อมูลวันนี้
นาย รังสรรค์ ศรีวรศาสตร์  ปลัดกระทรวงการคลัง เปิดเผยว่า ในวันที่ 9 กรกฎาคม นี้  พล.อ.ประยุทธ์ จันทร์โอชา  ผู้บัญชาการทหารบก (ผบ.ทบ.) และหัวหน้าคณะรักษาความสงบแห่งชาติ (คสช.) ในฐานะประธานคณะกรรมการนโยบายและกำกับดูแลรัฐวิสาหกิจ( ซูเปอร์บอร์ด )ได้นัดประชุมคณะกรรมการทั้ง 17 คน เป็นครั้งแรกเพื่อกำหนดนโยบายในการบริหารงานรัฐวิสาหกิจ
ทั้งนี้มีรายงานข่าวแจ้งว่าในการประชุมดังกล่าวจะมีการรายงานความคืบหน้าการพิจารณาโครงการลงทุนเกิน 100 ล้านบาทของรัฐวิสาหกิจทั้งหมด โดยในวันนี้ (7 ก.ค.)สำนักงานคณะกรรมการนโยบายรัฐวิสาหกิจ (สคร.) จะประชุมเพื่อออกหลักเกณฑ์ให้รัฐวิสาหกิจรายงานข้อมูลตามวันและเวลาที่กำหนด
MThai News
