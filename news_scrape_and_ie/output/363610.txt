รฟท. – ขสมก. ไฟเขียวต่ออายุ รถไฟฟรี และรถเมล์ฟรี  ถึงสิ้นปี หวังลดภาะค่าครองชีพประชาชน เตรียมส่งรายระเอียดเรื่องค่าใช้จ่ายแก่ กระทรวงการคลัง  เพื่อส่งต่อ  คสช . ให้พิจารณาอนุมัติต่อไป
รายงานข่าวแจ้งว่า คณะกรรมการบริหารการรถไฟแห่งประเทศไทย หรือ รฟท. ได้เห็นชอบต่ออายุโครงการรถไฟฟรีเพื่อประชาชนออกไปอีก 6 เดือน หลังได้มีการประชุมหารือถึงเรื่องดังกล่าวเมื่อวันที่ 4 ก.ค. ที่ผ่านมา
ภาพจาก @isranews
โดยให้ขยายเวลาโครงการที่จะสิ้นสุดในวันที่ 31 กรกฎาคม 2557 ออกไปจนถึงสิ้นปี 2557 นี้ เพื่อช่วยเหลือเรื่องค่าครองชีพประชาชน   ขณะเดียวกันที่ประชุมคณะกรรมการ ขสมก. ก็ได้มีมติต่ออายุโครงการรถเมล์ฟรี ออกไปอีก 6 เดือนเช่นกัน ภายหลังจะสิ้นสุดระยะเวลาในวันที่ 31 กรกฎาคมนี้  ซึ่งคาดว่าจะใช้เงินอุดหนุนเพื่อชดเชยรายได้ให้ ขสมก.เดือนละ 250 ล้านบาท ตลอด 6 เดือน รวมทั้งสิ้น 1,500 ล้านบาท
เบื้องต้นทาง รฟท. และ ขสมก. เตรียมเสนอรายละเอียดงบค่าใช้จ่ายในโครงการต่อกระทรวงการคลัง ก่อนเสนอคณะรักษาความสงบแห่งชาติ (คสช.) เพื่อให้รับทราบ และมีการพิจารณาอนุมัติต่อไป
MThai news
