สำนักงานสลากกินแบ่งรัฐบาล จัดสรรโควตาสลากให้ผู้พิการ เพิ่มอีก 2 ล้านฉบับ เริ่มงวดแรก 1 สิงหาคม นี้
พ.ต.อ.บุญส่ง จันทรีศรี  รองผู้อำนวยการสำนักงานสลากกินแบ่งรัฐบาล เปิดเผยว่า วันนี้(7ก.ค.)ได้สุ่มคัดเลือกผู้พิการที่ได้แจ้งความประสงค์ขอรับสลากไปจำหน่ายเพิ่มเติม ตามมติคณะกรรมการ สลากกินแบ่งรัฐบาล  เมื่อวันที่ 12 มิถุนายน ที่ผ่านมา ให้เพิ่มโควตาสลากอีกงวดละ 2 ล้านฉบับ ในงวดวันที่ 1 สิงหาคม เป็นต้นไป

โดยการสุ่มคัดเลือกในวันนี้ได้จัดสรรโควตาให้กับผู้พิการจำนวน 3,340 ราย รายละ 500-600 ฉบับ จากผู้พิการที่แจ้งความประสงค์และผ่านการตรวจสอบคุณสมบัติจำนวน96,936 ราย ซึ่งเป็นผู้พิการที่ไม่มีโควตาเดิม
อย่างไรก็ตาม  ข่าวล่าสุด  การจัดสรรโควต้าให้ ผู้พิการ ในครั้งนี้ ได้ขอความร่วมมือให้จำหน่ายไม่เกิน 80 บาทต่อฉบับ เนื่องจากได้รับสลากในราคา74.40 บาทต่อฉบับ อยู่แล้ว
MThai News
