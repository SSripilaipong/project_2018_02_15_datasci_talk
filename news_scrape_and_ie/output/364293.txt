นักวิเคราะห์ฯคาดตลาด หุ้นไทย เช้านี้มีโอกาสอ่อนลง เช่นเดียวกับตลาดภูมิภาคที่ส่วนใหญ่อยู่ในแดนลบคาดน่าจะมีการเก็งกำไรหุ้นขนาดกลาง-เล็ก กลุ่มอสังหาริมทรัพย์ และหุ้นที่ราคายัง Laggard
นาย ถนอมศักดิ์ สหรัตน์ชัย  ผู้ช่วยกรรมการผู้จัดการและหัวหน้าฝ่ายวิจัย บล.เคที ซีมิโก้ กล่าวว่า  ตลาดหุ้นไทย เช้าวันนี้(8 ก.ค.) มีโอกาสที่จะอ่อนตัวลง ในทิศทางเดียวกับตลาดหุ้นอื่นในภูมิภาคเอเชียที่เช้านี้ส่วนใหญ่จะอยู่ในแดนลบเฉลี่ยราว 0.1-0.3% เนื่องจากตลาดฯช่วงนี้ยังไม่ได้มีปัจจัยใหม่ และเป็นช่วงของการรอการประกาศผลประกอบการไตรมาส 2/57 โดยให้แนวรับที่ 1,490 จุด แนวต้าน 1,508-1,515 จุด

ทั้งนี้ มองว่าน่าจะมีการเข้ามาเล่น เก็งกำไรหุ้น ขนาดกลาง-เล็กทำให้ดูเด่นในช่วงนี้ อย่างหุ้นในกลุ่มอสังหาริมทรัพย์ และหุ้นที่ราคายัง Laggard นอกจากนี้สัปดาห์หน้าจะมีการประกาศเรื่องรถไฟรางคู่ ก็อาจจะมีแรงเก็งกำไรเข้ามา
ด้านปัจจัยภายนอกให้รอดูตัวเลขเศรษฐกิจของจีนที่จะประกาศในวันพฤหัสที่ 10 ก.ค.นี้ พร้อมรอดูรายละเอียดเกี่ยวกับการประชุมของธนาคารกลางสหรัฐฯ(เฟด)ครั้งที่แล้ว ซึ่งจะรายงานออกมาในวันพุธที่ 9 ก.ค.2557 โดยให้ดูเกี่ยวกับทิศทางอัตราดอกเบี้ย
ข่าวล่าสุด  หุ้นเปิดตลาด  เวลา 10.00 น.ดัชนี้อยู่ที่ระดับ 1,506.51 จุดเพิ่มขึ้น 3.30 จุด เปลี่ยนแปลง +0.22% มูลค่าการซื้อขาย 1,086.00 ล้านบาท
MThai News
