ธนาคารแห่งประเทศไทย ประกาศให้วันจันทร์ที่  11 ส.ค.  2557 เป็นวันหยุดของสถาบันการเงินเป็นกรณีพิเศษเพิ่มเติมอีก 1 วัน
ข่าววันนี้  ธนาคารแห่งประเทศไทย แจ้งว่าตามที่ที่ประชุมคณะรักษาความสงบแห่งชาติ (คสช.) ได้มีมติให้วันจันทร์ที่  11 สิงหาคม  2557 เป็นวันหยุดราชการเป็นกรณีพิเศษเพิ่มเติม เพื่อให้ประชาชนได้มี วันหยุดเพิ่ม  กับครอบครัวในช่วงเทศกาลวันแม่และเพื่อเป็นการกระตุ้นเศรษฐกิจของประเทศจากการจับจ่ายใช้สอยและการท่องเที่ยว นั้น

ธนาคารแห่งประเทศไทย พิจารณาแล้วเห็นว่า การกำหนดให้วันดังกล่าวเป็น วันหยุด ทำการของสถาบันการเงินเป็นกรณีพิเศษเพิ่มเติมอีก 1 วัน เป็นการสนับสนุนนโยบายกระตุ้นภาคธุรกิจท่องเที่ยว อันจะช่วยส่งเสริมการเจริญเติบโตทางเศรษฐกิจของประเทศในภาพรวม นอกจากนี้ การ ประกาศวันหยุด  ให้ทราบล่วงหน้าเป็นเวลาพอสมควร ทำให้ภาคธุรกิจสามารถเตรียมการปรับตัวได้ จึงไม่น่าส่งผลกระทบต่อระบบการเงินและระบบเศรษฐกิจของประเทศอย่างมีนัยส าคัญ ธปท. จึงกำหนดให้วันจันทร์ที่ 11 สิงหาคม 2557 เป็นวันหยุดทำการของสถาบันการเงินเป็นกรณีพิเศษเพิ่มเติมอีก 1 วัน
อย่างไรก็ดี แม้ในวันดังกล่าวจะเป็น วันหยุด ทำการ แต่สถาบันการเงินสามารถใช้ดุลยพินิจในการเลือกเปิดสาขาบางแห่ง เช่น สาขาในห้างสรรพสินค้า เพื่อให้บริการแก่ประชาชนได้ เช่นเดียวกับกรณีเป็นวันหยุดตามปกติทั่วไป แต่ทั้งนี้ก็ควรคำนึงถึงการดูแลพนักงานของสถาบันการเงินตามสมควรด้วย
MThai News
ปฏิทิน 2557  |  วันหยุดประจำปี 2557  |  วันสำคัญประจำปี 2557  |

