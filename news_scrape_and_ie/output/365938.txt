ข่าววันนี้…ดอกบัวราคาพุ่งกว่า 2 เท่า จากมัดละ 20 บาท ขยับขึ้นเป็น 50 บาท รับเทศกาล วันอาสาฬหบูชา   วันเข้าพรรษา
ผู้สื่อข่าวรายงานว่า ช่วงเทศกาล สัปดาห์พระพุทธศาสนา เนื่องใน วันอาสาฬหบูชา   วันเข้าพรรษา นี้ ส่งผลให้ราคาดอกไม้โดยเฉพาะราคาดอกบัวปรับราคาขึ้นอย่างต่อเนื่อง จากการสำรวจล่าสุดที่ตลาดอ่างทองพบว่า ราคาดอกบัว 10 ดอกจากเดิมมัดละ 20 บาท ขยับขึ้นเป็น 50 บาท และดอกดาวเรืองจากราคาดอกละ 1 บาท ขยับเพิ่มเป็น 2-3 บาท

ทั้งนี้ร้านค้าได้บอกว่าสาเหตุราคาดอกไม้ปรับขึ้นเพราะหายาก อากาศแห้ง ทำให้ผลผลิตออกมาน้อย ขณะที่ราคาดอกมะลิยังไม่มีการปรับราคาขึ้นจากเดิมเนื่องจากในช่วงนี้มีผลผลิตออกสู่ตลาดมาก
MThai News
