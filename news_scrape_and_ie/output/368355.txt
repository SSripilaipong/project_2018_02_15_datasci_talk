ข่าววันนี้ … เรือด่วน เจ้าพระยา เตรียมเสนอต่อคสช.ขอปรับขึ้นค่าโดยสารอีก 2 บาท ระบุบริษัทขาดทุน 12-13 ล้านบาท
น.ท.ปริญญา รักวาทิน กรรมการผู้จัดการ บริษัท  เรือด่วนเจ้าพระยา  จำกัด เปิดเผยถึง ความคืบหน้าในการขอปรับ ขึ้นค่าโดยสาร อีก 2 บาท ว่า ขณะนี้ยังไม่มีความคืบหน้าแต่โดยส่วนตัว คาดว่าหน่วยงานรัฐน่าจะขอให้ผู้ประกอบการตรึงค่าโดยสารต่อไป รวมทั้งรอผลสรุปการปฏิรูปราคาพลังงานแล้วเสร็จก่อน จึงจะสามารถประชุมเรื่องต้นทุนค่าโดยสารได้

ทั้งนี้หากภายใน 2 เดือนยังไม่มีความชัดเจน ตนจะขอเข้าพบคณะรักษาความสงบแห่งชาติ (คสช.) เพื่อขอความชัดเจน เนื่องจากขณะนี้ผู้ประกอบการได้รับความเดือดร้อน ซึ่งหากยังไม่มีการอนุมัติปรับขึ้นค่าโดยสาร จะส่งผลให้ปีนี้บริษัทขาดทุนประมาณ 12-13 ล้านบาท
MThai News
