นักเศรษฐศาสตร์อาวุโส ธนาคารสแตนดาร์ดชาร์เตอร์ด เชื่อค่าขึ้นบาทแข็งค่า ช่วงครึ่งปีหลัง เหตุสถานการณ์ในประเทศคลี่คลาย และ เฟด ยังไม่มีทีท่าปรับขึ้นดอกเบี้ยในเวลาอันใกล้
รายงานข่าวแจ้งว่า วานนี้ (14 ก.ค. 57) นางสาวอุสรา วิไลพิชญ์ นักเศรษฐศาสตร์อาวุโส ธนาคารสแตนดาร์ดชาร์เตอร์ด (ไทย) ได้ออกมาวิเคราะห์ถึงสถานการณ์ค่าเงินบาทในช่วงครึ่งปีหลัง 2557 ว่า

ในช่วงครึ่งปีหลังโอกาสที่ค่าเงินบาทของไทยแข็งค่ามีอยู่มาก เพราะเศรษฐกิจที่เริ่มเข้าสู่ภาวะปกติ และสถานการณ์ทางการเมืองในประเทศเริ่มลดความรุนแรงหลังการเข้ามาคุมอำนาจบริหารประเทศของ คสช. ขณะเดียวกัน ธนาคารกลางสหรัฐ หรือ เฟด ก็ยังไม่มีความชัดเจนถึงมาตราการปรับขึ้นอัตราดอกเบี้ยในระยะอันใกล้นี้
จึงทำให้คาดการณ์ได้ว่านักลงทุนต่างชาติจะหันเข้ามาลงทุนในตลาดหุ้นไทยในช่วงครึ่งปีหลังมากยิ่งขึ้น โดยเฉพาะในไตรมาส 3 หากเป็นไปตามที่คาดการณ์ เงินบาทแข็งค่าขึ้นหลุดแนวรับที่ 32.00 บาท/ดอลลาร์สหรัฐ ก็น่าจะขยับไปสู่ระดับ 31.60 บาท/ดอลลาร์สหรัฐได้
MThai news
