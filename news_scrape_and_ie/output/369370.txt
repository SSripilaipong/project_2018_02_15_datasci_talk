พาณิชย์ประกาศ ราคาหมูแนะนำ  ระหว่างวันที่15-18 ก.ค. 57 ขายปลีกหมูเนื้อแดงตัดแต่งห้ามเกิน 159 บาทต่อกก. ผู้จำหน่ายไม่ติดป้ายถูกปรับ 10,000บาท
นางจินตนา ชัยยวรรณาการ รักษาราชการแทนอธิบดี กรมการค้าภายใน  เปิดเผยว่า กรมฯได้ประกาศราคารับซื้อและราคาจำหน่ายสุกร เนื้อสุกรแนะนำ ระหว่างวันที่15-18 ก.ค. 57โดยราคาสุกรมีชีวิตหน้าฟาร์มกรุงเทพมหานคร ภาคกลาง และภาคตะวันตกราคากิโลกรัมละ79บาท

ภาคตะวันออกเฉียงเหนือราคากิโลกรัมละ80บาท ภาคตะวันออกราคากิโลกรัมละ 81 บาท ภาคใต้ราคากิโลกรัมละ78บาท และภาคเหนือราคากิโลกรัมละ80บาท ราคาจำหน่ายส่งหมูชำแหละ(หมูซีก) กรุงเทพมหานคร ภาคกลาง และภาคตะวันตก ไม่สูงกว่าราคากิโลกรัมละ93บาท
ภาคตะวันออกเฉียงเหนือไม่สูงกว่าราคากิโลกรัมละ94บาท ภาคตะวันออกไม่สูงกว่าราคากิโลกรัมละ95 บาท ภาคใต้ไม่สูงกว่าราคากิโลกรัมละ92บาท และภาคเหนือไม่สูงกว่าราคากิโลกรัมละ94บาท
ราคาจำหน่ายส่งชิ้นส่วน หมูเนื้อแดง (เนื้อสะโพก เนื้อไหล่)กรุงเทพมหานคร ภาคกลางและ ภาคตะวันตกไม่สูงกว่าราคากิโลกรัมละ128บาท ภาคตะวันออกเฉียงเหนือไม่สูงกว่าราคากิโลกรัมละ129บาท ภาคตะวันออกไม่สูงกว่าราคากิโลกรัมละ 131 บาท ภาคใต้ไม่สูงกว่าราคากิโลกรัมละ127บาท และภาคเหนือไม่สูงกว่าราคากิโลกรัมละ129บาท
ราคาจำหน่ายปลีก หมู เนื้อแดงไม่ตัดแต่ง(เนื้อสะโพก เนื้อไหล่)กรุงเทพมหานคร ภาคกลางและภาคตะวันตก ไม่สูงกว่าราคากิโลกรัมละ144บาท ภาคตะวันออกเฉียงเหนือไม่สูงกว่าราคากิโลกรัมละ145บาท ภาคตะวันออกไม่สูงกว่าราคากิโลกรัมละ 147 บาท ภาคใต้ไม่สูงกว่าราคากิโลกรัมละ143บาท และภาคเหนือไม่สูงกว่าราคากิโลกรัมละ145บาท
ราคาจำหน่ายปลีกหมูเนื้อแดงตัดแต่ง (เนื้อสะโพกเนื้อไหล่)กรุงเทพมหานคร ภาคกลางและภาคตะวันตกไม่สูงกว่าราคากิโลกรัมละ156บาท ภาคตะวันออกเฉียงเหนือไม่สูงกว่าราคากิโลกรัมละ157บาท ภาคตะวันออกไม่สูงกว่าราคากิโลกรัมละ 159 บาท ภาคใต้ไม่สูงกว่าราคากิโลกรัมละ154บาท และภาคเหนือไม่สูงกว่าราคากิโลกรัมละ157บาท
หากผู้จำหน่ายปลีกไม่ปิดป้ายแสดงราคาสินค้ามีโทษปรับไม่เกิน 10,000 บาท ทั้งนี้ประชาชนที่ไม่ได้รับความเป็นธรรมในการซื้อสินค้าและบริการ สามารถแจ้งเข้ามาที่สายด่วนกรมการค้าภายใน 1569
MThai News
