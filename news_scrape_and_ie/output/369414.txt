เครือ โมโน กรุ๊ป  นำทีมพนักงานและอาสาสมัครจากเว็บไซต์เอ็มไทยดอทคอม เข้าร่วมกิจกรรม “ MThai คลิกดี ทำดี  ครั้งที่ 5/2557 : รั้วรอบขอบชิด” ณ ศูนย์พัฒนาเด็กเล็กบ้านห้วยผาก อ.สวนผึ้ง จ.ราชบุรี

เมื่อวันศุกร์ที่ 4 กรกฎาคม 2557 คุณกิตติศักดิ์ พุกเจริญ ผู้จัดการอาวุโสฝ่ายกิจกรรมเพื่อสังคม และ คุณวริศรา ดากลืน ผู้จัดการฝ่ายวางแผนกลยุทธ์ กลุ่มธุรกิจอินเทอร์เน็ต  บริษัท โมโน เทคโนโลยี จำกัด (มหาชน)  ในเครือโมโน กรุ๊ป นำทีมพนักงานและอาสาสมัครจากเว็บไซต์เอ็มไทยดอทคอม เข้าร่วมกิจกรรม “MThai คลิกดี ทำดี ครั้งที่ 5/2557 : รั้วรอบขอบชิด” ณ ศูนย์พัฒนาเด็กเล็กบ้านห้วยผาก อ.สวนผึ้ง จ.ราชบุรี

โดยจัดกิจกรรมทาสีรั้ว ซึ่งโมโน กรุ๊ปได้สนับสนุนงบประมาณในการก่อสร้างไปก่อนหน้านี้ พร้อมกิจกรรมปรับภูมิทัศน์ เลี้ยงอาหารกลางวัน และบริจาคอุปกรณ์การเรียนการสอน รวมถึงส่งมอบขนม-ข้าวของเครื่องใช้จากน้ำใจพนักงานโมโนกรุ๊ป ที่ได้ร่วมบริจาคให้กับน้องๆและชาวบ้านด้วย ติดตามและร่วมเป็นส่วนหนึ่งของกิจกรรม  MThai  คลิกดี ทำดี ครั้งต่อไปกับเราได้ที่
MThai News
