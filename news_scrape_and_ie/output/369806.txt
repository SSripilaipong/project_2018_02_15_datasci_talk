คสช.เด้ง กวิน  ทังสุพานิช พ้นตำแหน่งเลขาธิการเลขาธิการสำนักงานคณะกรรมการกำกับกิจการพลังงาน หรือ กกพ.
ข่าววันนี้ …เมื่อวันที่ 18 ก.ค.57 คณะรักษาความสงบแห่งชาติ ( คสช. ) ออกประกาศ คสช.ฉบับที่ 95/2557 เรื่องการให้เลขาธิการสำนักงานคณะกรรมการกำกับกิจการพลังงานพ้นจากตำแหน่ง และการแต่งตั้งคณะกรรมการกำกับกิจการพลังงาน เพื่อให้การกำกับดูแลการประกอบกิจการพลังงานของประเทศเป็นไปอย่างต่อเนื่องและมีประสิทธิภาพยิ่งขึ้น คสช.จึงมีประกาศดังต่อไปนี้
1. ให้นาย กวิน ทังสุพานิช  พ้นจากตำแหน่งเลขาธิการสำนักงานคณะกรรมการกำกับกิจการพลังงาน
2. ให้กรรมการกำกับกิจการพลังงานที่ปฏิบัติหน้าที่อยู่ก่อนวันที่ประกาศนี้ใช้บังคับพ้นจากตำแหน่ง
3. บทบัญญัติที่เกี่ยวกับการสรรหาตามพระราชบัญญัติการประกอบกิจการพลังงาน พ.ศ.2550 มิให้นำมาใช้บังคับกับการแต่งตั้งคณะกรรมการกำกับกิจการพลังงานตามประกาศนี้
4. ให้คณะกรรมการกำกับกิจการพลังงาน ประกอบด้วย
1) นายไกรสีห์ กรรณสูต         กรรมการ
2) นางดวงมณี โกมารทัต       กรรมการ
3) นางปัจฉิมา ธนสันติ           กรรมการ
4) นายพรเทพ ธัญญพงศ์ชัย     กรรมการ
5) นายวัชระ คุณาวัฒนาวุฒิ     กรรมการ
6) น.ส.วิไลพร ลิ่วเกษมศานต์   กรรมการ
7) นายวีระพล จิรประดิษฐกุล   กรรมการ
ให้กรรมการตามวรรคหนึ่ง ประชุมร่วมกันเพื่อเลือกกันเองให้คนหนึ่งเป็นประธานกรรมการ
5. ให้คณะกรรมการตามข้อ 4 เป็นคณะกรรมการกำกับกิจการพลังงาน ตามมาตรา 10 แห่งพระราชบัญญัติการประกอบกิจการพลังงาน พ.ศ.2550
6. ให้คณะกรรมการตามข้อ 4 ปฏิบัติหน้าที่ตั้งแต่วันที่ประกาศนี้ใช้บังคับเป็นต้นไป
7. เมื่อมีการจัดตั้งคณะรัฐมนตรีแล้ว ให้นายกรัฐมนตรีนำความกราบบังคมทูล เพื่อทรงพระกรุณาโปรดเกล้าฯ แต่งตั้งประธานกรรมการตามข้อ 4 เพื่อให้เป็นไปตามบทบัญญัติแห่งกฎหมาย
ทั้งนี้ ตั้งแต่บัดนี้เป็นต้นไป
ประกาศ ณ วันที่ 17 กรกฎาคม พุทธศักราช 2557
พลเอกประยุทธ์ จันทร์โอชา
หัวหน้าคณะรักษาความสงบแห่งชาติ
MThai News
