“พล.อ.ประยุทธ์” ประชุม บอร์ด BOI เห็นชอบอนุมัติ 15 โครงการส่งเสริมการลงทุนมูลค่า 51,226.5 ล้านบาท มั่นใจพิจารณาทั้งหมดภายในสิ้นเดือน ส.ค. นี้
นายอุดม วงศ์วิวัฒน์ไชย เลขาธิการคณะกรรมการส่งเสริมการลงทุน แถลงภายหลังการประชุม BOI นัดที่ 2 ที่มี พล.อ.ประยุทธ์ จันทร์โอชา ผู้บัญชาการทหารบก ในฐานะหัวหน้าคณะรักษาความสงบแห่งชาติ หรือ คสช. และ พล.อ.อ.ประจิน จั่นตอง รองหัวหน้า คสช. ฝ่ายเศรษฐกิจ ว่า

วันนี้ที่ประชุมเห็นชอบอนุมัติโครงการส่งเสริมการลงทุนทั้งสิ้น 15 โครงการ รวมมูลค่าการลงทุน 51,226.5 ล้านบาท ประกอบด้วยการส่งเสริมการผลิตเบเกอรี่ ส่งเสริมกิจการผลิตเอทานอล ส่งเสริมกิจการผลิตผ้า และส่วนประกอบของการผลิตผ้าอ้อมสำเร็จรูป ส่งเสริมกิจการผลิตกระจกเคลือบผิวกันรังสี ส่งเสริมการผลิตรถยนต์ประหยัดพลังงานมาตรฐานสากล หรือ อีโคคาร์
ส่งเสริมกิจการผลิตไฟฟ้าจากเชื้อเพลิงชีวมวลและไอน้ำ ส่งเสริมกิจการผลิตไฟฟ้าจากพลังงานลม ส่งเสริมให้เพิ่มกำลังการผลิตกิจการขนถ่ายสิ้นค้าสำหรับเรือเดินทะเล อาทิ การขนถ่ายปิโตรเลียมเหลว ส่งเสริมกิจการผลิตไฟฟ้าและไอน้ำตลอด 1 เดือนที่ผ่านมา อย่างไรก็ตาม คณะกรรมการ BOI มั่นใจว่าจะสามารถอนุมัติโครงการทั้งหมดได้ภายในเดือนสิงหาคม นี้
เลขาฯ BOI เผย กำหนดกรอบลงทุน 5 ปี หนุนลงทุน ตปท.
นายอุดม วงศ์วิวัฒน์ไชย เลขาธิการคณะกรรมการส่งเสริมการลงทุน หรือ BOI กล่าวภายหลังการประชุม BOI นัดที่ 2 ที่มี พล.อ.ประยุทธ์ จันทร์โอชา ผู้บัญชาการทหารบก ในฐานะหัวหน้าคณะรักษาความสงบแห่งชาติ หรือ คสช. และ พล.อ.อ.ประจิน จั่นตอง รองหัวหน้า คสช. ฝ่ายเศรษฐกิจ ว่า
ถึงกรอบนโยบายใหม่ที่เสนอไว้ก่อนหน้า โดยกำหนดกรอบนโยบายส่งเสริมการลงทุนไว้ 5 ปี แต่เพื่อให้สอดคล้องกับแผนพัฒนาเศรษฐกิจและสังคมแห่งชาติฉบับที่ 12 จึงเห็นชอบให้ขยายกรอบเวลาออกไปอีก 2 ปี ตั้งแต่ปี 2558-2564 โดยที่ประชุมได้กำหนดเป้าหมายหลัก อาทิ การยกระดับโครงสร้างเศรษฐกิจภายในประเทศ
เพื่อให้หลุดพ้นจากรายได้ ปานกลางของประเทศ ปรับเปลี่ยนเรื่องการให้สิทธิประโยชน์ และวิธีการสนับสนุนการลงทุน ดยจะนำเทคโนโลยีเข้ามามีส่วนช่วยเรื่องการบริการมากขึ้น เน้นให้มีการส่งเสริมนักลงทุนไทยให้ไปลงทุนในต่างประเทศ เพื่อเพิ่มโอกาสและขยายโอกาสในช่วง AEC ทั้งนี้ คณะกรรมการ BOI ยังต้องการเน้นการลงทุนในกิจการที่เป็นประโยชน์กับประเทศ รวมถึงส่งเสริมการลงทุนทั้งในและต่างประเทศ และลดการลดหย่อนการจัดเก็บภาษีเงินได้

