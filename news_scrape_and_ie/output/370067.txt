มหาวิทยาลัยชั้นนำไทยติดอันดับติด1ใน100 ของโลก
สำนักจัดอันดับมหาวิทยาลัยชื่อดังจากประเทศอังกฤษ Times Higher Education ได้ประกาศผลการจัดอันดับมหาวิทยาลัยจากกลุ่มประเทศเศรษฐกิจเกิดใหม่ จำนวน 100 มหาวิทยาลัย ในชื่อ Times Higher Education BRICS & Emerging Economies Rankings 2014
ภาพจาก enn.co.th
โดยมีกลุ่มประเทศที่ติดกลุ่มในการจัดอันดับทั้งสิ้น 22 ประเทศจากทั่วโลก จากการสำรวจกลุ่มประเทศใน FTSE Group ซึ่งเป็นกลุ่มประเทศที่ถูกจับตามองถึงการเจริญเติบโตอย่างต่อเนื่องและมีความร่วมมือกันทางด้านเศรษฐกิจระหว่างประเทศซึ่งรวมถึงประเทศไทยด้วย
การจัดอันดับครั้งนี้ทาง Times Higher Education ยังคงยึดระเบียบวิธีวิจัยและตัวชี้วัดปกติของการจัดอันดับมหาวิทยาลัยโลกเหมือนเดิม ได้แก่13 ตัวชี้วัด จาก 5 กลุ่มใหญ่ในด้าน การสอน งานวิจัย การอ้างถึงผลงานทางวิชาการ รายได้จากภาคอุตสาหกรรม และสายตาจากนานาชาติที่มองมหาวิทยาลัย
สำหรับมหาวิทยาลัยของไทย 4 แห่งที่ติดอันดับดังกล่าวประกอบด้วย 
มหาวิทยาลัยเทคโนโลยีพระจอมเกล้าธนบุรี อันดับที่ 29 
มหาวิทยาลัยมหิดล อันดับที่ 52 
จุฬาลงกรณ์มหาวิทยาลัย อันดับที่ 85 
และมหาวิทยาลัยสงขลานครินทร์ (มอ.) อยู่อันดับที่ 89
อย่างไรก็ดีก่อนหน้านี้ Times Higher Education ได้จัดอันกับให้ มหาวิทยาลัยเทคโนโลยีพระจอมเกล้าธนบุรี (มจธ.) และมหาวิทยาลัยมหิดล ก็ติดอันดับท็อป 100 มหาวิทยาลัยที่ดีที่สุดในเอเชียด้วย โดย มจธ. ติดอันดับ 50 ตามด้วยมหิดลติดอันดับ 82 ของเอเชีย
MThai news
………………………………………………………………………………………………………………..
