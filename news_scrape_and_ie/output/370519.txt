สถาบันอาหาร  เผย เมนู  น้ำตกหมู -ไก่ ขึ้นแท่น อาหารยอดนิยมชาวต่างชาติ  แซงหน้า  มัสมั่น
นาย เพ็ชร ชินบุตร  ผู้อำนวยการ สถาบันอาหาร  กระทรวงอุตสาหกรรม เผยว่า สถาบันอาหาร ได้สำรวจความนิยมอาหารไทยในต่างประเทศล่าสุดพบว่า ผู้บริโภคในยุโรปนิยมเมนู น้ำตกหมู  ขณะที่ประเทศสหรัฐอเมริกา นิยมเมนูน้ำตกไก่ และน้ำตกเนื้อ ต่างจากปีก่อนๆ ที่นิยมแกงมัสมั่นสูงที่สุด
สำหรับเหตุผลที่ต่างชาติ ชื่นชอบ เมนูน้ำตก เพราะมีความหอมของข้าวคั่วเป็นส่วนประกอบ ส่วนหนึ่งเป็นผลจากชาวต่างชาติเริ่มรู้จักเครื่องเทศของไทยมากขึ้น ซึ่งทางสถาบัน จะเน้นส่งเสริมให้ชาวต่างชาติรู้จักเครื่องเทศไทย รวมทั้งเครื่องปรุงอาหารไทยให้เป็นที่นิยมมากขึ้นต่อไป
