ปลัดสำนักนายกรัฐมนตรี เผย ผลการตรวจสอบปริมาณข้าวคงเหลือของรัฐ ยังพบปัญหาปริมาณข้าวขาดหายจากบัญชี เกินร้อยละ 5 มีเกิดขึ้นอีกในหลายจังหวัด

ม.ล.ปนัดดา ดิศกุล ปลัดสำนักนายกรัฐมนตรี เปิดเผยผ่านทางเฟซบุ๊กถึงความคืบหน้าการลงพื้นที่เพื่อตรวจสอบปริมาณและคุณภาพข้าวคงเหลือของรัฐว่า คณะทำงานที่นำโดยผู้ตรวจราชการสำนักนายกรัฐมนตรีและกระทรวงต่าง ๆ ได้รายงานให้ทราบในฐานะประธานคณะอนุกรรมการตรวจสอบ ข้าวคงเหลือของรัฐ ว่าผลการตรวจสอบปริมาณข้าวคงเหลือของรัฐ ยังพบปัญหาปริมาณข้าวขาดหายจากบัญชี โดยไม่ระบุเหตุผล เกินร้อยละ 5 มีเกิดขึ้นอีกในหลายจังหวัด คือ จ.ฉะเชิงเทรา นครสวรรค์ นครราชสีมา และเพชรบูรณ์ โดยเฉพาะอย่างยิ่งใน จ.ฉะเชิงเทรา และนครสวรรค์ เกิดปัญหาดังกล่าวมากกว่า 1 โกดัง
MThai News
