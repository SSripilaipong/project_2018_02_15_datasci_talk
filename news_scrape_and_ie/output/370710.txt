กสทช.เคาะ แล้ว  ราคาคูปองทีวีดิจิตอล  690 บาท/ครัวเรือน  คาด ก.ย.นี้ แจกจ่ายได้
รายงานข่าวแจ้งว่า วันนี้ (24 ก.ค. 57) ที่ประชุมคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ได้มีมติอนุมัติราคาคูปองทีวีดิจิตอลแล้ว  เคาะราคาคูปองทีวีดิจิตอล 690 บาทต่อครัวเรือน  เพื่อใช้แลกซื้อกล่องรับสัญญาณทีวีดิจิตอล และโทรทัศน์ระบบดิจิตอล

โดยบอร์ด  กสทช. ให้ราคาคูปองทีวีดิจิตอล 690 บาทต่อครัวเรือน  จากที่มีการนำเสนอให้พิจารณาอยู่ 2 ราคา ที่ 690 บาทและ 1,000 บาท ซึ่งคาดว่าในเดือนกันยายนนี้ คูปองแลกซื้อทีวีดิจิตอลดังกล่าวจะสามารถแจกจ่ายได้ใน 4 จังหวัดนำร่อง 22.9 ล้านครัวเรือน
MThai news
