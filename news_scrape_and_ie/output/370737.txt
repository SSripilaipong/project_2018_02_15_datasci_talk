ร.ฟ.ท.จัด  ตู้รถไฟเฉพาะสตรี-เด็ก  หรือ ตู้  Ladies & Children ใน  3 เส้นทาง  เริ่ม 1 ส.ค.นี้
ฝ่ายการเดินรถ การรถไฟแห่งประเทศไทย หรือ  ร.ฟ.ท.  ประกาศแจ้งการจัดรถปรับอากาศนั่งและนอน ชั้น 2 (บนท.ป) เฉพาะผู้โดยสารสุภาพสตรีและเด็ก รวมถึงเด็กชายที่มีอายุไม่เกิน 10 ปีบริบูรณ์ และมีส่วนสูงไม่เกิน 150 เซนติเมตร เพื่อสร้างความเชื่อมั่นและอำนวยความสะดวกแก่ผู้ใช้บริการที่เป็นสุภาพสตรีและเด็ก โดยกำหนดให้พ่วงไปกับขบวนรถต่างๆ ใน 3 เส้นทาง ดังนี้

1. สายเหนือ – ขบวนรถด่วนพิเศษนครพิงค์ที่ 1/2 กรุงเทพ – เชียงใหม่ – กรุงเทพ
2. สายตะวันออกเฉียงเหนือ 2.1 ขบวนรถด่วนที่ 67/68 กรุงเทพ – อุบลราชธานี – กรุงเทพ 2.2 ขบวนรถด่วนที่ 69/70 กรุงเทพ – หนองคาย – กรุงเทพ
3. สายใต้ – ขบวนรถด่วนพิเศษทักษินที่ 37/38 กรุงเทพ – สุไหงโกลก – กรุงเทพ
ตั้งแต่วันที่ 1 สิงหาคม 2557 เป็นต้นไป
การสำรองที่นั่ง จะมีรหัสเฉพาะตู้ ต้องระบุข้อมูลเฉพาะสำหรับการสำรองที่นั่ง (เกี่ยวกับเพศ) เมื่อสำรองที่นั่งแล้วหากประสงค์ว่าจะเดินทางด้วยตู้ Ladies & Children ให้แจ้งความประสงค์กับเจ้าหน้าที่เพื่อสำรองที่นั่งได้
MThai News
