หลัง จากที่ บริษัท อาร์เอส จำกัด (มหาชน) เจ้าของลิขสิทธิ์ถ่ายทอดสดการแข่งขันฟุตบอลโลก 2014 ที่ประเทศบราซิล ระหว่างวันที่ 12 มิ.ย. – 13 ก.ค. ที่ผ่านมา ให้คนไทยดูผ่านทางฟรีทีวีครบทั้ง 64 นัด ตามที่ได้รับการประสานจาก คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) โดยทาง กสทช. จะให้เงินสนับสนุนจำนวนเงิน 427 ล้านบาท เพื่อชดเชยความเสียหายและค่าเสียโอกาสทางธุรกิจจากการเปลี่ยนแผนธุรกิจอย่าง กะทันหัน
อย่างไรก็ตาม อาร์เอส ยังได้รับเงินชดเชยไม่ครบตามจำนวนที่ตกลงกันไว้คือ 427 ล้านบาท โดยเรื่องนี้ นายสุรชัย เชษฐโชติศักดิ์ ประธานเจ้าหน้าที่บริหาร บริษัท อาร์เอส จำกัด (มหาชน) กล่าวว่า “หลังจากที่เราได้รับการประสานจาก กสทช. เพื่อให้ถ่ายทอดสดการแข่งขันให้คนไทยดูผ่านทางฟรีทีวีครบทั้ง 64 แมตซ์
ทางฟรีทีวี ทั้งสถานีโทรทัศน์กองทัพบก ช่อง 5 และสถานีโทรทัศน์กรมประชาสัมพันธ์ NBT พร้อมทั้งได้มีการลงโฆษณาประชาสัมพันธ์ให้กับ กสทช. ซึ่งทางเราก็ได้ดำเนินการทันทีตามที่ได้ตกลงไว้ตลอดระยะเวลา 1 เดือน”
“ขอเรียนว่า อาร์เอส ได้ทำหน้าที่ถ่ายทอสดบอลโลกส่งมอบความสุขแก่ประชาชนและคอบอลจนจบสิ้นสุดครบ ทั้ง 64 คู่ตามที่ได้ตกลงร่วมกันกับ กสทช. แล้ว จึงอยากขอความอนุเคราะห์จากท่านประธานคณะกรรมการ กสทช. ได้โปรดพิจารณาให้ความช่วยเหลือบริษัทฯ จ่ายเงินที่เหลือภายในสิ้นเดือนนี้ เพราะจะเป็นการช่วยลดภาระต้นทุนที่เราแบกไว้” นายสุรชัย กล่าว
นายสุรชัย เสริมอีกว่า “อาร์เอส ต้องแบกรับภาระต้นทุนที่เกิดจากการดำเนินการการถ่ายทอดสดในครั้งนี้ รวมทั้งค่าเสียโอกาสทางธุรกิจที่เกิดขึ้น อันเป็นผลมาจากการเปลี่ยนแผนธุรกิจอย่างกะทันหันที่ที่ได้วางแผนไว้เดิมมา นานกว่า 1 ปี ตามที่ได้ชี้แจงกับ กสทช. มาโดยตลอด แต่หลังจากจบการถ่ายทอดสุด เวิลด์ คัพ 2014 ไปแล้วกว่า 11 วันแล้ว แต่ทางบริษัทยังไม่ได้รับเงินชดเชยครบถ้วนตามที่ตกลงกันไว้ จึงมีความจำเป็นอย่างยิ่งที่จะต้องได้รับเงินค่าสนับสนุนที่เหลืออยู่จำนวน 308,890,000 บาท ภายในเดือนกรกฎาคม 2557 นี้”
