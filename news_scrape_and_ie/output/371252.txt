วันนี้(28 ก.ค.) ผู้สื่อข่าวรายงานว่า  น.ส.รสนา โตสิตระกูล  อดีตสว.กทม.ได้โพสต์ข้อความในเฟซบุ๊กส่วนตัว โดยระบุว่า บริษัทลูกของปตท. จ่ายโบนัสเบี้ยประชุมรวมแล้วมากกว่าบริษัทแม่
CEO ปตท. จะได้รับโบนัสและเบี้ยประชุมจากทุกบริษัทลูก ปตท.มีบริษัทลูกในตลาดหลักทรัพย์ 5บริษัท และนอกตลาดอีก200บริษัท  รายได้CEO ปตท.  ที่เขาเอามารวมให้ดู ยังไม่รวมโบนัส และเบี้ยประชุมจากบริษัทลูกที่อยู่นอกตลาดหลักทรัพย์
ดิฉันเคยคุยกับเจ้าหน้าที่ที่ดูแลบริหารหุ้นของรัฐในฝรั่งเศส เขาเล่าว่าเขาดูแลหุ้นอยู่7บริษัท แต่กินเงินเดือนที่เดียว ไม่มีเบี้ยประชุม ไม่มีโบนัสจากบริษัทที่เขาบริหารทั้ง7บริษัท
แต่รัฐวิสาหกิจไทย นอกจาก CEO  รับเงินทุกบริษัทลูกแล้ว บอร์ดที่เป็นข้าราชการก็นั่งไขว้กันหลายบริษัท โดยเฉพาะปลัดกระทรวงพลังงาน ตามก.ม นั่งได้3บริษัท รับโบนัสปีละ 9-10 ล้านบาท ไม่นับว่าไปนั่งในบริษัทลูกนอกตลาดหลักทรัพย์หรือเปล่า ถ้าไปนั่ง ก็จะมีรายได้ที่ไม่ปรากฎในรายงานของตลาดหลักทรัพย์
MThai News

