อดีตรองนายกรัฐมนตรี ‘ สุรเกียรติ์ ‘ แนะภาครัฐ เร่งกระตุ้นการส่งออก สร้างความเชื่อมั่นท่องเที่ยว ดันเศรษฐกิจไทย โตได้ร้อยละ 5
ดร.สุรเกียรติ์ เสถียรไทย  อดีตรองนายกรัฐมนตรี และรัฐมนตรีว่าการกระทรวงการต่างประเทศ กล่าวปาฐกถาพิเศษในหัวข้อ การปฏิรูปประเทศไทย ว่า ภาวะเศรษฐกิจไทย ในช่วงครึ่งปีหลัง เชื่อว่าจะขยายตัวได้ดี ซึ่งภาครัฐจะต้องมุ่งเน้นและดำเนินการนโยบายเศรษฐกิจที่สำคัญเพื่อให้เศรษฐกิจขยายตัวได้ตามที่คาดไว้ โดยในช่วงครึ่งปีหลัง

อาทิ การผลักดันภาคการส่งออกให้ขยายตัวได้ดีขึ้น แม้ในปีนี้หลายฝ่ายจะประเมินว่าการส่งออกจะขยายตัวได้ร้อยละ 5-6 แต่ก็ถือว่ายังต่ำกว่าศักยภาพของประเทศที่ทำได้ ขณะที่จำนวนนักท่องเที่ยวยังต่ำกว่าปีที่ผ่านมา 400,000-500,000 ราย ทำให้ต้องเร่งสร้างความเชื่อมั่นให้นักท่องเที่ยวกลับมา รวมทั้งยังต้องเร่งให้ภาค SMEs
หรือผู้ประกอบการรายย่อยเข้าถึงแหล่งเงินทุนให้เพิ่มมากขึ้น และการแก้ไขปัญหาความยากจน สร้างรายได้ให้ประชาชนโดยไม่เป็นภาระต่อภาครัฐ และมีความโปร่งใส ซึ่งหากแนวทางต่างๆ ดำเนินการได้หมด จะทำให้อัตราการขยายตัวเศรษฐกิจในปี 2558 ขยายตัวได้ดี ตามที่ทางธนาคารแห่งประเทศไทย ประเมินไว้ที่ร้อยละ 5
