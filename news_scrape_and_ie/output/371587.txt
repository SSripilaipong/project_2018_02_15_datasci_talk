คสช .มีมติขยายเวลามาตรการ ต่ออายุใช้รถเมล์ และ รถไฟฟรีอีก 6 เดือน  พร้อมเห็นชอบร่างยุทธศาสตร์โครงสร้างพื้นฐานด้านคมนาคม วงเงิน 2.4 ล้านล้านบาท
นางสร้อยทิพย์ ไตรสุทธิ์ ปลัด กระทรวงคมนาคม  เปิดเผยภายหลังการประชุมคณะรักษาความสงบแห่งชาติ (คสช.) ว่า ที่ประชุมฯมีมติขยายเวลามาตรการ ใช้รถเมล์และรถไฟฟรีอีก 6 เดือน  ตั้งแต่วันที่ 1 ส.ค. 2557 ไปจนถึง 31 ม.ค. 2558 จากปัจจุบันที่จะครบกำหนดในวันที่ 31 ก.ค.นี้
นอกจากนี้ยังได้เห็นชอบร่างยุทธศาสตร์ โครงสร้างพื้นฐานด้านการคมนาคมของไทย ระยะเวลา 8 ปี ในช่วงปี 2558-2565 โดยแผนยุทธศาสตร์การพัฒนาโครงสร้างพื้นฐานด้านการคมนาคมขนส่ง มีวงเงินรวมประมาณ 2.4 ล้านล้านบาท
อีกทั้งที่ประชุมคณะรักษาความสงบแห่งชาติ (คสช.)ยังมีมติให้ขยายเวลาการปรับลดอัตราภาษีสรรพสามิตดีเซลออกไปอีก 1 เดือน จากที่จะสิ้นสุดในวันที่ 31 ก.ค.นี้ โดยให้มีผลตั้งแต่วันที่ 1-31 ส.ค. เพื่อลดภาระค่าครองชีพให้แก่ประชาชน
MThai News

