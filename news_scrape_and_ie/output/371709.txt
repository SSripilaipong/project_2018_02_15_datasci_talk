หุ้นก่อสร้างคึกคัก หลัง คสช. ไฟเขียวโครงสร้างพื้นฐานคมนาคม แนะรอจังหวะอ่อนตัวก่อนเข้าช้อนซื้อ
ความเคลื่อนไหวตลาดหุ้นวันนี้ (30 ก.ค. 57) เป็นไปอย่างคึกคักโดยเฉพาะหุ้นในกลุ่มผู้รับเหมา หลังจากคณะรักษาความสงบแห่งชาติ หรือ คสช. เห็นชอบแผนยุทธศาสตร์โครงสร้างพื้นฐาน 8 ปี พร้อมอนุมัติทำโครงการระยะเร่งด่วนปี 57-58 วงเงินเริ่มต้นกว่า 1.08 แสนล้านบาท ไปวานนี้

ซึ่งจากท่าทีดังกล่าวส่งผลทำให้ผู้รับเหมา 6 ราย ต่างเตรียมความพร้อมในการเดินหน้าเสนอราคา ส่วนทิศทางการลงทุนนั้นควรรอจังหวะหุ้นในกลุ่มรับเหมาก่อสร้างอ่อนตัว ก่อนลุยเข้าช้อนซื้อเก็บต่อไป
สำหรับผู้ประกอบการ 6 ราย ที่เตรียมความพร้อมในการประกวดราคาโครงการดังกล่าวประกอบด้วย 
1. ITD 
2. บริษัท ช.การช่าง จำกัด (มหาชน) หรือ CK ร่วมกับบริษัท ช.ทวีก่อสร้าง จำกัด 
3. บริษัท ซิโน-ไทย เอ็นจีเนียริ่ง แอนด์ คอนสตรัคชั่น จำกัด (มหาชน) หรือ STEC 
4. บริษัท ยูนิค เอ็นจิเนียริ่ง แอนด์ คอนสตรัคชั่น จำกัด (มหาชน) หรือ UNIQ 
5. บริษัท ทิพากร จำกัด ร่วมกับ บริษัท ไชน่าฮาร์เบอร์ จากประเทศจีน 
และ 6. บริษัท เอ.เอส.แอสโซซิเอท เอนยิเนียริ่ง (1964) จำกัด เสนอราคาแข่งขัน
MThai news
