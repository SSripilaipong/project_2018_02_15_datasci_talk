กรุงไทยให้กู้สูงสุด 1 ล้าน ไม่ต้องมีหลักประกัน   และไม่ต้องมีบัญชีเงินเดือนผ่านธนาคาร
นายเวทย์ นุชเจริญ รองกรรมการผู้จัดการใหญ่อาวุโส ธุรกิจรายย่อยและเครือข่าย ธนาคารกรุงไทย เปิดเผยว่า ธนาคารได้ออกสินเชื่อ กรุงไทย Super Easy เพื่อเสริมสภาพคล่อง เพิ่มความคล่องตัวในการใช้จ่ายตามความจำเป็น โดยให้กู้กับผู้มีรายได้ประจำตั้งแต่ 18,000 บาท ที่มีอายุงาน 1 ปีขึ้นไป หรือผู้ประกอบการร้าน ค้าย่อย ที่มีรายได้ตั้งแต่เดือนละ 20,000 บาท ประกอบกิจการ 1 ปีขึ้นไป ให้วงเงินกู้ 5 เท่าของรายได้ สูงสุด 1 ล้านบาท โดยไม่ต้องมีหลักประกันและไม่ต้องมีบัญชีเงินเดือนผ่านธนาคาร เลือกผ่อนชำระได้ภายใน 5 ปี

ทั้งนี้ ผู้กู้สามารถผ่อนชำระกี่ครั้งก็ได้ใน 1 เดือน ตามจำนวนเงินที่ธนาคารกำหนดให้ผ่อนชำระต่อเดือน ผ่านทุกช่องทางทั้งสาขา เครื่อง ATM และบริการ KTB netbank สามารถตรวจสอบยอดหนี้ได้ด้วยตนเองผ่านเครื่อง ATM ได้ตลอด 24 ชั่วโมง ด้วยบัตร KTB Loan Convenience Card และสำหรับผู้ที่สมัครใช้บริการตั้งแต่บัดนี้จนถึงวันที่ 31 มกราคม 2558 ธนาคารคิดอัตราดอกเบี้ย 18 % ต่อปี ตลอดอายุสัญญา หากสมัครหลังจากนั้น คิดอัตราดอกเบี้ย 20 % ต่อปี
นอกจากนี้ ลูกค้ายังได้รับความคุ้มครองกรณีเสียชีวิตจากการเจ็บป่วย กรณีเสียชีวิตจากอุบัติเหตุ กรณีทุพพลภาพถาวร จากบมจ.กรุงไทย แอกซ่า ประกันชีวิต โดยได้รับความคุ้มครองเท่ากับวงเงินกู้ ด้วยเบี้ยประกัน ถูกสุดเพียง 400 บาท ต่อปี สำหรับทุนประกัน 100,000 บาท และหากเพิ่มเบี้ยประกันอีกเพียง 75 บาทต่อปี จะได้รับความคุ้มครองค่ารักษาพยาบาลจากอุบัติเหตุอีกครั้งละไม่เกิน 1,000 บาท
MThai news
