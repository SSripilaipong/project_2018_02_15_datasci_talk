สำนักงานสลากกินแบ่งรัฐบาล ประกาศปรับเพิ่มเงินรางวัลแจ็คพอตอีก 2 ล้านบาท เริ่มงวด 1 สิงหาคมนี้
รายงานข่าวแจ้งว่า กองสลากได้มีการประกาศปรับเพิ่มเงินรางวัลแจ๊กพอต รางวัลที่ 1 สลากกินแบ่งพิเศษใหม่ อีก 2 ล้านบาท โดยเริ่มตั้งแต่วันที่ 1 สิงหาคม 2557 เป็นต้นไป

ซึ่งการเพิ่มเงินรางวัลดังกล่าว เป็นผลจากการเพิ่มจำนวนในการจัดพิมพ์สลากกินแบ่งรัฐบาลเพื่อออกจำหน่ายมากขึ้นกว่าเดิม คือ จัดพิมพ์ 50 ชุด หรือ 50 ล้านฉบับ เป็น 52 ชุด 52 ล้านฉบับ ส่วนเงื่อนไขเงินรางวัลอื่น ๆ ยังคงเป็นตามกำหนดเดิม
สำหรับรายละเอียดการปรับเพิ่มเงินรางวัลที่ 1 พิเศษใหม่ (แจ๊กพอต) มีดังนี้
สลากกินแบ่งรัฐบาล ชุดที่ 1-30 ได้รับเงินรางวัลพิเศษ จำนวน 30 ล้านบาท 
สลากกินแบ่งรัฐบาล ชุดที่ 49-70 ได้รับเงินรางวัลพิเศษ จำนวน 22 ล้านบาท ซึ่งจากเดิม ได้รับเงินรางวัลพิเศษ จำนวน 20 ล้านบาท
MThai news
