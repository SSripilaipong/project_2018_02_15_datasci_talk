กรมทางหลวงชนบท  ยันไม่ได้คัดค้าน กทม. ทุบสถานีสะพานตากสิน  เพื่อเพิ่มรางวิ่งรถไฟฟ้าบีทีเอส แต่ขยายช่องจราจร สะพานตากสิน ไม่น่าสามารถทำได้
นาย สุรพล ศรีเสาวชาติ  วิศวกรใหญ่ด้านสำรวจและออกแบบ กรมทางหลวงชนบท (ทช.) กล่าวถึงกรณีกรุงเทพมหานคร(กทม.)จะทุบสถานีสะพานตากสิน เพื่อวางรางวิ่งรถไฟฟ้า บีทีเอส  ว่า กรมทางหลวงชนบทยืนยันว่าไม่ได้คัดค้านการเพิ่มรางของรถไฟฟ้าบีทีเอส
แต่การจะขอขยายช่องจราจรตามแบบที่กทม.เสนอ มาโดยให้เพิ่มพื้นที่ของปีกสะพานอีกด้านฝั่งตรงข้ามสถานีออกไป 1.8เมตร และตัดฝั่งที่ติดกับตัวจะสถานีออกไป 1.8เมตร ตามระบบวิศวกรนั้นไม่น่าสามารถทำได้
เนื่องจากจะเป็นการทำให้บริเวณปีกสะพานรับน้ำหนักมากเกินไป เพราะปัจจุบัน สะพานตากสิน รองรับรถวันละ 8 หมื่นคัน กรมทางหลวงชนบท ได้แจ้งกลับไปยังกทม.แล้ว
MThai News

