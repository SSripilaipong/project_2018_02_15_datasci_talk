
นาง อัมพวัน พิชาลัย ที่ปรึกษาการพาณิชย์ ในฐานะผู้อำนวยการสำนักงานนโยบายยุทธศาสตร์และการค้า เปิดเผยถึง ดัชนีราคาผู้บริโภคทั่วไป  หรือ อัตราเงินเฟ้อในช่วง 7 เดือนแรกของปี 2557 ว่า อัตราเงินเฟ้อมีการขยายตัวสูงขึ้นร้อยละ 2.23 เมื่อเทียบกับช่วงเดียวกันของปีก่อน โดยอัตราเงินเฟ้อที่สูงขึ้นเป็นผลมาจากการปรับตัวสูงขึ้นของราคาอาหารและ เครื่องดื่ม รวมทั้งค่ายานพาหนะ
โดยทางกระทรวงพาณิชย์คาดว่าอัตราเงินเฟ้อในช่วงไตรมาสที่ 3 ของปีจะขยายตัวสูงขึ้นอยู่ที่ร้อยละ 2.4 และในช่วงไตรมาสที่ 4 ขยายตัวสูงขึ้นร้อยละ 2.5 ตามการขยายตัวของเศรษฐกิจที่คาดว่าจะปรับตัว สูงขึ้น ส่งผลให้ในช่วงครึ่งปีหลังของปี 2557 คาดว่าอัตราเงินเฟ้อจะขยายตัวอยู่ที่ร้อยละ 2.45 และตลอดทั้งปี เป็นไปตามกรอบที่กระทรวงพาณิชย์ตั้งไว้ร้อยละ 2-2.8
