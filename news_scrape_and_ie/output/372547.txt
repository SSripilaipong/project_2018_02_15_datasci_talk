บล.ฟินันเซียไซรัส คาดวันนี้ ตลาดหุ้นไทย แกว่งตัวกรอบจำกัด รอลุ้นดีดกลับ มีแรงซื้อเก็งกำไรผลประกอบการ บจ.
นักวิเคราะห์ บล.ฟินันเซียไซรัส เปิดเผยถึงภาวะ การลงทุนในตลาดหุ้นไทย  วันนี้ว่า คาดตลาดใกล้ที่จะแกว่งทรงและลุ้นดีดขึ้นเร็วๆ นี้ โดยอยู่ในช่วงปรับพักฐานระยะสั้นโดยมีกรอบลงจํากัด และเริ่มจะแกว่ง ทรงตัวเพื่อเตรียมลุ้นดีดกลับไปแกว่งบวกขึ้นทําจุดสูงสุดใหม่อีกครั้ง
ถึง แม้ว่าเมื่อค่าวันศุกร์ ตัวเลขเศรษฐกิจสหรัฐฯ บางตัวจะยังออกมาดี แต่ไม่ช่วยให้ดัชนีดาวโจนส์กลับมาปิดเป็นบวกได้ เนื่องจากข้อมูลจ้างงานนอกภาคเกษตร เดือน ก.ค. ออกมาน้อยเกินคาด จึงส่งผลให้ตลาดหุ้นสหรัฐฯและยุโรป ปิดในแดนลบเป็นส่วนใหญ่
อย่างไรก็ ตาม การที่ตัวเลขด้านแรงงานของสหรัฐฯ ยังไม่สดใสมากนัก ก็ช่วยลดความกังวลเกี่ยวกับการขยับขึ้นอัตราดอกเบี้ยของเฟดลงได้บ้างเช่นกัน ทําให้ตลาดหุ้นเอเชียเช้านี้ ไม่ได้ปรับตัวลงรุนแรง และบางแห่งยังมีจังหวะดีดกลับขึ้นมาเคลื่อนไหวเป็นบวกได้ ขณะที่ตลาดหุ้นไทย ในสัปดาห์ที่แล้วปรับตัวลงค่อนข้างรุนแรงก่อนจะเริ่มมีแรงซื้อกลับเข้ามา บ้างในช่วงท้ายสัปดาห์
ทําให้คาดว่าตลาดน่าจะเริ่มแกว่งทรงตัวได้ดี ขึ้น และมีลุ้นโอกาสรีบาวด์กลับขึ้นได้อีกครั้ง โดยเฉพาะคาดว่าแรงซื้อเก็งกําไรผลประกอบการและการจ่ายปันผลงวดครึ่งปี ของ บจ.ต่างๆ น่าจะมีทยอยเข้ามาหนุนให้ตลาดกลับไปแกว่งตัวขึ้นอีกครั้งในช่วงถัดไปได้ ตามคาด
