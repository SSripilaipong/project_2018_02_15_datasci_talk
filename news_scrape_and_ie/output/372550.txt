แอร์พอร์ต เรลลิงค์ มอบของขวัญวันแม่แห่งชาติ  ให้คุณแม่ทุกท่านขึ้นรถ ไฟฟ้าสาย City Line  และสาย  Express Line  ฟรีตลอดทั้งวัน
พล.อ.อ.คำรบ ลียะวณิช รักษาการกรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด เปิดเผยว่า ในวันที่  12 สิงหาคม  2557 หรือ วันแม่ แห่งชาติ ที่จะถึงนี้ เพื่อเป็นการเทิดพระเกียรติในวโรกาสมหามงคลเฉลิมพระชนมพรรษา สมเด็จพระนางเจ้าสิริกิติ์ พระบรมราชินีนาถ และเพื่อเป็นการเชื่อมความสัมพันธ์ภายในสถาบันครอบครอบให้มากยิ่งขึ้น ทางบริษัทฯ มอบของขวัญพิเศษสุดๆ
โดยให้คุณแม่ขึ้นรถไฟฟ้าสาย City Line ฟรี ตลอดทั้งวัน ตลอดสาย ตั้งแต่เวลา 06.00-24.00 น. เพียงคุณลูกพาคุณแม่มาแสดงตนหน้าห้องจำหน่ายตั๋วโดยสาร คุณแม่ก็สามารถเดินทางได้ฟรีทันที อีกทั้งรถไฟฟ้าแอร์พอร์ต เรลลิงค์ ยกเว้นค่าโดยสารสำหรับเด็กที่มีความสูงไม่เกิน 90 เซนติเมตร อีกด้วย 
นอกจากนี้ พล.อ.อ.คำรบ กล่าวเพิ่มเติมว่า ในวันที่ 6-8 สิงหาคม 2557 ตั้งแต่เวลา 09.30-14.30 น. บริเวณ ชั้นจำหน่ายตั่ว ฝั่งรถไฟฟ้าสาย City Line สถานีมักกะสัน จะจัดกิจกรรม “โครงการแอร์พอร์ต เรลลิงค์ ตรวจหาความเสี่ยงเบาหวานฟรี” ผู้โดยสารที่สนใจ สามารถขอรับคูปองตรวจหาความเสี่ยงเบาหวานได้ที่ห้องจำหน่ายตั๋วโดยสารทุกสถานีฟรี เริ่มแจกตั้งแต่วันที่ 4-8 ส.ค. 2557 สอบถามข้อมูลเพิ่มเติมได้ที่ Call Center 1690 Fanpage : www.facebook.com/PR.ARL และ twitter : Airport_link
