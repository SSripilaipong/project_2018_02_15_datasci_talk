กระทรวงการคลัง เตรียมหารือร่วมกับ กรมบัญชีกลาง  ในการหาแนวทางปรับ ขึ้นเงินเดือนข้าราชการ ชั้นผู้น้อยภายในสัปดาห์นี้ ตามแนวทางของ คณะรักษาความสงบแห่งชาติ หรือ คสช.

นายรังสรรค์ ศรีวรศาสตร์ ปลัดกระมรวงการคลัง เปิดเผยว่า ในสัปดาห์นี้จะมีการหารือเพื่อพิจารณาขึ้นเงินเดือนให้กับข้าราชการที่ไม่ได้จบการศึกษาระดับปริญญาตรี ซึ่งมีเงินเดือนอยู่ประมาณ 8,000 ถึง 9,000บาท
โดยการปรับขึ้นเงินเดือนให้กับข้าราชการชั้นผู้น้อยนั้น จะสามารถทำได้ทันในวันที่ 1 ตค. นี้หรือไม่นั้น ขึ้นอยู่กับขั้นตอนทางกฏหมาย เพราะต้องมีการปรับแก้ในส่วนของพระราชบัญญัติ (พรบ.) เงินเดือน
ส่วนจะมีการปรับขึ้นเท่าไหร่นั้น จะต้องมีการหารือในรายละเอียดก่อน ซึ่งคาดว่าจะไม่มีปัญหาในเรื่องของงบประมาณ เพราะคงใช้งบประมาณในส่วนนี้ไม่มากนัก
สำหรับข้าราขการที่จบการศึกษาระดับปริญญาตรีขึ้นไป มีการปรับขึ้นเงินเดือนในรอบที่ผ่านมาแล้ว เป็น 15,000 บาท ซึ่งเป็นระดับที่น่าจะเพียงพอ ต่อการครองชีพ
