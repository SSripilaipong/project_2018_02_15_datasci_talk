นายกเทศมนตรีนครแม่สอด คาดการณ์ธุรกิจ ค้าขาย ริมฝั่ง ชายแดน ทุกจังหวัดหลังเปิด  AEC  รายได้จะสะพัดกว่าแสนล้านเพราะ คณะรักษาความสงบแห่งชาติ (คสช.)  มีนโยบายจัดตั้งให้แม่สอดเป็นเขตพัฒนาเศรษฐกิจพิเศษ
นายเทอดเกียรติ ชินสรนันท์  นายกเทศมนตรีนครแม่สอด จังหวัดตาก  กล่าว ว่า ในปี 2558  การเปิดประตูประชาคมเศรษฐกิจอาเซียน AEC ของกลุ่มประเทศอาเซียน 10 ประเทศ ในช่วงที่คณะรักษาความสงบแห่งชาติ

นายสุริยะ ประสาทบัณฑิตย์  ผู้ว่าราชการจังหวัดตาก  บอกว่า หลังจาก กระทรวงพาณิชย์ แต่งตั้งคณะทำงานกำกับการดำเนินโครงการจัดจ้างออกแบบการจัดตั้ง เขตเศรษฐกิจพิเศษ แม่สอดในคณะกรรมการพัฒนาเขตเศรษฐกิจ แม่สอด  และอนุมัติงบประมาณดำเนินการ วงเงิน 9.8 ล้านบาทนั้น ที่ประชุมคณะทำงานฯ เมื่อต้นเดือน พ.ค.ที่ผ่านมา มีข้อสรุป ให้ผู้ที่เกี่ยวข้องนำร่างโครงการดังกล่าวไปศึกษารายละเอียด เพื่อขอมติเห็นชอบ และดำเนินการให้เสร็จภายใน 6 เดือน

“ในการพิจารณาศักยภาพของอำเภอ แม่สอด   พบว่าสามารถเป็นประตูการค้าเชื่อมต่อไปยังพม่าได้เร็วที่สุด”  นายสุริยะกล่าว

จะเห็นว่าจากการที่ พม่า มีการเปิดประเทศทำให้เกิดกระแสทุนต่างชาติมุ่งตรงเข้าไปสู่ประเทศพม่าอย่างต่อเนื่อง และหากว่าการก่อสร้างเส้นทางเมียวดี-กอกาเลกแล้วเสร็จ จะใช้เวลาเดินทางจากอำเภอแม่สอด จังหวัดตากไปยังกรุงย่างกุ้ง ของพม่าเพียง 1 วัน ในระยะทาง 400 กม. ซึ่งปัจจุบันแม้ระบบคมนาคมยังไม่เอื้ออำนวย แต่มูลค่าการค้ากลับเพิ่มสูงขึ้นต่อเนื่อง แสดงให้เห็นศักยภาพการเป็นเมืองหน้าด่านสำคัญอีกแห่งของเมืองไทย 
อย่างไรก็ตามในอนาคตมีความเป็นไปได้ว่า มูลค่า การค้าชายแดนผ่านด่านแม่สอด  จะทะลุถึงหลัก แสนล้านบาท   และ กรมศุลกากรไ ด้เตรียมนำระบบNationnal Single Windows มาใช้เชื่อมโยงข้อมูลกับหน่วยงานราชการที่เกี่ยวข้องปลายปีนี้ เพื่อรองรับการเข้าสู่ประชาคมเศรษฐกิจอาเซียน ซึ่งจะทำการขั้นตอนการนำเข้าและ ส่งออกสินค้า มีความสะดวกและรวดเร็วขึ้น รวมถึงเป็นการลดต้นทุนให้กับผู้ประกอบการอีกด้วย
MThai News
