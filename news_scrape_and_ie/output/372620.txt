เศรษฐกิจอีสาน ไตรมาสที่ 2-3 ฟื้นตัว หลัง คสช. ขับเคลื่อนสภาพคล่อง ขณะที่ แบงค์ปลอมระบาดอุบลราชธานี

นายธเนศชัย อังวราวงศ์ ผู้อำนวยการ ธปท. สำนักงานภาคตะวันออกเฉียงเหนือ เปิดเผยว่า สภาพคล่องทางเศรษฐกิจของภาคอีสานต่อเนื่องถึงไตรมาสที่ 2-3 ของปี ปรับตัวดีขึ้น หลังคณะรักษาความสงบแห่งชาติ หรือ คสช. ได้พิจารณาอนุมัติการดำเนินโครงการขนาดใหญ่หลายโครงการอย่างต่อเนื่อง
ส่งผลให้นักลงทุนมั่นใจต่อการตัดสินใจในการกลับมาลงทุนในภาคอีสานอีกครั้ง ในขณะที่ยอดเงินฝากของกลุ่มธนาคารพาณิชย์ ขณะนี้มีมากถึง 608.4 พันล้านบาท มากกว่าปีที่ผ่านมาถึงร้อยละ 2.2 ส่วนใหญ่อยู่ในประเภทบัญชีออมทรัพย์
นายธเนศชัย กล่าวต่ออีกว่า พบการระบาดของธ นบัตรปลอม ฉบับละ 1,000 บาท ในพื้นที่ จ.อุบลราชธานี ซึ่งทำในรูปแบบขบวนการแต่จำนวนไม่มากนัก ซึ่งจะมีการประสานงานร่วมกองกำลังรักษาความสงบเรียบร้อยทุกพื้นที่ รวมไปถึงกลุ่มธนาคารพาณิชย์เพื่อจับกุมเป็นการเร่งด่วนแล้ว
