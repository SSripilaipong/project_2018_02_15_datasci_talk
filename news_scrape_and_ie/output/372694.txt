รถไฟฟ้าขนส่งมวลชนแห่งประเทศไทย จะเปิดใช้รถไฟฟ้าสายแรกที่เชื่อมกรุงเทพและเขตปริมณฑล คือ รถไฟฟ้าสายสีม่วงเหนือ บางใหญ่-เตาปูน โดยขณะนี้มีความคืบหน้าในการดำเนินการร้อยละ 85
นาย สมบัติ กิจจาลักษณ์  กรรมการผู้จัดการ  บริษัท รถไฟฟ้ากรุงเทพ จำกัด (มหาชน) หรือ  BMCL  คาดว่า โครงการ รถไฟฟ้าสายสีม่วงเหนือ ช่วงบางใหญ่-เตาปูน  ซึ่งประกอบด้วยสถานี  16  แห่ง ระยะทาง  23  กิโลเมตร จะสามารถทดลองเดินรถเสมือนจริงได้ในช่วงปลายปี  2558  ก่อนจะเปิดให้บริการประชาชน ซึ่งเร็วกว่ากำหนดเดิมคือช่วงกลางปี  2559

รถไฟฟ้าสายสีม่วงเหนือ บางใหญ่- เตาปูน จะเป็นรถไฟฟ้าเส้นทางแรกที่ให้บริการ ประชาชนที่อยู่ในเขตปริมณฑล โดยเชื่อมโยงกรุงเทพมหานครและนนทบุรี สามารถรองรับผู้โดยสารได้ชั่วโมงละ  50,000  คน ซึ่งจะช่วยลดปัญหาการจราจรติดขัด
นายยงสิทธิ์ โรจน์ศรีกุล ผู้ว่าการรถไฟฟ้าขนส่งมวลชนแห่งประเทศไทย ระบุว่า ขณะนี้ที่มีความคืบหน้าร้อยละ  85  โดยกำลังออกแบบในขั้นตอนสุดท้าย เพื่อเริ่มเตรียมผลิตขบวนรถไฟฟ้าจำนวน  63  ตู้ และติดตั้งระบบจ่ายไฟฟ้าระบบอาณัติสัญญาณ โดยจะเร่งรัดให้ติดตั้งระบบและทดลองเดินรถเสมือนจริง ตั้งแต่ปลายปี  2558  ก่อนจะเปิดให้บริการได้หลังกลางปี  2559  ซึ่งเร็วกว่าที่กำหนดไว้

รถไฟฟ้าสายสีม่วงเหนือมีสถานีรับส่งทั้งหมด  16  สถานี ระยะทาง  23  กิโลเมตร โดยจะเริ่มจากคลองบางไผ่ ไปสิ้นสุดที่แยกเตาปูน ซึ่งที่สถานีเตาปูน จะเป็นสถานีเชื่อมต่อกับสถานีรถไฟฟ้าใต้ดินบางซื่อและในอนาคตรถไฟฟ้าสายบางใหญ่-เตาปูน นี้ จะไปเชื่อมต่อกับรถไฟฟ้าสายสีน้ำเงิน บางซื่อ-ท่าพระ และรถไฟฟ้าสายสีม่วง ช่วง เตาปูนถึงราษฎร์บูรณะ
MThai News
