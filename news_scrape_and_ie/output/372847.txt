อินโดนีเซีย เผยมียอด ขาดดุลการค้า  300 ล้าน ดอลลาร์ ในเดือนมิ.ย. หลังมียอดนำเข้าเพิ่มขึ้นก่อนเทศกาลของศาสนา อิสลาม
วันนี้( 5 ส.ค. ) สำนักสถิติแห่งชาติของอิ นโดนีเซีย เปิดเผยว่า อินโดนีเซีย มียอด ขาดดุลการค้า 300 ล้านดอลลาร์ในเดือนมิ.ย. โดยเป็นการพลิกกลับมาขาดดุล เนื่องจากการนำเข้าอาหารและพลังงานที่เพิ่มขึ้นในช่วงก่อนเทศกาลของศาสนา อิสลาม ในเดือนก.ค. ส่วนราคาสินค้าโภคภัณฑ์ในตลาดโลกที่อ่อนแรงและการจำกัดการส่งออกแร่ได้ส่งผลกระทบต่อการส่งออกของประเทศ

ยอด ขาดดุลการค้า ครั้งนี้ของ อินโดนีเซีย เกิดขึ้นหลังจากที่เคยเกินดุล 70 ล้านดอลลาร์ในเดือนพ.ค.

นอกจากนี้ สำนักสถิติยังระบุว่า ยอดส่งออกของ อินโดนีเซีย ในเดือนมิ.ย. แตะที่ 15,420 ล้าน ดอลลาร์  เพิ่มขึ้น 4.5% จากช่วงเดียวกันของปีก่อน และเพิ่มขึ้น 4.0% จากเดือนพ.ค. ขณะที่การส่งออกได้รับผลกระทบจากการที่ทางการสั่งห้ามส่งออกทรัพยากรแร่เมื่อต้นปีนี้ ส่วนยอดนำเข้าในเดือนมิ.ย.เพิ่มขึ้น 0.5% จากปีก่อน แตะที่ 15,720 ล้านดอลลาร์ และพุ่งขึ้น 6.4% จากเดือนก่อนหน้า
ที่มา กรุงเทพธุรกิจ
MThai News
