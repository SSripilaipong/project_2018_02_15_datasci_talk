สมาคม ส่งเสริมการลงทุนการค้า ไทย-จีน  ลงนามร่วมมือทางธุรกิจกับรัฐบาล ซัวเถา  หวังเพิ่ม การค้า-ลงทุน
เมื่อวานนี้ (4 ส.ค.) สมาคมส่งเสริมการค้าการลงทุน  ไทย-จีน  ลงนามบันทึกความเข้าใจ กับรัฐบาล ซัวเถา  เพื่อส่งเสริม การค้าการลงทุน ระหว่างประเทศ ซึ่งจัดขึ้นที่กรุงเทพฯ ซึ่งถือว่าเป็นครั้งแรกที่มีการร่วมมือโดยภาครัฐ

นาย ธนากร เสรีบุรี นายกสมาคม ส่งเสริมการ ค้าการลงทุน  ไทย-จีน กล่าวว่า  ไทย กับ ซัวเถา  ทำการค้ากันมาก แต่ต่างคนต่างทำ จึงทำให้ไม่รู้ว่า มีมูลค่ามากน้อยเพียงใด แต่ความร่วมมือครั้งนี้ จะทำให้ทั้งสองฝ่ายมีความคล่องตัวมากขึ้น เพราะจะเป็นแหล่งในการหาข้อมูล และพันธมิตรรองรับให้แก่กัน ซึ่งถือว่าเป็นเรื่องสำคัญมากในการทำธุรกิจ การลงทุน เหมือนซีพี ที่เราประสบความสำเร็จได้ทุกวันนี้ ก็เพราะได้พันธมิตรที่ดีเมื่อตอนที่เข้าไปลงทุนใหม่ๆ
การเข้ามาลงทุนนี้จะทำให้ไทยได้รับผลประโยชน์ จากทั้งการสร้างมูลค่าเพิ่มจากการแปรรูปมีตลาดสินค้า เกษตร เพิ่มเติม
ปัจจุบันธุรกิจ อุตสาหกรรม ที่มีชื่อเสียงของ ซัวเถา  คือ ผ้า เซรามิก เฟอร์นิเจอร์ พลอย เครื่องใช้ภายในบ้าน เป็นต้น นอกจากนี้ยังมีแหล่งดึงดูดด้านการ ท่องเที่ยว  ดังนั้นเห็นว่าในส่วนของนัก ธุรกิจไ ทย ที่ต้องการไปลงทุน อุตสาหกรรมแรก ที่สามารถดำเนินการได้เลย คือ ท่องเที่ยว เพราะมีแหล่งวัตถุดิบ สินค้าท่องเที่ยวรองรับอยู่แล้ว ขณะที่ไทยก็มีความเชี่ยวชาญและความพร้อมด้านบุคลากรอยู่แล้ว

ซัวเถาสร้างเศรษฐกิจพิเศษดึงนักลงทุน
ด้านนายเฉิน หม่า ฮุ่ย ผู้ว่าการเมืองซัวเถา กล่าวว่า ปัจจุบัน ซัวเถา ถือเป็นเขต เศรษฐกิจ สำคัญของ จีน  โดยมีตัวเลข จีดีพี  1.56 แสนล้านหยวน หรือประมาณ 7.8 แสนล้านบาท อัตราการเติบโตประมาณ 10% ต่อปี และปัจจุบันมีนักธุรกิจต่างชาติเข้ามาลงทุนในซัวเถากว่า 6,000 ราย มูลค่ารวมประมาณ 8,700 ล้าน ดอลลาร์  โดยส่วนใหญ่เป็นนักลงทุนจากประเทศในเอเชียตะวันออกเฉียงใต้

สำหรับซัวเถา ถือว่าเป็นเขตเศรษฐกิจพิเศษในยุคเริ่มแรกของจีนช่วงปี 2522 ควบคู่ไปกับอีก 3 เมือง คือ เซินเจิ้น ซูไห่ และเซี่ยเหมิน โดยรัฐบาลจีน กำหนดบทบาทให้แต่ละเมืองทำการค้าที่แตกต่างกันไป ซูไห่ รับบทบาททำการค้ากับ มาเก๊า เซินเจิ้น เจาะตลาดฮ่องกง เซี่ยเหมิน กับไต้หวัน และซัวเถามีบทบาทการค้ากับคนจีนที่อยู่ต่างประเทศ
โดยปัจจุบันซัวเถาเป็นแหล่งอาศัยของชาวแต้จิ๋ว มีประชากร 5.5 ล้านคน และที่เมืองรอบข้างซัวเถามีอีก 10 ล้านคน
MThai News
