คลังโละผลประโยชน์กรรมการรัฐวิสาหกิจอีกล็อตใหญ่ หวังสร้างมาตรฐานรัฐวิสาหกิจ
นายกุลิศ สมบัติศิริ ผู้อำนวยการสำนักงานคณะกรรมการนโยบายรัฐวิสาหกิจ (สคร.) เปิดเผยว่า สคร.ได้ส่งหนังสือเวียนให้กับประธานรัฐวิสาหกิจที่อยู่ภายใต้การกำกับดูแลของกระทรวงการคลังทุกแห่ง เพื่อให้ตัดสิทธิประโยชน์ของคณะกรรมการ ตามแนวทางของธนาคารออมสิน ที่มีการตัดค่าเลี้ยงรองรับของกรรมการทั้งหมดทุกคน ให้เหลือแต่เงินค่าประจำตำแหน่ง เบี้ยประชุม และเงินโบนัสรวมถึงค่าเดินทางให้เบิกได้ตามจริงในประเทศและต่างประเทศ ที่เป็นการเดินทางไปเพื่อกิจการของธนาคาร

“ คลังต้องการให้การตัดสิทธิประโยขน์ของกรรมการรัฐวิสาหกิจของกระทรวงการคลัง นำร่องเป็นแบบอย่างให้กับรัฐวิสาหกิจอื่นๆ ทุกแห่ง “นายกุลิศกล่าว
การตัดสิทธิประโยชน์ของกรรมการธนาคารออมสิน ได้มีการตัดค่าเลี้ยงรับรองของกรรมการ โดยตำแหน่งประธานกรรมการธนาคารออมสิน มีค่าเลี้ยงรับรองไม่จำกัดวงเงินใช้ต่อเดือน สำหรับกรรมการมีวงเงินคนละ 1 แสนบาท/เดือน หากใช้ไม่หมดก็สามารถที่จะนำไปสมทบรวมกับเดือนต่อไปได้
Mthai News
