ตลาดหลักทรัพย์แห่งประเทศไทย วันนี้ ทันทีที่เปิดการซื้อขาย ดัชนีฯ  ปรับตัวลดลง 1.87 จุด มาอยู่ที่ 1526.23 จุด มูลค่าการซื้อขาย 1702.30 ล้านบาท หลังตลาดทั่วโลกกังวลรัสเซียโจมตียูเครนอีกรอบ
โบรกฯ แนะ เก็บหุ้นช่วงตลาดอ่อน




บริษัทหลักทรัพย์ ฟินันเซียไซรัส วิเคราะห์ว่า ตลาดหุ้นสหรัฐเมื่อคืนนี้ย้อนกลับลงปิดลบอีกครั้ง หลังทางการโปแลนด์ออกมาเตือนว่ารัสเซียมีแผนที่จะ โจมตียูเครน อีกครั้ง จากการ เพิ่มกำลังทหารบริเวณชายแดนยูเครน
ขณะที่ตลาดหุ้นในช่วง 2-3 วันที่ผ่านมาอยู่ในช่วงรีบาวน์ ทำให้อาจจะมีแรงขายทำกำไรระยะสั้นออกมากดดันให้ดัชนีฯ เริ่มมีจังหวะ แกว่งตัวผันผวนในแดนลบ ได้ ซึ่งก็เป็นไปในทิศทางเดียวกันกับ ตลาดหุ้นในภูมิภาค  ที่เช้านี้ส่วนใหญ่ก็ยังคงเปิดในแดนลบด้วย
รวมทั้งนักลงทุนต่างประเทศยังคงมีแรงขายในตลาดหุ้นไทยออกมาสลับ ทำให้ความมั่นใจของนักลงทุนอาจจะลดลงบ้าง อย่างไรก็ตาม คาดว่าจะมีแรงซื้อจากการเก็งกำไรผลประกอบการรายไตรมาสที่ และความคาดหวังเชิงบวกเกี่ยวกับการจัดตั้งรัฐบาลใหม่ของไทย
น่าจะยังพอช่วยหนุนให้ดัชนีฯปรับตัวเพียงกรอบแคบๆ และมีลุ้นโอกาสแกว่งตัวบวกขึ้นต่อเนื่องได้อีก ดังนั้นเราจึงยังแนะนำให้รอเลือกหุ้นซื้อในช่วงตลาดอ่อนตัวลงได้
โดยมีแนวรับที่ 1,515-1,525 จุด และแนวต้าน 1,532-1,540 จุด
MThai News
