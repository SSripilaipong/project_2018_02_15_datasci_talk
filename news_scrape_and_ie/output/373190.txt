ใครจะอยู่ใครจะไปเมื่อ2เจ้าธุรกิจ ห้าง ยักษ์ใหญ่พร้อมท้าชนลุย ธุรกิจ ห้างใหม่ ใหญ่ หรู ทันสมัย ยกระดับ คนเมือง
หลังจากไม่กี่เดือนที่ผ่านมา   เซ็นทรัลรีเทล คอร์ปอเรชั่น  ในเครือ เซ็นทรัล  ได้เปิดตัว  เซ็นทรัล เอ็มบาสซี  ( Central Embassy ) ห้างสรรพสินค้าระดับLuxury  หรู  ดี มี ระดับ ตั้งอยู่บนถนน เพลินจิต  บนพื้นที่เดิมของสถานเอกอัครราชทูตสหราชอาณาจักรประจำประเทศไทย ติดกับห้างสรรพสินค้าเซ็นทรัล สาขาชิดลม ประกอบด้วยห้างสรรพสินค้ายี่ห้อดังระดับหกดาว  โรงภาพยนตร์ในเครือเมเจอร์ซีนีเพล็กซ์ “  เอ็มบาสซี ดิโพลแมท สกรีน ”


รวมไปถึง คอนเวนชั่นฮอลล์ ศูนย์อาหารระดับพรีเมียม และโรงแรมปาร์ก ไฮแอท กรุงเทพ ซึ่งก็ได้สร้างเสียงฮือฮาไปไม่น้อยเกี่ยวกับความแพงและหรูสมราคาคุย ดูเหมือนว่าจะเจาะกลุ่มลุกค้า V.I.P. เพียงอย่างเดียวโดยเฉพาะ





แต่ท่ามกลางการเติบโตของเซ็นทรัลที่ผุดห้างระดับกลางขยายสาขาไปเกือบทั่วไทย ก็ยังมีอีกหนึ่งคู่แข่งที่เก็บตัวเงียบรอวันเข้าแข่งขันแบบหมัดต่อหมัด นั่นก็คือ กลุ่มธุรกิจ เดอะมอล์ กรุ๊ป เป็นกว่าหลายปีมาแล้วที่เดอะมอล์กรุ๊ปเลือกที่จะไม่ต่อยอดธุรกิจขยายสาขาเพิ่มหยุดเพียงแค่ สยามพารากอน ห้างดังที่อยู่ติด BTS สยาม และมีกลุ่มลูกค้าหลากหลายวัยที่มีสถานที่จัด ศูนย์การประชุมและนิทรรศการ อย่าง
“  รอยัลพารากอนฮอลล์ ” ก็ได้พร้อมเปิดตัวโครงการใหม่หลังเก็บเงียบมานานในชื่อ “ ดิ เอ็ม ดิสทริค ” The Em District  3 โครงการศูนย์การค้าระดับเวิลด์คลาส มี   ดิ เอ็มโพเรียม , ดิ เอ็มควอเทียร์ และดิ เอ็มสเฟียร์ ที่จะผนึกกำลังกันรวมเป็น1 ใจกลางย่านสุขุมวิท บนเนื้อที่รวม 50 ไร่ โดยพื้นที่โครงการรวม 650,000 ตารางเมตร งบลงทุนเฉพาะโครงการศูนย์การค้ากว่า 20,000 ล้านบาท



ภาพจาก Twitter @Oragaga



น.ส.ศุภลักษณ์รองประธานกรรมการ บริษัท เดอะมอลล์ กรุ๊ป จำกัด กล่าวว่า 3 โครงการนี้จะเป็นแหล่งรวมแฟชั่นที่ใหญ่สุด มีศูนย์รวมเทคโนโลยี ศูนย์รวมที่ยิ่งใหญ่ที่สุด มีร้านอาหารชื่อดังชั้นเลิศของไทยและต่างประเทศซึ่งเป็นที่รู้จักของทั่วโลกรวมกว่า 100 ร้านค้า จะเป็นแม่เหล็กสำคัญที่จะดึงดูดลูกค้าทั้งชาวไทย ชาวต่างชาติ และนักท่องเที่ยวทั่วโลกให้มารวมอยู่ที่สุขุมวิท นอกจากนี้ “ ดิ เอ็มควอเทียร์ “

ภาพจาก Twitter@Toyubomm
จะเป็นที่เดียวทีที่เอาใจคอดูหนังที่จะรวมโรงหนังทั้ง2ค่ายทั้งเมเจอร์และsf ไว้ในที่เดียว และที่สำคัญที่นี่จะมีระบบจอดรถอัตโนมัติแห่งแรกในเมืองไทยที่ใหญ่ที่สุด เทคโนโลยีล่าสุดจากประเทศเยอรมนี จอดรถ 500 คัน ภายในเวลาไม่เกิน 2 นาที ด้วยงบลงทุนกว่า 300 ล้านบาทอีกด้วย มีน้ำตก ดนตรี มีสวน มีต้นไม้ เรียกได้ว่าเป็นสวรรค์ของกรุงเทพฯ อย่างแท้จริง
โดยทั้ง3โครงการคาดว่าจะแล้วเสร็จดังนี้
– ดิ เอ็มโพเรี่ยม สุขุมวิท 200,000 ตร.ม ปลายปี 2557 (ปรับปรุงโครงการใหม่) 
– ดิ เอ็มควอเทียร์ สุขุมวิท 250,000 ตร.ม ปลายปี 2557 
– ดิ เอ็มสเฟียร์ สุขุมวิท 200,000 ตร.ม ปี 2559.
ปลายปีนี้เราต้องมาดูกันว่า เดอะมอล์ กับ 3โปรเจคใจกลางกรุง จะทำได้อย่างที่คุยไว้หรือไม่ เเล้วเซ็นทรัล เอ็มบาสซี่จะสามารถต่อยอดสร้างการเข้าถึงของกลุ่มลูกค้า V.I.P. ได้ดีเเค่ไหนต้องติดตามกันต่อไป เพราะสุดท้ายชาวบ้านอย่างเราก็ขอเเค่ได้มีพื้นที่พักผ่อนมีมุมถ่ายรูปสวยๆในวันหยุดก็เพียงพอเเล้ว
MThai News
