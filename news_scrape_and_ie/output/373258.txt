สถาบันปิโตรเลียมยอมรับหากลุยแผนปรับราคาพลังงาน อาจกระทบค่าครองชีพ แต่จะเป็นผลดีต่อ ปท. ในระยะยาว
นาย ศิริ จิระพงษ์พันธ์  ผู้อำนวยการสถาบัน ปิโตรเลียมแห่งประเทศไทย  เปิดเผยว่า สำหรับผลการศึกษาการเปรียบเทียบราคาสมดุลของเชื้อเพลิงภาคขนส่งที่สถาบัน อุดมศึกษา ให้มีการปรับ พลังงาน  โดยคำนึงถึงประสิทธิภาพนั้น ยอมรับว่าหากมีการปรับขึ้นตามโครงสร้างดังกล่าว จะส่งผลต่อ ค่าครองชีพ ของประชาชน อาจจะต้องปรับเพิ่มขึ้น แต่ผลดีจะเป็นประโยชน์ต่อประเทศในระยะยาว และจะไม่มีการสนับสนุนข้ามประเภทจากผู้ใช้เบนซินไปอุดหนุนผู้ใช้  LPG  ขณะที่การอุดหนุนผู้มีรายได้น้อยภาครัฐก็ควรจัดสรร งบประมาณ ให้ชัดเจนมากยิ่งขึ้น

นอกจากนี้ นายศิริ กล่าวถึง กองทุน น้ำมัน เชื้อเพลิงว่า เห็นควรจะต้องลงทุนอยู่ต่อไป เพื่อดูแลเรื่องความมั่นคงและเสถียรภาพราคาพลังงานอย่างแท้จริง ซึ่งหากมีวิกฤติใดเกิดขึ้นกระทบต่อราคาพลังงาน กองทุนจะช่วยชะลอผลกระทบต่อราคาพลังงานในประเทศไทยได้ อย่างไรก็ตาม คาดหวังว่าคณะรักษาความสงบแห่งชาติ หรือ คสช. จะนำแนวคิดนี้ไปปรับใช้ในแผนแปรรูปพลังงานต่อไป
