ตรวจสอบร าคาขายมะนาว ใน ตลาดสด ภาษีซุง  เทศบาลเมืองชัยนาท จ.ชัยนาท พบว่า ราคาขายมะนาวสดปรับตัวลดลงมาอย่างมาก  มะนาวขนาดกลางราคาหน้าแผงขายเพียงลูกละ 1 บาท
ในขณะที่มะนาวขนาดจัมโบ้จำหน่ายราคา 3 ลูก 5 บาท หรือตกลูกละ 1 บาทเศษเท่านั้น โดยแม่ค้าได้สร้างการตลาดด้วยวิธีการแจกแถมมะนาวขนาดกลางสำหรับลูกค้าขาประจำอีกด้วย

นางปราณี ภู่วงษ์ แม่ค้ามะนาวสดและเจ้าของสวนมะนาวจาก ต.นางลือ อ.เมืองชัยนาท เผยว่า สาเหตุที่มะนาวถูกลงมากในช่วงนี้นั้น เกิดจากมีมะนาวเข้าสู่ตลาดมากถึงวันละกว่า 2 ตัน ราคาจึงปรับลงตามปริมาณที่เริ่มล้นตลาด
แม้จะมีนายทุนมารับซื้อเพื่อส่งไปขายในพื้นที่จังหวัดอื่นก็ตาม ทำให้แม่ค้าบางส่วนเริ่มนำมะนาวสดที่มีจำนวนมากคั้นทำน้ำมะนาวบรรจุขวดแช่แข็งไว้จำหน่ายในช่วงมะนาวขาดตลาดแทน

