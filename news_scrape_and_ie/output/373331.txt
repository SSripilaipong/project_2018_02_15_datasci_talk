ประธานสภาอุตสาหกรรมท่องเที่ยวแห่งประเทศไทย (สทท.)  คาด จำนวนนักท่องเที่ยวปีนี้ อยู่ที่ 26.5 ล้านคน ลดลงจากปีก่อนที่อยู่ที่ 26.7 ล้านคน เผยจีน-รัสเซียลดลงมากสุดกว่า 20% จากหลายสาเหตุทั้ง ฟรีวีซ่า เศรษฐกิจภายนอก ไม่เอื้อ
นางปิยะมาน เตชะไพบูลย์ ประธานสภาอุตสาหกรรมท่องเที่ยวแห่งประเทศไทย (สทท.)  เปิดเผยว่า ในปีนี้คาดว่าจำนวนนักท่องเที่ยวทั้งปีจะอยู่ที่ 26.5 ล้านคน ลดลงจากปีก่อนที่อยู่ที่ 26.7 ล้านคน เนื่องจากในช่วงที่เข้าใกล้ฤดูท่องเที่ยวหลัก หรือ ไฮซีซั่น จำนวนนักท่องเที่ยวหลักจากจีน และรัสเซียลดลงกว่า 20 %

ในขณะที่นักท่องเที่ยวจากหลายประเทศยังคงมีความกังวลในการเดินทางมายังประเทสไทย ตามคำเตือนของหลายประเทศ รวมถึงมีการเปลี่ยนจุดหมายในการท่องเที่ยวไปยังประเทศอื่น ๆ มากขึ้น เช่น นักท่องเที่ยวจากยุโรปหันไปเที่ยวในเวียดนามมากขึ้น
ทั้งนี้ทาง สทท. ได้มีการร้องขอ ให้กระทรวงการท่องเที่ยวและกีฬา  และ การท่องเที่ยวแห่งประเทศไทย (ททท.)  ประชาสัมพันธ์ และสร้างความเข้าใจให้กับนักท่องเที่ยวในหลายประเทศ ซึ่งจะช่วยสร้างความเชื่อมั่น
และจะสามารถกระตุ้นนักท่องเที่ยวที่เดินทางท่องเที่ยวด้วยตัวเอง ให้เข้ามาท่องเที่ยวไทยได้อีกทางหนึ่งด้วย ซึ่งนักท่องเที่ยวที่เดินทางด้วยตนเองมีสัดส่วนมากถึงร้อยละ 50 ของนักท่องเที่ยวทั้งหมดในประเทศไทย
MThai News
