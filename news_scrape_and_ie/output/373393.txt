ผกก.เมืองชลบุรี เผย คืบล่า แก๊งปล้นรถขนเงิน  สอบเข้ม 1  แก๊งปล้นที่แปดริ้ว  เชื่อมโยงหรือไม่ ยังไม่ตัดปมเกลือเป็นหนอน
พ.ต.อ.สุรพงษ์ ไทยประเสริฐ ผกก.สภ.เมืองชลบุรี เปิดเผย สำนักข่าว ไอ.เอ็น.เอ็น. ถึงความคืบหน้าการไล่ล่าแก๊งคนร้ายที่ปล้นรถขนเงินของ บริษัท แซมโก้  ได้เงินสดไปกว่า 6 ล้านบาท

ล่าสุด ทาง จนท.ตร.ภ.ฉะเชิงเทรา สามารถจับกุมแก๊งคนร้ายที่เคยก่อเหตุปล้นรถขนเงิน ในท้องที่จังหวัดฉะเชิงเทรา 1 ราย ทาง ตร.เมืองชลบุรี จึงประสานนำตัวมาเพื่อสอบปากคำเพิ่มเติมว่ามีส่วนเกี่ยวข้องกับเหตุที่เกิดขึ้นล่าสุดด้วยหรือไม่ มีความคืบหน้าไปมากแล้ว
แต่ยังไม่สามารถเปิดเผยรายละเอียดได้ และได้ส่งตัวผู้ต้องหารายดังกล่าว กลับไป สภ.บางปะกง แล้ว ซึ่งแนวทางสืบสวนยังไม่ได้ตัดประเด็นใดทิ้ง โดยเฉพาะเรื่องพนักงานของขนเงินของ บริษัทแซมโก้  ก็ยังไม่ตัดทิ้งเช่นกัน
