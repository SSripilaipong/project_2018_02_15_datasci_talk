กระทรวงพาณิชย์ เปิดประมูลข้าวในสต๊อกครั้งแรก แล้วหลังจากที่  คสช.  เข้ามาบริหารประเทศ รวมกว่า 167,000 ตัน
กรมการค้าต่างประเทศ  กระทรวงพาณิชย์ ได้ออกประกาศคณะทำงานดำเนินการระบายข้าว เรื่องการ จำหน่ายข้าวสารในสต๊อกของรัฐ  ครั้งที่ 1/2557

โดยเปิดให้ภาคเอกชนที่สนใจ สามารถยื่นซองประมูลซื้อข้าวในสต๊อกของรัฐบาลได้ ในวันนี้ตั้งแต่เวลา 08.30-11.00 น. ณ ห้องอเนกประสงค์ ชั้น 3 อาคารปฏิบัติการ กรมการค้าต่างประเทศ กระทรวงพาณิชย์
โดยชนิดข้าวที่จะนำมาเปิดประมูลในวันนี้ มีหลายชนิดตามความต้องการของตลาด อาทิ ข้าวหอมมะลิ 100% ชั้น 2 ข้าวขาว 5% ข้าวขาว 15% ข้าวเหนียวขาว 10% ปลายข้าวหอมมะลิ และปลายข้าวปทุมธานี ในโครงการรับจำนำข้าวเปลือก ตั้งแต่ปี 2554 จนถึงโครงการปีล่าสุด โดยสามารถประมูลซื้อได้ทั้งแบบยกคลัง หรือ แบบรายกอง รวมกว่า 167,000 ตัน ก่อนเปิดซองประมูลในเวลา 13.30 น.
โดยการเปิดประมูลข้าวในครั้งนี้ ถือเป็นครั้งแรก หลังจากค ณะรักษาความสงบแห่งชาติ หรือ คสช.  เข้าบริหารประเทศ
