กทม.เร่งศึกษาสร้าง 6 สถานีรถไฟฟ้า ส่วนขยายจากบางหว้าอีก 7 กม. เชื่อมสายสีแดง-สีส้ม
นายอมร กิจเชวงกุล รองผู้ว่าราชการกรุงเทพมหานคร (กทม.) กล่าวว่า ขณะนี้สำนักการจราจรและขนส่ง (สจส.)กทม. อยู่ระหว่างศึกษาโครงการก่อสร้างสถานีรถไฟฟ้าสายสีลมเพิ่มเติมต่อจากสถานีบางหว้า ซึ่งได้ศึกษาเบื้องต้นกำหนดแนวทางการก่อสร้าง 6 สถานี ระยะทาง 7 กิโลเมตร คือสถานีบางหว้า – บรมราชชนนี โดยจะเชื่อมต่อกับการก่อสร้าง

รถไฟฟ้าสายสีแดงและสายสีส้มที่ตลิ่งชัน ทั้งนี้ บริเวณถนนบรมราชชนนี มีทางคู่ขนานลอยฟ้าที่สูงประมาณ 15 เมตร หากมีการก่อสร้างสถานีจะต้องสูงกว่าถนน ซึ่งต้องสูงประมาณ 20 เมตร และในการศึกษาจะมีการก่อสร้างโรงจอดและศูนย์ซ่อมบำรุงรถไฟฟ้า (เดปโป้) ที่ตลิ่งชัน
ผู้อำนวยการกองการขนส่ง สำนักการจราจรและขนส่ง กทม.กล่าวว่า ขณะนี้กำลังประกวดราคาหาบริษัทที่ปรึกษา เพื่อศึกษาโครงการดังกล่าวซึ่งเป็นนโยบายผู้ว่าฯ กทม. ว่าควรดำเนินการในเส้นทางใดจึงจะเหมาะสม คาดว่าจะได้บริษัทที่ปรึกษาในเดือนกันยายนนี้ โดยใช้เวลาศึกษา 1 ปี จากนั้นจะเป็นการศึกษารูปแบบการลงทุนว่ากทม.จะก่อสร้างเองแล้วจ้างเอกชนวิ่งรถไฟฟ้า หรือจะให้เอกชนดำเนินการทั้งหมด โดยเบื้องต้น 2 เส้นทางที่ศึกษามี
1.จากสถานีบางหว้าไปเส้นทางถนนราชพฤกษ์ โดยผ่านถนนพรานนก-พุทธมณฑลสาย 4 ซึ่งเป็นถนนตัดใหม่ของกทม.จนไปถึงทางคู่ขนานลอยฟ้าบรมราชชนนี โดยจะตัดกับสายสีแดงที่ตลิ่งชัน
2.จากสถานีบางหว้าไปเส้นทางถนนราชพฤกษ์ ผ่านถนนพรานนก-พุทธมณฑลสาย 4 แล้วเลี้ยวซ้ายไปทางพุทธมณฑลสาย 1 แล้วเลี้ยวขวาออกทางคู่ขนานลอยฟ้าบรมราชชนนี
“คาดว่าจะไม่มีการเวนคืนที่ดินประชาชน แต่อาจมีการซื้อที่ดินบางส่วนบริเวณตลิ่งชัน เพื่อสร้างโรงจอดและศูนย์ซ่อมบำรุง และจะหารือกับกรมทางหลวงชนบท เพื่อขอใช้พื้นที่เกาะกลางบางส่วน เพราะถือเป็นโครงการเร่งด่วนตามนโยบายผู้ว่าฯกทม

MThai News
