ตลาดหลักทรัพย์แห่งประเทศไทย วันนี้ ทันทีที่เปิดการซื้อขาย ดัชนีฯ  ปรับตัวเเพิ่มขึ้น 2.65 จุด มาอยู่ที่ 1,524.46 จุด มูลค่าการซื้อขาย 2,140.24 ล้านบาท
โบรกฯ ชี้ตลาดยังกังวล สถานการณ์ในยูเครน  แต่คาดมีแรงซื้อเก็งงบ บจ. หนุน แนะ เก็บหุ้นช่วงตลาดอ่อน  และถือต่อ

บล.ฟินันเซียไซรัส วิเคราะห์ว่า เมื่อวานนี้ดัชนีฯเริ่มแกว่งพักตัวลงไปเคลื่อนไหวเป็นลบให้เห็นอีกครั้ง หลังดีดตัวกลับขึ้นมาได้แรงพอควรในช่วง 2-3 วันก่อนหน้า โดยเป็นไปตามภาวะตลาดหุ้นต่างประเทศที่ปรับตัวลงเนื่องจากความวิตกต่อสถานการณ์ความตึงเครียดในยูเครน
อย่างไรก็ตามถึงแม้ว่าแรงกดดันจากเรื่องนี้ยังมีอยู่ แต่คาดว่าดัชนีฯหุ้นไทยจะอยู่ในช่วงปรับพักตัวที่ไม่รุนแรงเท่ากับเมื่อสัปดาห์ก่อน และยังสามารถลุ้นแรงซื้อจากการเก็งกำไร ผลประกอบการไตรมาส 2/57  ที่ บจ.ต่างๆ ช่วยหนุนให้ดัชนีฯหุ้นไทยยังมีแนวโน้มที่จะกลับไปแกว่งตัวบวกขึ้นต่อเนื่องได้อีกในช่วงถัดไป
ดังนั้นตลาดอ่อนตัวลงจึงยังเลือกซื้อหุ้นและเน้นถือต่อเนื่องได้ เพื่อรอรอบขึ้นครั้งใหม่ต่อไป แนวรับ 1,505-1,520 จุด  แนวต้าน  1,525-1,532 จุด

MThai News
