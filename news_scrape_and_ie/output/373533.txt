สถานีบริการน้ำมัน หลายแห่งใน จังหวัดสุพรรณบุรี  ผวาธนบัตรปลอมระบาด แห่ติดป้าย ไม่รับแบงค์พัน กันถ้วนหน้า
หลังจากมีกระแสข่าวการจับกุมธนบัตรปลอม ซึ่งเป็นธนบัตรปลอมใบละ 1,000 บาท รหัส  9A3828862  ทำให้สถานนีบริการน้ำมันหลายแห่งในจังหวัดสุพรรณบุรีติดป้ายไม่รับแบงค์พันกันถ้วนหน้า

ด้านนายนิธิต ศิริพานิช ผู้ประกอบการปั๊มแห่งหนึ่งในจังหวัดสุพรรณบุรี เปิดเผยว่า ทางสถานีบริการน้ำมันของตนไม่ได้ติดป้ายไม่รับแบงค์พันแต่อย่างใด แต่ได้มีการกำชับกับพนักงานให้มีการตรวจสอบเบื้องต้นทันทีหากมีลูกค้าชำระเงินด้วยธนบัตรใบละ 1,000 บาท
นายนิธิต เปิดเผยเพิ่มเติมอีกว่า ตนมั่นใจ และเชื่อว่าพนักงานจะสามารถรู้ได้ถึงความผิดปกติหากลูกค้านำธนบัตรปลอมมาใช้ รวมถึงยังเชื่อว่าหากมีการนำธนบัตรปลอมมาใช้ที่สถานีบริการน้ำมันของตน ก็จะสามารถติดตามได้ไม่ยากเนื่องจากมีการติดตั้งกล้องวงจรปิดในสถานีบริการไว้แล้ว

MThai News
