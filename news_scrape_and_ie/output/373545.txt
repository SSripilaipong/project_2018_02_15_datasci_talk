ม. หอการค้าไทย  เผย  ดัชนี ความเชื่อมั่น ผู้บริโภค  ก.ค.57 อยู่ที่ 78.2  เพิ่มขึ้น จาก 75.1 ในเดือน มิ.ย.57
ศูนย์พยากรณ์เศรษฐกิจและ ธุรกิจ   มหาวิทยาลัยหอการค้าไทย  เผย ดัชนีความเชื่อมั่นผู้บริโภค ก.ค.57 อยู่ที่ 78.2 เพิ่มขึ้นจาก 75.1 ในเดือน มิ.ย.57 ขณะที่ ดัชนีความเชื่อมั่น ต่อ เศรษฐกิจ โดยรวม อยู่ที่ 68.5  เพิ่มขึ้น จากเดือนก่อนหน้าเช่นกัน ส่วนดัชนีความเชื่อมั่นเกี่ยวกับโอกาสการหางานทำ อยู่ที่ 71.7 และดัชนีความเชื่อมั่นเกี่ยวกับรายได้ในอนาคต อยู่ที่ 94.6

“ ดัชนี ความเชื่อมั่นปรับตัวดีขึ้นทุกรายการ และเป็นการปรับตัวขึ้นต่อเนื่องเป็นเดือนที่ 3 โดยดัชนีผู้บริโภคอยู่ในระดับสูงสุดในรอบ 11 เดือน หลังจากมั่นใจว่าการเมืองไทยมีเสถียรภาพมากขึ้นและเชื่อว่า เศรษฐกิจไทย จะฟื้นตัวขึ้นในอนาคตอันใกล้” นางเสาวณีย์ ไทยรุ่งโรจน์ อธิการบดี  มหาวิทยาลัยหอการค้าไทย  กล่าว
สำหรับปัจจัยบวก ได้แก่ คณะรักษาความสงบแห่งชาติ(คสช.) เห็นชอบยุทธศาสตร์แผนลงทุนโครงสร้างพื้นฐานด้านคมนาคม วงเงิน 2.4 ล้านล้านบาท, สำนักงานเศรษฐกิจการคลัง(สศค.) คาดการณ์ว่า GDP ปี 58 จะโตได้ถึง 5% และส่งออกมิย ขยายตัว 3.9%, เงินบาทปรับตัวแข็งค่าขึ้นเล็กน้อย
ขณะที่ปัจจัยลบ ประกอบด้วย สศค.ลดคาดการณ์ GDP ปี 57 เหลือ 2%, พืชผลเกษตรยังทรงตัวในระดับต่ำและกังวลปัญหาค่าครองชีพ รวมทั้งราคาสินค้าที่ยังอยู่ในระดับสูง และความกังวลเกี่ยวกับความไม่แน่นอนในการฟื้นตัวของเศรษฐกิจโลก
ที่มา bangkokbiznews

