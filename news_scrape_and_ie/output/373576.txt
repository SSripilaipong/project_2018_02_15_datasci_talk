กรมบัญชีกลาง เปิดเผยตัวเลขที่ ข้าราชการเบิกจ่ายค่าเดินทาง-ค่าน้ำมัน  เฉลี่ยปีละ 2.2 หมื่นล้านบาท จี้ใช็ บัตรเครดิต-บัครเติมน้ำมัน  คุมค่าใช้จ่าย
นาย มนัส แจ่มเวหา อธิบดีกรมบัญชีกลาง  เปิดเผยว่า ที่ผ่านมา ค่าใช้จ่ายในการเดินทางไปราชการทั้งในและต่างประเทศ การฝึกอบรม ประชุม สัมมนา  ที่เบิกจ่ายโดยข้าราชการ มีมูลค่าโดยเฉลี่ยปีละประมาณ 2.2 หมื่นล้านบาท เป็นค่าเชื้อเพลิงเพียงอย่างเดียวสูงถึงปีละประมาณ 1.06 หมื่นล้านบาท

โดยนายมนัสเปิดเผยอีกว่าต้องการให้หน่วยงานราชการต่าง ๆ ให้ความร่วมมือในการใช้บัตรเครดิต-บัตรเติมน้ำมัน-คูปองน้ำมัน แทนการเบิกจ่ายเงินสด เพื่อเป็นการควบคุมค่าใช้จ่าย และป้องกันความเสี่ยงในการทุจริตจากการเบิกจ่ายเงินสดจำนวนมาก และที่สำคัญเพื่อให้การเบิกจ่ายงบประมาณแผ่นดินเป็นไปอย่างคุ้มค่า โปร่งใส และตรวจสอบได้
ทั้งนี้จากการตรวจสอบหน่วยงานของรัฐกว่า 283 หน่วยงาน พบว่ามีเพียง 52 หน่วยงานที่ใช้บัตรเครดิตราชการ และ 103 หน่วยงานที่ใช้บัตรเติมน้ำมันราชการ ซึ่งเมื่อรวมการเบิกจ่าผ่านบัตรเครดิตราชการ คิดเป็นเพียง 2,000 ล้านบาท หรือไม่ถึง 10% ของงบที่เบิกจ่ายทั้งหมด

MThai News
