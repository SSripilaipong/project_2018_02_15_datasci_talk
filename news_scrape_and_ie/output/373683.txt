นักวิเคราะห์ ประเมิน ทิศทางตลาดหุ้นไทย วันนี้มีโอกาส พักฐาน ก่อนวันหยุดยาว โดยดัชนีฯจะเคลื่อนไหวในกรอบแคบที่ระดับ 1,515-1,525 จุด
บล.ธนชาต  วิเคราะห์ว่า แนวโน้มดัชนีหุ้นไทยวันนี้จะ “พักฐาน” ในกรอบ 1,515-1,525 จุด ก่อนหยุดยาว รวมไปถึงแรงกดดันจาก สถานการณ์ความตึงเครียดในยูเครน และอิรัก

อย่างไรก็ตามในสัปดาห์ต่อไป คาดว่าจะมีเม็ดเงินใหม่จาก กองทุน Trigger Fund  มาช่วยหนุนดัชนีฯ ให้สามารถยืนที่ระดับ 1,570-1,600 จุด  ในช่วง 1-2 สัปดาห์ข้างหน้าได้
ด้าน บล.เมย์แบงก์ กิมเอ็ง (ประเทศไทย) คาดทิศทางการลงทุนในตลาดหุ้นไทยวันสุดท้ายของสัปดาห์ ก่อนเข้าสู่ช่วงวันหยุดยาว ดัชนีฯหุ้นไทยจะแกว่งในกรอบแคบ พร้อมกับ มูลค่าการซื้อขาย ที่เบาบาง
เนื่องจากนักลงทุนชะลอการลงทุน แนะนำหุ้นขนาดกลาง และ กลุ่มพลังงานทางเลือก  ที่ยังมีแนวโน้มขยับตัวได้ดี

MThai News
