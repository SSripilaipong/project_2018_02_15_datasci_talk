กระทรวงพาณิชย์  จับมือ กทม. เปิดร้านอาหารราคา ถูกทั่วกรุง  1,000 ร้าน ตามนโยบาย  คสช.  วันนี้
วันนี้ ( 8 ส.ค. ) ทาง กระทรวงพาณิชย์ จะเปิดตัวร้านอาหารราคาถูก ดี อร่อย สะอาด ที่ได้ร่วมกับกรุงเทพมหานคร (กทม.) ในการช่วยลดค่าครองชีพให้กับประชาชนในการบริโภคอาหารปรุงสำเร็จ ตามนโยบายของ คณะรักษาความสงบแห่งชาติ (คสช.) โดยได้ผลักดันให้มีร้านจำหน่ายอาหารในราคาถูก ดี อร่อย สะอาดในพื้นที่ต่างๆ ของกรุงเทพฯ เพิ่มมากขึ้น

ตั้งเป้าไว้ไม่ต่ำกว่า 1,000 ร้านค้าทั่วกรุงเทพฯ โดยจะจำหน่ายอาหารในราคาเมนูละ 25 – 35 บาท เพื่อเป็นทางเลือกให้กับประชาชน ในการบริโภคอาหารปรุงสำเร็จ และช่วยลดค่าครองชีพ

ทั้งนี้ แนวทางในการดำเนินการผลักดันให้มีร้านอาหารราคาถูก ดี อร่อย สะอาด กรมการค้าภายใน จะใช้ร้านอาหารที่เข้าร่วมเป็นร้านอาหารธงฟ้า มาเข้าร่วมโครงการ และในส่วนของ กทม. ก็จะไปเปิดรับสมัครร้านอาหารที่อยู่ในพื้นที่ กทม. โดยในวันนี้ ทาง พล.อ.ฉัตรชัย สาริกัลยะ รองหัวหน้าฝ่ายเศรษฐกิจ คสช. จะเป็นประธานเปิดร้านอาหารราคาถูก ดี อร่อย สะอาด ร้านแรกด้วย

สำหรับเมนูแนะนำ 10 รายการ อาทิ ข้าวไข่เจียว ข้าวราดแกง ข้าวไข่พะโล้ ข้าวขาหมู ข้าวกะเพรา (หมู/ไก่) ข้าวผัด (หมู/ไก่) ก๋วยเตี๋ยว (หมู/ไก่) ก๋วยเตี๋ยวราดหน้า

