ธปท.ย้าย เกริก-สาลินี ไปเป็นผู้ทรงคุณวุฒิ ประจำ ธนาคารแห่งประเทศไทย  โดยมีผลตั้งแต่วันที่ 15 สิงหาคม 2557  และแต่งตั้ง ทองอุไร นั่งรองผู้ว่าฯ ด้านเสถียรภาพแทน
นายชาญชัย บุญฤทธิ์ไชยศรี เลขานุการคณะกรรมการธนาคารแห่งประเทศไทย ( ธปท. ) เปิดเผยว่า เนื่องจากคณะรักษาความสงบแห่งชาติได้อนุมัติแต่งตั้งผู้บริหารของธนาคารแห่งประเทศไทย (ธปท.) เป็นประธานกรรมการและกรรมการในสถาบันการเงินเฉพาะกิจ ดังนั้นเพื่อหลักการบริหารจัดการที่ดี คณะกรรมการ ธปท.ได้มีมติเห็นชอบให้ย้ายผู้บริหารเป็นผู้ทรงคุณวุฒิ ประจำธนาคารแห่งประเทศไทย โดยมีผลตั้งแต่วันที่ 15 สิงหาคม 2557 ดังต่อไปนี้

1. นาย เกริก วณิกกุล  รองผู้ว่าการ ด้านเสถียรภาพสถาบันการเงิน
2. นาง สาลีนี วังตาล  ผู้ช่วยผู้ว่าการ สายกำกับสถาบันการเงิน
นอกจากนี้ คณะกรรมการมีมติเห็นชอบให้การย้ายและแต่งตั้งผู้บริหารตามมติเดิม มีผลตั้งแต่วันที่ 15 สิงหาคม 2557 ดังนี้
1. นางทองอุไร ลิ้มปิติ รองผู้ว่าการ ด้านบริหาร เป็นรองผู้ว่าการ ด้านเสถียรภาพสถาบันการเงิน
2. นายไพบูลย์ กิตติศรีกังวาน เป็นรองผู้ว่าการ ด้านบริหาร
3. นายเมธี สุภาพงษ์ เป็นผู้ช่วยผู้ว่าการ สายนโยบายการเงิน
4. นายรณดล นุ่มนนท์ เป็นผู้ช่วยผู้ว่าการ สายกำกับสถาบันการเงิน
และมอบหมายให้นายจิรเทพ เสนีวงศ์ ณ อยุธยา ผู้อำนวยการอาวุโส ฝ่ายบริหาร การสื่อสารองค์กร ปฏิบัติหน้าที่โฆษก ธปท. ตั้งแต่วันที่ 15 สิงหาคม 2557
MThai News


