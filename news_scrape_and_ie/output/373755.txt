บริษัทอสังหาริมทรัพย์ในฮ่องกง ประกาศขาย คฤหาสน์หรู “ทเวลฟ์ พีคส์”  บน เกาะฮ่องกง ด้วยราคาสูงถึง 105.67 ล้านดอลลาร์สหรัฐ หรือประมาณ3,200ล้านบาท  แพงที่สุดในเอเชีย
สำนักข่าวต่างประเทศรายงานว่า  บริษัทซัน ฮัง ไก  ซึ่งเป็นบริษัทอสังหาริมทรัพย์ฮ่องกงประกาศขายคฤหาสน์หรู“ทเวลฟ์ พีคส์” พื้นที่ 4,661 ตร.ฟุต

คฤหาสน์ดังกล่าวตั้งอยู่ใน เขตวิกตอเรียพีค ซึ่งเป็น ย่านมหาเศรษฐีบนเกาะฮ่องกง ด้วยราคาสูงถึง 105.67 ล้านดอลลาร์สหรัฐ หรือประมาณ 3,200 ล้านบาท ซึ่งถ้าหากมีคนซื้อบ้านหลังนี้ จะทำให้บ้านหลังดังกล่าวกลายเป็น บ้านที่มีราคาแพงที่สุดในเอเชีย  เมื่อนับต่อพื้นที่ 1 ตร.ฟุต
โดยภายในบ้านประกอบไปด้วยห้องนอน 4 ห้อง ตกแต่งอย่างสวยหรูพร้อมสระว่ายน้ำ อ่างน้ำวนจากุซซี ลิฟต์ และพื้นที่สุดพิเศษบนยอดเขาวิกตอเรียซึ่งตั้งอยู่ตรงกลางเกาะฮ่องกง สามารถมองเห็นวิวได้รอบเกาะ
ในขณะที่แนวโน้มราคาอสังหาริมทรัพย์บนเกาะฮ่องกงยังคงมีแนวโน้มสูงขึ้นอย่างต่อเนื่อง ตามความต้องการของชาวต่างชาติ โดยเฉพาะชาวจีนแผ่นดินใหญ่ ที่มีต้องการบ้านที่ดีที่สุด และแพงที่สุดอีกด้วย


ขอบคุณภาพจากเดลินิวส์
MThai News


