สายการบิน “มาเลเซีย แอร์ไลน์”  เตรียม ซื้อหุ้นคืน จากผู้ถือหุ้นทั้งหมด ก่อน ถอนตัวออกจากตลาดหลักทรัพย์มาเลเซีย  หลังเผชิญโศกนาฏกรรม 2 ครั้งซ้อน กระทบความเชื่อมั่นผู้โดยสาร ส่งผลให้ไตรมาสแรกของปีนี้ สูญรายได้กว่า 4,400 ล้านบาท
Khazanah Nasional บริษัทลงทุนรายใหญ่ที่มีรัฐบาลมาเลเซียเป็นเจ้าของ  และเป็นผู้ถือหุ้นใหญ่ ร้อยละ 69.4 ในมาเลเซียแอร์ไลน์ เตรียมยื่นข้อเสนอในการขอซื้อหุ้นคืนจากผู้ถือหุ้นทั้งหมด ซึ่งถ้าหากทำสำเร็จก็จะนำมาเลเซีย แอร์ไลน์ออกจาก ตลาดหลักทรัพย์มาเลเซีย เพื่อป้องกันความผันผวนของราคาหุ้น

และอีสาเหตุที่สำคัญคือ มาเลเซีย แอร์ไลน์ ประสบวิกฤตทางการเงินอย่างรุนแรง  หลังจากเผชิญโศกนาฏกรรม 2 ครั้งซั้อน ทั้งเที่ยวบิบ  MH370 และ MH17  ทำให้กระทบต่อความเชื่อมั่นผู้โดยสารอย่างมาก โดยในไตรมาสแรกของปีนี้สูญเสียรายได้ กว่า 4,400 ล้านบาท
โดยหลังจากนี้มาเลเซีย แอร์ไลน์มีแผนที่จะปรับโครงสร้างธุรกิจหลายอย่าง เพื่อฟื้นฟูกิจการที่ย่ำแย่มาต่อเนื่อง ซึ่งหากผู้ถือหุ้นใหญ่อย่าง Khazanah Nasional ไม่ลงมือทำอะไรบางอย่าง สถานการณืของมาเลเซีย แอร์ไลน์อาจย่ำแย่ไปกว่านี้ เนื่องจากปัจจุบันเหลือเงินทุนสำรองเพื่อใช้การบริหารได้อีกแค่ปีเดียวเท่านั้น

MThai News
