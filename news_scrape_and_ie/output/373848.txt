“ พรายพล ” แนะควรจัด เก็บภาษี น้ำมันดีเซลเพิ่ม 4 บาทต่อลิตร แก้ปัญหาการบิดเบือนกลไกตลาด

นายพรายพล คุ้มทรัพย์ อาจารย์ประจำคณะ เศรษฐศาสตร์  มหาวิทยาลัยธรรมศาสตร์ กล่าวในงานสัมมนาวิกฤติความเสี่ยง พลังงาน กับอนาคตการพัฒนา เศรษฐกิจไทย  ว่า ปัจจุบันแนวโน้มการใช้ ก๊าซธรรมชาติ เพื่อผลิตไฟฟ้าและใช้ในชีวิตประจำวันเพิ่มมากขึ้น ดังนั้น แนวทางแก้ปัญหาเบื้องต้นอาจต้องมีการปรับสัดส่วนซื้อ พลังงานไฟฟ้า จากประเทศเพื่อนบ้านมากขึ้น เพื่อลดการใช้เชื้อเพลิงภายในประเทศ ขณะเดียวกันภาพรวมการใช้ น้ำมัน และ ก๊าซหุงต้ม LPG  และ ก๊าซธรรมชาติ สำหรับยานยนต์  NGV  ที่มีปริมาณการใช้ที่มากเกินไป
และมีการตรึงราคาเพื่อให้ถูกกว่า กลไกตลาด  ทำให้เกิดผลเสียต่อนโยบายพลังงานของประเทศ ดังนั้น เห็นว่าควรมีการปรับอัตราโครงสร้างภาษีเชื้อเพลิงให้มีความเหมาะสม โดย ภาษีน้ำมันดีเซล ที่ปัจจุบันเก็บเพียงไม่ถึง 1 สตางค์ต่อลิตร ควรปรับเป็น 4.00 บาทต่อลิตร ซึ่ง น้ำมัน ชนิดนี้เป็นชนิดเดียวที่เสนอให้มีการปรับขึ้น เพราะเป็น น้ำมัน ที่มีการใช้มากที่สุดของประเทศ ประมาณ 60 ล้านลิตรต่อวัน และผลจากการลดภาษีดังกล่าวทำให้ภาครัฐต้องสูญเสียรายได้ คิดเป็นประมาณ 20,000 ล้านบาทต่อปี
เทียบเท่ากับวงเงินลงทุนโครงสร้างพื้นฐาน อาทิ รถไฟฟ้า 1 สาย ขณะที่น้ำมันชนิดอื่น ต้องการให้มีการปรับลดภาษีลง ซึ่งมองว่าระดับภาษีประมาณ 4 บาทต่อลิตรของน้ำมันทุกชนิดถือว่าเหมาะสม จะช่วยทำให้สามารถรักษาระดับการจัดเก็บภาษีของประเทศ และแก้ปัญหาการบิดเบือนกลไกภาษีในน้ำมันบางชนิดได้
