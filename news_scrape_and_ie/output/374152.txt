ทูตพาณิชย์   กัมพูชา เผย ส่งออก ไทยไป กัมพูชา  ขยายตัวต่อเนื่อง ภาครัฐเร่งอำนวยความสะดวกเต็มที่

นางจี รนันท์ วงษ์มงคล  ผู้อำนวยการ  สำนักงานส่งเสริมการค้าระหว่างประเทศ  หรือ  ทูตพาณิชย์  ณ  กรุงพนมเปญ  ประเทศ กัมพูชา  กล่าวว่า  การค้าการส่งออกระหว่างไทยกับกัมพูชา  มีแนวโน้มเพิ่มขึ้น จากครึ่งปีแรกที่ไทย ส่งออก ไปกัมพูชาเพิ่มขึ้นกว่า ร้อยละ 9.1 หรือคิดเป็นมูลค่า 2,348 ล้านเหรียญสหรัฐ โดยสินค้าส่งออกสำคัญของไทย ได้แก่ น้ำมันสำเร็จรูป อัญมณีและเครื่องประดับ เครื่องดื่ม ปูนซิเมนต์ น้ำตาลทราย เครื่องสำอาง สบู่และผลิตภัณฑ์รักษาผิว ยานพาหนะและส่วนประกอบ
ทั้งนี้ กระทรวงพาณิชย์กัมพูชา ได้ปฏิรูปการทำงานให้พร้อมรับนักลงทุน โดยประกาศยกเลิกการใช้ใบรับรองแหล่งกำเนิดสินค้าสำหรับส่งออกไปประเทศที่ยกเว้นการตรวจ เพื่อเป็นการอำนวยความสะดวกให้กับผู้ส่งออก
นอกจากนี้ ยังได้พัฒนาระบบอัตโนมัติสำหรับการออกใบรับรองแหล่งกำเนิด ซึ่งจะทำให้ผู้ส่งออกไม่จำเป็นต้องเดินทางมากระทรวงพาณิชย์ เพียงแค่ส่งข้อมูลไปยังเจ้าหน้าที่ผ่านช่องทางออนไลน์
