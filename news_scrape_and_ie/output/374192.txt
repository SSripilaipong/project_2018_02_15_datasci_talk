เจ๊กเม้ง JM Cuisine ร้านอาหารความคิดสร้างสรรค์ต้นตำหรับเพชรบุรี จากเพียงก๋วยเตี๋ยวเนื้อธรรมดาสู่อาหารสารพัดไอเดียที่วัตถุดิบไม่ธรรมดาหน้าตาดีติดอันดับบนโลกโซเซียลมีเดีย

วันนี้ทีมข่าวเศรษฐกิจ  MThai News จะพามาเจาะเคล็ดลับสู่ความสำเร็จของธุรกิจอาหาร เจ็กเม้ง หรือชื่อใหม่ JM Cuisine ร้านอาหารความคิดสร้างสรรค์ต้นตำหรับเพรชบุรี  JM Cuisine  ได้สร้างเสียงฮือฮาของนักท่องเที่ยวเพชรบุรีเป็นอย่างมากด้วยรูปแบบอาหารหน้าตาดี ร้านเก๋ทันสมัย ที่สำคัญอร่อยเด็ดด้วยวัตถุดิบสดจากเพชรบุรี เช่นเมนูดังอย่าง   บะหมี่ไข่เจียวกรรเชียงปูซอสตาลโตนด  หรือ  ข้าวไข่ข้นราดซอสต้มยำกุ้ง  และยังมีเมนูอื่นๆอีกมากมายโดยเฉพาะ ก๋วยเตี๋ยวเนื้อ และ ก๋วยเตี๋ยวต้มยำ  ที่เป็นเมนูบุกเบิกของร้านตั้งเต่สมัยแรกเริ่มจนตอนนี้ได้ต่อยอดออกมาเป็นเมนูข้าวและก๋วยเตี๋ยวเด็ดอีกมากมายในราคากันเอง โดยฝีมือการพัฒนาของสองพี่น้อง    คุณไอซ์ คุณครีม สหัสสพาศน์  ที่ได้ยกระดับร้านก๋วยเตี๋ยวแบบเดิมๆสู่ร้านอาหารไอเดียเด็ดขวัญใจชาวโซเชียลและนักท่องเที่ยวเพชรบุรี
โดยที่มาของร้านนี้ เริ่มต้นมาจากการล้มละลายของธุรกิจโรงงานไอศครีมของคุณพ่อ เรียกได้ว่ามรสุมชีวิตในช่วงนั้นถือว่าหนักมาก ซึ่งต่อมาได้มาเซ็งร้านก๋ยวเตี๋ยวเดิม ในชื่อ เจ๊กเม้ง โดยที่  คุณไอซ์ และ คุณครีม  ก็ได้ต่อยอดธุรกิจมาเรื่อยๆในแบบฉบับคนรุ่นใหม่ โดย คุณไอซ์เองได้เลงเห็นช่องทางโซเชียลมีเดียจึงได้ใช้ช่องทางนี้ในการโปรโมตรร้านเรียกได้ว่าเป็นร้านแรกๆในเพชรบุรีเลยก็ว่าได้ที่ลงทุนใช้แผนการตลาดบนโซเชียลมีเดียอย่างเต็มตัว ไม่ว่าจะเป็นเมนูอาหารใหม่ๆหรือการขอบคุณลูกค้าและคลิปโปรโมตร้านบนยูทูป ซึ่งตรงจุดนี้เองจึงทำให้ลูกค้าเกิดการบอกต่อได้ไวกว่าเดิมเป็นหลายเท่าตัว









นอกจากนั้นเมนูอาหารก็ได้ถูกพัฒนาให้น่าสนใจร่วมสมัยมากขึ้นที่สำหรับคือ ต้องหน้าตาดี เหมาะแก่การแชร์ต่อบนโซเชียลมีเดีย โดยปัจจุบัน เจ๊กเม้ง หรือ JM Cuisine ได้มียอดจากเดิม 2พัน หรือ 2หมื่น สู่ขายทะลุหลักล้านไปเป็นที่เรียบร้อย 2พี่น้องคู่นี่ไม่ธรรมดาเลยจริงๆ ซึ่งในวันนี้เราจะมาเจาะเคล็ดลับความสำเร็จของ JM Cuisine กันดังนี้
JM Cuisine ใช้โซเชียลมีเดียตั้งแต่ Facebook  Twitter Youtube ในการขอบคุณลูกค้าแบบรวดเร็วที่สุดทุกครั้ง รวมภาพประทับใจความเคลื่นไหวของร้านและลุกค้าแบบวินาที ทำให้ลูกค้าติดและแชร์ต่อ เกิดการต่อยอดสู่ โปรแกรมอื่นๆเช่น Foursquare โปรแกรมเช็คอินสถานที่ชื่อดังที่มีคนใช้มากที่สุดในโลก เรียกได้ว่าเป็นคนรุ่นใหม่ที่ใช้วิธีรุ่นใหม่ได้ถูกที่ถูกเวลาจริงๆ
อาจไม่ใช่เรื่องแปลกที่เราจะเห็นเมนูอาหารเป็นเป็นรูปสวยๆใน iPad  ที่กรุงเทพฯ แต่ที่นี่คือ เพชรบุรี การใช้พนักงานยืนถือ iPad บริการพร้อมอธิบายรายละเอียดเมนูอาหารต่างๆอย่างสุภาพ สร้างความต่างและดูดีไม่ใช่น้อยในสายอาชีพบริการอย่างร้านอาหาร สิ่งแรกที่ลุกค้าพอคือความแปลกและความอุ่นใจที่ได้ต้อนรับดุจลูกค้า V.I.P. ที่สำคัญสิ่งนั้นทำให้อาหารดูมีคุณค่าขึ้นมาทันทีเพียงแค่รูปดีๆไม่กี่รูป
นอกจากการ เดลิเวอร์ลี่ ส่งตรงความอร่อยถึงที่โดยที่ไม่ต้องให้ลูกค้าเดินทางมา หรือเพิ่ม สาขา แต่ JM Cuisine เลือกที่จะเพิ่มไลน์จัดเลี้ยง บุฟเฟต์ เหมากรุ๊ปทัวร์ และพร้อมทำอาหารทุกอย่างที่ลูกค้าต้องการ เรียกได้ว่า เป็นการก้าวกระโดดที่ไวและจับจุดได้ชัดเจนมาก
JM Cuisine มีเทคนิคง่ายๆในการเสิร์ฟคือ ยกถาดระดับเอวให้ลูกค้าท่านอื่นเห็นอาหารที่กำลังเดินไปเสิร์ฟแล้วพูดชื่อเมนูเสียงดังฟังชัดเป็นกันเองระหว่างวางอาหารบนโต๊ะลูกค้า สร้างการตัดสินใจเร็วให้ลูกค้าท่านอื่นที่ตัดสินใจไม่ได้ แบบแยบยล “น้องๆพี่เอาแบบนี้ที่นึง” และอีกวิธีคือ เมื่อลุกค้าเช็คบิลลูกค้าต้องทำแบบสอบถามให้ครบพร้อมชื่อที่อยู่ช่องทางการติดต่อ ถ้าลูกค้าทำครบ รับน้ำผลไม้หรือไอศครีมไปเลย ฟรีๆ “ของฟรีคนไทยชอบ” แล้วเมื่อลูกค้าออกจากร้าน ทางร้านก็จะส่งข้อความขอบคุณส่งกลับไปให้ลูกค้าอีก แบบนี้ได้ใจไปเต็มๆ “ไม่มากินอีกทีก็ใจร้ายเกินไปแล้ว”
การจะประสบความสำเร็จได้นั้นคุณต้องรู้ในธุรกิจของคุณแบบเข้าเส้นเพราะสิ่งนั้นมันจะช่วยต่อยอดสร้างคนช่วยขยายธุรกิจของคุณได้โดยเฉพาะธุรกิจร้านอาหารอย่าง JM Cuisine ที่มีเมนูมากมายและต้องขยายสาขาการสร้างคนขึ้นมาให้ได้มาตรฐานจะทำให้ร้านได้ความไว้วางใจตลอดไป ซึ่งตรงจุดนี้เองที่ทำให้ต่างจากร้านทั่วไปที่ไม่สามารถขยายร้านได้หรือขยายร้านได้แต่ก็ไม่ได้ความเป็น ออริจินัล
ขึ้นชื้อว่าร้านอาหารต่อให้หน้าตาดีแค่ไหนแต่ถ้าไม่อร่อยก็เตรียมกลับบ้านเก่าได้เลย จะสังเกตได้ว่าทาง JM Cuisine ได้ใช้แต่ของดีที่สำคัญคือใช้ของสดท้องถิ่นและอร่อย ในราคาที่รับได้ นักท่องเที่ยวใหม่ๆก็จะบอกต่อเพราะเหนือความหน้าตาดีมันคือความอร่อย ถ้าไม่อร่อย ลูกค้าก็ไปแล้วไปลับไม่กลับมาแน่นอน
จะเห็นได้ว่า  6 ข้อที่ว่ามานี่คือมาตรฐานการทำธุรกิจร้านอาหารสมัยใหม่  เพราะนอกจากร้านสวยบรรยากาศดี อาหารเยี่ยมแล้วคุณต้องรู้จักการเชื่อมต่อกับลูกค้าและรู้สถิติการค้าขายของตนเอง ผู้ประกอบการหลายรายตกม้าตายเรื่องการเก็บ สถิติ ทำให้สิ้นเดือนเราไม่สามารถรู้ได้เลยว่าต่อเดือนอะไรคือกำไรอะไรคือขาดทุนและอะไรคือส่วนที่ลูกค้าแนะนำ ทำให้โตไม่ได้อยู่กับที่แล้วก็หายไปในที่สุด
เราอยากให้ JM Cuisine เป็นกรณีศึกษาที่ดีของ SME ไทย ธุรกิจของพวกเค้าโตมาได้ด้วยอายุยังน้อย และที่สำคัญนี่คือยุคของโซเชียลมีเดียลูกค้าต้องเข้าถึงคุณได้ทุกเวลาซึ่ง JM Cuisine ทำได้ จึงไม่ใช่เรื่องยากเลยที่พวกเค้าจะต่อยอดทำอะไรต่อๆไปเพราะทุกคนได้รู้จักเค้าแล้ว สิ่งที่เราเห็นกับ JM Cuisine ไม่ใช่ความอร่อยแบบที่สุด แต่เป็นความแปลกใหม่และเอาใจใส่ลูกค้ามากกว่า ที่ทำให้ร้านอยู่ได้ถึงทุกวันนี้
ประประโยคเด็ด (  หน้าไม่งอ รอไม่นาน  ) มันช่างดีจริงๆ ไม่รู้เจ้าของร้านคิดได้ใง ตรงใจสุดๆ










MThai News
