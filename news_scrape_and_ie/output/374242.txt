นางสร้อยทิพย์ ไตรสุทธิ์ ปลัดกระทรวงคมนาคม เปิดเผยถึงความคืบหน้า โครงการรถไฟฟ้า แต่ละเส้นทาง ว่า ขณะนี้แต่ละเส้นทางมีความคืบหน้าไปมาก และมีโครงการที่พร้อมเปิดประมูลได้ทันทีจำนวน 7 สายทาง ประกอบด้วย

1.สายสีเขียว ช่วงหมอชิต-สะพานใหม่-คูคต
2.สายสีชมพู ช่วงแคราย-มีนบุรี
3.สายสีส้ม ช่วงศูนย์วัฒนธรรมฯ-มีนบุรี
4.สายสีเหลือง ช่วงลาดพร้าว-สำโรง
5.สายสีแดง ช่วงรังสิต-ธรรมศาสตร์
6.ส่วนต่อขยายแอร์พอร์ต เรล ลิงค์ เชื่อมสุวรรณภูมิ-ดอนเมือง ช่วงพญาไท-บางซื่อ-ดอนเมือง  และ
7.สายสีแดง Missing Link ช่วงบางซื่อ-หัวลำโพง และช่วงบางซื่อ-พญาไท-หัวหมาก
รวมเป็นวงเงินก่อสร้างทั้ง 7 สายทาง ประมาณ 362,215 ล้านบาท อย่างไร ก็ตาม โครงการรถไฟฟ้าสายสีต่าง ๆ ได้ผ่านการพิจารณาจากคณะกรรมการสิ่งแวดล้อมแห่งชาติ หรือ อีไอเอ แล้ว เหลือเพียงขั้นตอนการเปิดประมูล หลังจากนี้ กระทรวงคมนาคม จะนำเรื่องเสนอคณะรักษาความสงบแห่งชาติ หรือ คสช. เห็นชอบ หรือหากมีรัฐบาลใหม่เข้ามาก็จะนำเรื่องเสนอทันที เพราะหากได้รับอนุมัติเร็ว จะสามารถเปิดซองประมูลได้ภายในปี 2557 หรือต้นปี 2558”
