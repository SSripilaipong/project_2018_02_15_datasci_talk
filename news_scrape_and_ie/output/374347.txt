กลับมาอีกครั้งกับ ชุดสะสมแสตมป์เซเว่น ที่ฮิตจนของขาดตลาดมาตลอดครั้งนี้  เซเว่นอีเลฟเว่น  เลือกที่จะเกาะกระแส AEC พร้อมคาเรคเตอร์เด็กๆ  AEC  น่ารัก จึ่งไม่ใช่เรื่องยากที่จะก่อให้เกิดความน่าสนใจกับผู้บริโภค

นายสุวิทย์ กิ่งแก้ว  รองกรรมการผู้จัดการอาวุโส บริษัท  ซีพี ออลล์  จำกัด (มหาชน) ผู้บริหารร้านสะดวกซื้อ  เซเว่น อีเลฟเว่น  กล่าวว่า หลังจากส่งแคมเปญ “ แสตมป์ AEC  ” กระตุ้นยอดขายช่วงโลว์ซีซั่นไปตั้งแต่ปลายเดือนกรกฎาคมที่ผ่านมา ก็ได้รับการตอบรับจากผู้บริโภคอย่างล้นหลาม และคาดว่าจะช่วยผลักดันยอดขายให้เติบโตจากช่วงเวลาปกติ 20% เหมือนกับการจัดแคมเปญแสตมป์ทุกครั้งที่ผ่านมา ซึ่งแคมเปญจะสิ้นสุดในเดือนพฤศจิกายนนี้ โดยเซเว่นได้เตรียมแผนต่อยอดกิจกรรมอื่น ๆ ตามมาเพื่อกระตุ้นตลาดอย่างต่อเนื่อง



“ แสตมป์เซเว่น เป็นหมากเด็ดช่วยพยุงยอดขายของร้านในช่วงโลว์ซีซั่น ถือเป็นกิจกรรมที่ลูกค้าให้ความสนใจอยู่แล้ว ซึ่งหลังจากจบแคมเปญนี้ต้องรอติดตามต่อไป เพราะปัจจุบันร้านสะดวกซื้อมีการแข่งขันที่รุนแรง แต่ละเจ้าต้องพยายามสร้างจุดต่างให้กับแบรนด์พร้อมทั้งมีกิจกรรมเพื่อกระตุ้นให้ผู้บริโภคเข้ามาใช้บริการในร้าน”
นอกจากนี้ ยังได้เดินหน้าโครงการ “คิดถุ๊ง คิดถุง” ซีซั่น 3 กิจกรรมรณรงค์ลดการใช้ถุงพลาสติก ซึ่งในปีนี้ได้เน้นสื่อสารกับกลุ่มเด็กและเยาวชน ด้วยการโร้ดโชว์ไปตามโรงเรียนในระดับประถมศึกษา พร้อมทั้งมีภาพยนตร์โฆษณาชุด “หนูก็รู้ว่าถุงมันเจ็บ เจ็บ แค่ไหน” ซึ่งจากการรณรงค์ที่ผ่านมา พบว่าลูกค้าปฎิเสธการรับถุงพลาสติกมากขึ้น โดยสถิติการปฏิเสธปัจจุบันอยู่ที่ 100 ถุงต่อวันต่อสาขา จากที่เปิดให้บริการกว่า 7 พันสาขา
ที่มา  ประชาชาติธุรกิจ

