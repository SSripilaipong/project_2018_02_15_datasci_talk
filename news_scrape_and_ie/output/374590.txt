กรมการท่องเที่ยว เผย ในรอบ 7  เดือน จำนวนนักท่องเที่ยวที่เดินทางมาประเทศไทย ลดลงร้อยละ 10  เมื่อเทียบกับปีก่อน โดยนักท่องเที่ยวจีน ลดลงมากที่สุด แต่ยังคงเป็นตลาดใหญ่ ที่ต้องให้ความสำคัญ
กรมการท่องเที่ยว กระทรวงการท่องเที่ยวและกีฬา เปิดเผย สถานการณ์การท่องเที่ยวในประเทศช่วงเดือนกรกฎาคม 2557 มีจำนวนนักท่องเที่ยวต่างชาติเดินทางเข้ามาไทย กว่า 1 ล้าน 9 แสน คน เพิ่มขึ้นจากเดือนมิถุนายนถึงร้อยละ 22.77 แต่ลดลงร้อยละ 10.92 เมื่อเทียบกับเดือนเดียวกัน ของปี 2556
โดยสร้างรายได้ กว่า 8 หมื่น 9 กันล้านบาท ส่งผลให้ภาพรวมการท่องเที่ยวในประเทศไทย นับตั้งแต่เดือนมกราคม-กรกฎาคม 2557 มีจำนวนนักท่องเที่ยวเดินทางมาเที่ยวไทยรวม กว่า 13 ล้านคน ลดลงจากช่วงเวลาเดียวกันของปีที่ผ่านมาร้อยละ 10.47 สร้างรายได้ 6 แสน 3 หมื่น ล้านบาท โดยลดลงร้อยละ 7.59 เมื่อเปรียบเทียบกับช่วงเวลาเดียวกันของปี 2556
ทั้งนี้ พบว่าตลาดนักท่องเที่ยว ที่ปรับตัวลดลงมากที่สุด คือ นักท่องเที่ยวจีน มีจำนวนลดลงลงถึงร้อยละ 21.19 เมื่อเทียบกับช่วงเวลาเดียวกัน
แต่ตลาดหลักของนักท่องเที่ยวต่างชาติ ที่ครองอันดับเดินทางมาท่องเที่ยวไทยมากที่สุด ยังคงเป็นจีน เนื่องจากเป็นตลาดขนาดใหญ่ รวมถึงมาเลเซีย และรัสเซีย ส่วนตลาดที่น่าจับมอง หลังการท่องเที่ยวมีแนวโน้มเติบโตขึ้นเรื่อยๆ ได้แก่ ลาว รัสเซีย และอังกฤษ


ทีมา  VoiceTV

