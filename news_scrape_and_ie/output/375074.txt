โบรกฯ คาดดั ชนีหุ้นไทยวันนี้ มีโอกาสแกว่งตัวขึ้นไปทดสอบที่ 1,550 จุด จาก ปัจจัยบวกภายในประเทศ  แต่ยังคงมี ปัจจัยภายนอกกดดัน
บริษัทหลักทรัพย์ เคจีไอ (ประเทศไทย)  ประเมินว่า  ดัชนีฯหุ้นไทย วันนี้ มีโอกาสที่จะแกว่งตัวขึ้นทดสอบที่ระดับ 1,550 จุด จากปัจจัยบวกภายในที่สนับสนุน แต่จะสามารถยืนเหนือระดับดังกล่าวได้หรือไม่นั้น ต้องจับตาปัจจัยภายนอกที่ยังไม่ชัดเจนนัก
ไม่ว่าจะเป็น สถานการณ์ในยูเครน  ที่ กองทัพยูเครน โจมตีขบวนรถถังและรถช่วยเหลือของ รัสเซีย ที่รุกล้ำดินแดน ส่งผลความตึงเครียดเพิ่มขึ้นอีกครั้ง
และอีกปัจจัยคือนักลงทุนรอความชัดเจนของ นโยบายการเงินสหรัฐฯ  เช่น รายงานประชุมเฟด จากครั้งวันที่ 30 ก.ค. และถ้อยแถลงของประธานธนาคารกลางสหรัฐฯ
ส่วนปัจจัยบวกหลักยังเป็นปัจจัยในประเทศ เช่น ในวันนี้ สภานิติบัญญัติแห่งชาติ หรือ สนช.  จะพิจารณา งบประมาณ 2558  และภายในสัปดาห์หน้าจะสามารถ เลือกนายกรัฐมนตรี ได้ค่อนข้างแน่นอน จึงแนะถือหุ้นหรือสะสมต่อ
MThai News
