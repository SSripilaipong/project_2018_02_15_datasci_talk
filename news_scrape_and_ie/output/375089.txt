หุ้นไทยวันนี้ เปิดบวก 1.80 จุด ที่ระดับ 1,548.42 จุด  มูลค่าการซื้อขาย  1,532.28 ล้านบาท โบรกฯคาดมีโอกาสผันผวน แนะเลือกซื้อหุ้นถือรอขายที่ 1,600 จุด
วันนี้ทันทีที่ ตลาดหลักทรัพย์แห่งประเทศไทย เปิดทำการซื้อขาย ณ เวลา 9.58 น.  ดัชนีตลาดหุ้นไทย เปิดที่ระดับ 1,548.42 จุด เพิ่มขึ้น 1.80 จุด หรือ 0.12% ด้วยมูลค่าการซื้อขาย 1,532.28 ล้านบาท

ตามปัจจัยบวกที่ คณะกรรมการพัฒนาการเศรษฐกิจและสังคมแห่งชาติ  เปิดเผยเช้าวันนี้ว่า ดีจีพีไตรมาส 2/57 โต 0.4% ดีขึ้นจากไตรมาสก่อนที่ติดลบ 0.6% ส่งผลให้จีดีพีครึ่งปีแรกติดลบ 0.01%
ด้าน บริษัทหลักทรัพย์ ฟินันเซีย ไซรัส  วิเคราะห์ว่าดัชนีหุ้นไทยวันนี้มีจังหวะแกว่งตัวผันผวน แต่อยู่ในกรอบจำกัด แต่ยังมีลุ้นแกว่งตัวบวกขึ้นต่อเนื่อง จึงยังแนะนำให้เลือกหุ้นเข้าซื้อเพิ่มได้ และเน้นถือต่อเนื่อง จนกว่าดัชนีจะเข้าใกล้ 1,600 จุดหรือสูงกว่าขึ้นไป จึงจะพิจารณาหาจังหวะขายทำกำไรกันอีกครั้ง

MThai News
