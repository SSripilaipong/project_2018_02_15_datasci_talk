สศช.  คาดปี 58  เศรษฐกิจไทย  ขยายตัวได้ ร้อยละ 3.5-4.5 ขณะที่  การส่งออก  โตร้อยละ 5-7
นายอาคม เติมพิทยาไพสิฐ เลขาธิการสํานักงานคณะกรรมการพัฒนาการเศรษฐกิจและสังคมแห่งชาติ หรือ สศช.  กล่าวว่า ทาง สศช. มอง เศรษฐกิจไทยปี 2558  คาดว่าจะ ขยายตัวได้ร้อยละ 3.5-4.5

ซึ่งยังเป็นการเติบโตในอัตราที่ต่ำกว่าศักยภาพของประเทศ ที่ควรจะโตได้ร้อยละ 4-5 และหากมีการเพิ่มประสิทธิภาพของภาครัฐและเอกชนอย่างเต็มที่เศรษฐกิจไทยจะโตได้ร้อยละ 5-6
โดยคาดหวังว่าการลงทุนของภาครัฐ ทั้ง ระบบรถไฟรางคู่ ที่คาดว่าจะมีการก่อสร้างในช่วงปลายปีนี้ และการลงทุนใน โครงการบริหารจัดการน้ำ จะเป็นไปตามแผนที่วางไว้
ซึ่งหากเศรษฐกิจขยายตัวได้ดีก็อาจจะพิจารณาจัดทำงบกลางปีเพื่อการลงทุนของภาครัฐ ขณะเดียวกัน ต้องเพิ่มการขยายตัวของการส่งออก ซึ่งปี 2558 คาดว่าจะโตที่ร้อยละ 5-7 ซึ่งถือว่ายังเป็นการเติบโตที่ต่ำกว่าศักยภาพของประเทศ ที่ควรจะโตได้เกินร้อยละ 10
