หัวหน้า คสช.  แจง งบประมาณปี 2558  กว่า 1 ชั่วโมง พร้อมตั้งเป้า อัตราขยายตัวทางเศรษฐกิจ ร้อยละ 2 ขณะเปิดโอกาสสมาชิกอภิปราย
บรรยากาศ การประชุมสภานิติบัญญัติแห่งชาติ หรือ สนช.  ครั้งที่ 2 ล่าสุด  นายสุรชัย เลี้ยงบุญเลิศชัย  รองประธาน สนช. คนที่ 2 เป็นประธานการประชุม


และที่ประชุมเปิดโอกาสให้สมาชิก สนช. อภิปราย ร่างพระราชบัญญัติงบประมาณรายจ่ายประจำปีงบประมาณ 2558  วงเงิน 2.575 ล้านล้านบาท อย่างต่อเนื่อง ซึ่งส่วนใหญ่เห็นชอบกับหลักการ พร้อมสนับสนุนการดำเนินงานให้ประเทศเดินหน้า
ขณะที่ก่อนหน้านี้  พล.อ.ประยุทธ์ จันทร์โอชา หัวหน้าคณะรักษาความสงบแห่งชาติ หรือ คสช.  ใช้เวลาชี้แจงหลักการและเหตุผลกว่า 1 ชั่วโมง พร้อมตั้งเป้าอัตราการขยายตัวทางเศรษฐกิจร้อยละ 2 ในปี 2557 ขณะที่ เงินเฟ้อ ตั้งเป้าไว้ที่ระดับร้อยละ 1.9.-2.9
ส่วนปี 2558 คาดว่า เศรษฐกิจไทยจะขยายตัวร้อยละ 3.5.-4.5 และเงินเฟ้อจะยังคงทรงตัว นอกจากนี้ ได้ตั้งเป้าเงินกู้ไว้ที่ 2.5 แสนล้านบาท คิดเป็นร้อยละ 9.7 ของงบประมาณทั้งหมด จากเพดานที่จะสามารถกู้ได้ รวมถึงยังมองว่า สถานการณ์การเมืองของประเทศไทย จะมีความชัดเจนขึ้นตาม โรดแมป
