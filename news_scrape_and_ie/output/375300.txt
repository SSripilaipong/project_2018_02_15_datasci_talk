ส.อ.ท.  คาด  ส่งออกปี 57  ขยายตัวได้ 2.5% จาก  EU  เร่งสั่งซื้อสินค้าก่อนหมด  GSP  มอง  GDP  โตได้ 2%
นายสุพันธุ์ มงคลสุธี ประธานสภาอุตสาหกรรมแห่งประเทศไทย (ส.อ.ท.)  เปิดเผยว่า การส่งออกของไทยในปี 2557 ส.อ.ท. มองว่าจะเติบโตที่ ร้อยละ 2.5 สูงกว่าที่ สำนักงานคณะกรรมการพัฒนาการเศรษฐกิจและสังคมแห่งชาติ หรือ สภาพัฒน์  คาดการณ์ไว้ที่ ร้อยละ 2

โดยมองว่าในช่วงปลายปีนี้ การส่งออกของไทยไปยังสหภาพยุโรป หรือ EU จะเพิ่มสูงขึ้นกว่าปีที่ผ่านมา เนื่องจากในปีหน้าประเทศไทยจะถูก ตัดสิทธิพิเศษทางภาษีศุลกากร หรือ GSP  ซึ่งจะทำให้ผู้นำเข้าต้องเร่งซื้อสินค้าภายในปีนี้
ขณะที่ การเติบโตทางเศรษฐกิจ หรือ GDP  คาดว่าจะเติบโตร้อยละ 2 เนื่องจาก ส.อ.ท. มองในแง่บวกว่าหลังจากนี้การจัดตั้งรัฐบาลจะทำให้มีการเร่งเบิกจ่ายงบประมาณประจำปี 2557 – 2558 เข้ามาช่วยกระตุ้น GSP ได้
