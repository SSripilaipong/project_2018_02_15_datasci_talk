ตลาดค้าปลีก โดยรวมทั้งเล็กและใหญ่จะชะลอตัว แต่ในทางกลับกัน คอมมูนิตี้มอล์ เล็กๆกลับมียอดโตสูงขึ้นจึงทำให้ผู้ประกอบการร้านสะดวกซื้อต้องพลิกช่องทางเพิ่ม ทั้งการเร่งเพิ่มจำนวนสาขา และการเพิ่ม  กลยุทธ์ ใหม่เพื่อดึงลูกค้า
ผู้สื่อข่าวรายงานว่า  “เซเว่นอีเลฟเว่น” จะเร่งเปิดสาขาใหม่ให้ครบ 600 สาขาภายในสิ้นปี ล่าสุดยังได้เปิดมุมนั่งทานใหม่พร้อมเมนู  “โจ๊กปรุงสด” ซึ่งขณะที่ “ลอว์สัน 108” ร้านสะดวกซื้อในเครือสหพัฒน์ที่ร่วมทุนกับญี่ปุ่น ที่วางตนเองเป็นร้านสะดวกและนั่งทานอาหารปรุงสดตามแบบญี่ปุ่น ได้เพิ่มบริการซักรีดและถ่ายเอกสารเข้ามาเสริมทัพ  ทางด้าน “แฟมิลี่มาร์ท” หลังจากได้ร่วมตัวกับเครือเซ็นทรัลเรียบร้อยก็ได้นำร่องขยายสาขาเข้าห้างเซ็นทรัล พร้อมกลยุทย์ลูกค้าสามารถจ่ายรูดปรื๊ดผ่านบัตรเครดิตได้เลย ซึ่งเรียกได้ว่าเป็นการสร้างสีสันให้กับวงการตลาดสะดวกซื้อไม่น้อย 
“สุวิทย์ กิ่งแก้ว” รองกรรมการผู้จัดการอาวุโส บริษัท ซีพี ออลล์ จำกัด (มหาชน) เผยทั้งปีนี้คาดว่าจะมีร้านสะดวกซื้อเปิดใหม่รวมกันของจากทุก ค่ายประมาณ 1,500 สาขา โดยเป็นของเซเว่นฯประมาณ 600 สาขา จากปัจจุบันเปิดแล้ว 7,816 สาขา และการแข่งขันทจะรุนแรงขึ้น ซึ่งแต่เจ้าต้องสร้างความต่างของตัวเอง และเพิ่มความสามารถในการแข่งขันด้วยการนำเสนอโมเดลใหม่ อาทิ การเพิ่มวาไรตี้สินค้าของกลุ่มอาหาร การเพิ่มพื้นที่นั่งรับประทานอาหารในร้าน รวมทั้งพื้นที่จอดรถ การมีห้องน้ำไว้บริการ เพื่ออำนวยความสะดวกให้ลูกค้าที่เข้ามาใช้บริการ  โดยล่าสุดสาขาในย่านธุรกิจได้มีการเปลี่ยนโฉมและทดลองให้บริการโจ๊กปรุงสดพร้อมไอศกรีมซอฟต์ และบริการห้องน้ำฟรีแล้ว
“เวทิต โชควัฒนา” กรรมการผู้อำนวยการ บริษัท สหพัฒนพิบูล จำกัด (มหาชน) ได้อธิบายว่า โมเดลร้าน “ลอว์สัน 108” ต้นแบบจากญี่ปุ่น ที่นำมาประยุกต์ให้เข้ากับตลาดไทยยกตัวอย่าง กรณีของสาขาในเมอร์คิวรี่วิว และโรงแรมซอมเมอร์เซ็ท เลค พอยต์ สุขุมวิท 16 ได้ทดลองติดตั้งบริการถ่ายเอกสารและเปิดให้บริการซักรีด เพื่อรองรับความต้องการของลูกค้าในย่านดังกล่าวที่มีทั้งโรงเรียนและที่พัก อาศัยเป็นจำนวนมาก ปัจจุบันโมเดลรูปแบบนี้มี 9 สาขา และจะขยายไปสาขาอื่น ๆ
ขณะ ที่ “โคเรอากิ ทามุระ” กรรมการผู้จัดการ บริษัท สหลอว์สัน จำกัด ขยายความว่า ปัจจุบันลอว์สัน 108 มีสาขา 32 สาขา เป้าหมายพยายามเพิ่มกลุ่มสินค้าอาหารพร้อมทาน, สินค้าไพรเวตแบรนด์ รวมถึงพัฒนาและศึกษาหลาย ๆ โมเดล เพื่อสร้างความแตกต่างจากร้านสะดวกซื้อรายอื่น โดยเป็นการนำโนว์ฮาวจากญี่ปุ่นมาใช้ อาทิ มุมครัวปรุงสุก ควบคู่กับการตอกย้ำภาพลักษณ์แบรนด์ลอว์สัน 108 ว่าเป็นร้านสะดวกซื้อจากญี่ปุ่น สร้างการรับรู้แบรนด์ให้เป็นที่รู้จักมากขึ้น
ส่วนทาง “แฟมิลี่มาร์ท”หลังจากร่วมทุนกับกลุ่มเซ็นทรัล  นอกจากเปลี่ยนโฉมใหม่เเล้วยังมีแผนเข้าไปเปิดสาขาในศูนย์การค้าของเครือเซ็นทรัล อาทิ เซ็นทรัลเวิลด์ เซ็นทรัลภูเก็ต และศูนย์การค้าจิวเวลรี่เซ็นเตอร์ สีลม ล่าสุดสามารถนำบัตรเดอะ 1 การ์ด มาใช้สะสมคะแนนในร้าน พร้อมรับชำระค่าบริการสินค้าด้วยบัตรเครดิต



โดยทั้งหมดนี้เรียกได้ว่าเป็นกลยุทธ์การเเข่งขันร้านสะดวกซื้อที่ดุเดือดมากสำหรับคนเมือง เเละคงต้องจับตากันต่อไปว่าจะมีเจ้าใดสนใจมาจับตลาดหัวเมืองในต่างจังหวัดบ้างเเทนที่จะเป็นเเค่ที่กรุงเทพฯเพียงจุดเดียว

ที่มา
ประชาชาติธุรกิจ
เรียบเรียง
MThai News
