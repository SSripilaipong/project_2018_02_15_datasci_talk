ที่ประชุม  คสช. อนุมัติวงเงินกว่า 120,000 ล้านบาท  พัฒนาระบบไฟฟ้า ของ กฟผ. และ กฟภ.ความมั่นคงด้านระบบไฟฟ้า
ร.อ.นพ.ยงยุทธ มัยลาภ ทีมโฆษกคณะรักษาความมั่นคงแห่งชาติ (คสช.)กล่าวว่า ที่ประชุม คสช.ได้มีการอนุมัติให้การไฟฟ้าฝ่ายผลิตแห่งประเทศไทย หรือ กฟผ. ก่อสร้างโรงไฟฟ้ากำลังการผลิต 600 เมกกะวัต มูลค่า 36,811 ล้านบาท เพื่อทดแทนโรงไฟฟ้าแม่เมาะ เครื่องที่ 4-7 ที่จะหมดอายุลงในปี 2560 โดยโรงไฟฟ้าไม่สามารถเข้าจ่ายไฟในระบบได้ในเดือนมกราคม ปี 2561 ขณะเดียวกันยังให้ทาง กฟผ. ไปปรับปรุงพัฒนาการผลิตไฟฟ้า ทั้งจากโรงไฟฟ้าและเขื่อนต่าง ๆ ให้มีประสิทธิภาพเพิ่มขึ้น

ทั้งนี้ ยังได้อนุมัติงบประมาณอีกกว่า 60,000 ล้านบาท เป็นงบผูกพันตั้งแต่เดือนมกราคม ปี 2556-มีนาคม ปี 2563 เพื่อขยายระบบส่งไฟฟ้าและก่อสร้างสถานีไฟฟ้าแรงสูง 7 แห่งทั่วประเทศ เพื่อใช้ในความมั่นคงระบบไฟฟ้าให้มากขึ้น พร้อมอนุมัติวงเงินอีก 63,200 ล้านบาท ในการปรับปรุงระบบไฟฟ้าภาคตะวันตกและภาคใต้ นอกจากนี้ ยังให้การไฟฟ้าส่วนภูมิภาคกู้เงินในประเทศ 3,000 ล้านบาท ในการปรับปรุงระบบส่งและจำหน่ายเพื่อให้ครอบคลุมพื้นที่ทั่วประเทศด้วย
MThai News
