คสช. อนุมัติให้กระทรวงคลัง แก้กฎหมาย  2 ฉบับ เพิ่มความจุ กระบอกสูบเครื่องยนต์ดีเซล จากเดิม 1,400 ซีซี เป็น 1,500 ซีซี พร้อมให้ รถยนต์อีโคคาร์ ที่ใช้น้ำมันบี10 ให้ได้รับอัตราภาษีที่ร้อยละ 17 ด้วย
ร.อ.นพ.ยงยุทธ มัยลาภ ทีมโฆษกคณะรักษาความมั่นคงแห่งชาติ ( คสช. ) เปิดเผยว่า ที่ประชุม คสช. ได้มีมติอนุมัติ ให้ทางกระทรวงการคลัง แก้ไขกฎหมายของกรมสรรพสามิต 2 ฉบับ เพื่อสนับสนุนให้มีการผลิตรถยนต์ประหยัดพลังงานหรืออีโคคาร์ประเทศไทยให้เพิ่มมากขึ้น ภายหลังพบว่าในช่วงงบประมาณปี 2556 มีการผลิตรถยนต์อีโคคาร์ทั้งหมดเพียง 158,434 คัน และพบว่าเป็นเครื่องเบนซินทั้งหมด
ทั้งนี้จึงได้มีการแก้ไขกฎหมาย โดยมีการเพิ่มความจุ กระบอกสูบเครื่องยนต์ดีเซล จากเดิม 1,400 ซีซี เป็น 1,500 ซีซี เพื่อสนับสนุนให้มีการผลิตเครื่องยนต์ดีเซลในรถอีโคคาร์ให้มากขึ้น พร้อมแก้ไขกฎหมายให้รถยนต์อีโคคาร์ที่ใช้น้ำมันบี10 ให้ได้รับอัตราภาษีที่ร้อยละ 17 ด้วย
MThai News
