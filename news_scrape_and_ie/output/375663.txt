หุ้นไทยวันนี้ เปิดบวก 5.38 จุด ที่ระดับ 1,548.23 จุด  มูลค่าการซื้อขาย  2,065.22 ล้านบาท โบรกฯคาดบวกรับ  นายกฯใหม่  พรุ่งนี้
วันนี้ทันทีที่ ตลาดหลักทรัพย์แห่งประเทศไทย เปิดทำการซื้อขาย ณ เวลา 10.00 น.  ดัชนีตลาดหุ้นไทย เปิดที่ระดับ 1,548.23 จุด เพิ่มขึ้น 5.38 จุด หรือ 0.35% ด้วยมูลค่าการซื้อขาย 2,065.22 ล้านบาท

โดย บริษัทหลักทรัพย์ ฟินันเซียไซรัส  วิเคราะห์ว่า แนวโน้ม ดัชนีฯหุ้นไทย ยังคงแกว่งตัวผันผวนใกล้เคียงกับเมื่อวานนี้ แต่มีสัญญาณบวกมากกว่า เนื่องจาก รัฐบาลรัสเซีย ออกมาระบุว่า  ประธานาธิบดีของรัสเซีย จะพบปะกับ ประธานาธิบดีของยูเครน  ในวันที่ 26 ส.ค.นี้ เพื่อเจรจาคลี่คลายสถานการณ์
ดังนั้นคาดว่า ดัชนีฯหุ้นไทยจะแกว่งตัวในแดนบวกได้ จากแรงซื้อเก็งกำไร หลังประธาน สนช. ได้บรรจุวาระการเลือก นายกรัฐมนตรี เข้าในการประชุมวันที่ 21 ส.ค.นี้แล้ว
แนะนำให้เน้นถือต่อเนื่องไว้ก่อนเช่นเดิม แนวรับ  1540-1536 , 1533-1530 จุด  แนวต้าน 1548-1552, 1556-1560 จุด

MThai News
