บริษัทหลักทรัพย์เอเซียพลัส จำกัด (มหาชน)  เปิดเผยว่า  ทิศทางตลาดหุ้นไทย เช้านี้คาดจะแกว่งตัวในทิศทางที่ดีขึ้น เช่นเดียวกับตลาดหุ้นอื่นใน ภูมิภาคเอเชีย
หลังจากปัจจัยจากต่างประเทศผ่อนคลายขึ้น ทั้ง สถานการณ์ในยูเครน  ที่ไม่ได้มีอะไรรุนแรงและ ตัวเลขยอดขายบ้านและสร้างบ้านของสหรัฐฯ  ก็ดีขึ้น

รวมถึงตลาดหุ้นไทย จะได้แรงหนุนจาก หุ้นในกลุ่มสื่อสาร และ กลุ่มรับเหมาก่อสร้าง  ภายหลังจากที่ไม่ได้มีการ ชี้มูลความผิดในกรณีประมูลคลื่น 3G  ทำให้อาจจะมีการเกิดประมูลคลื่น 1800 และ 900 ได้ในเร็ว ๆ นี้ ซึ่งส่งผลดีต่อกลุ่มสื่อสาร
ส่วนกลุ่มรับเหมาก่อสร้างได้รับแรงหนุนจากที่จะมี การประมูลรถไฟฟ้าสายสีเขียว เส้นทางหมอชิต-สะพานใหม่-คูคต  ซึ่งทั้งสองกลุ่มนี้อาจจะทำให้ตลาดฯ มีบรรยากาศการลงทุนที่ดีขึ้นได้ โดยในวันนี้ ให้กรอบการแกว่งไว้ที่ 1,533-1,557 จุด

MThai News
