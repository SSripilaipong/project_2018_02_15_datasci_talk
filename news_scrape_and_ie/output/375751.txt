“ ยูนิลีเวอร์ ”  ลุย ปั้นโชห่วยโมเดลพิเศษในชื่อ “ ร้านติดดาว ” ตั้งเป้าเป็นจุดกระจายสินค้าใหม่พร้อมแคมเปญทางการตลาดที่ใกล้ชิดลูกค้าได้ง่ายขึ้น หวังให้ โชห่วย  ดันยอด

ตลาดสินค้าอุปโภค บริโภคมีการแข่งขันกันอย่างรุนแรง ไม่เพียงภาพต่อสู้กันเองระหว่าง ซัพพลายเออร์ ผู้ผลิตสินค้าเพื่อช่วงชิงยอด ขาย แต่ยังหมายถึงการสร้างความสมดุลของช่องทางขายและช่องทางการกระจายสินค้าทั้ง ในกลุ่มค้าปลีกสมัยใหม่-โมเดิร์นเทรด และช่องทางดั้งเดิม ยี่ปั๊ว- โชห่วย  เหมือน กับที่ยักษ์ใหญ่ “ ยูนิลีเวอร์ ” พยายามสานต่อและปลุกปั้นร้านค้าที่ร่วมโครงการ “ ร้านติดดาว ” ตลอด 1-2 ปีที่ผ่านมา ด้วยการให้ความสนับสนุนร้านค้าปลีกรายย่อยกลุ่มนี้ในทุกรูปแบบ การบาลานซ์พาวเวอร์ดังกล่าวเกิดขึ้นในขณะที่มีการประเมินตัวเลข รวมอย่างไม่เป็นทางการของสินค้าอุปโภค-บริโภค ผ่านช่องทางค้าปลีกสมัยใหม่ ซึ่งคาดว่าปัจจุบันน่าจะมีมูลค่าโดยประมาณอยู่ที่ 4.4 แสนล้านบาท
บริษัท  ยูนิลีเวอร์ ไทย เทรดดิ้ง  จำกัด ได้จัดแคมเปญ “ ร้านติดดาว ” โดยวางเป้าหมายเป็นร้านโชห่วยเจ้าใหญ่ในชุมชนที่มีพื้นที่ของสินค้า  ยูนิลีเวอร์  80% ขึ้นไปถึงจะได้การเข้ามาช่วยจัดกิจกรรมให้ถึงร้านและแต่งร้านให้แบบฟรีๆ  ซึ่งการจัดกิจกรรมนั้นจะช่วยให้ยอดขายโตขึ้นและถือโอกาสให้ผู้บริโภคได้เข้าใกล้สินค้าใหม่ๆของ ยูนิลีเวอร์ ได้ง่ายขึ้นอีกด้วย แคมเปญนี้จะมีผลดี ต่อยอดขายของบริษัท แต่คอนเซ็ปต์ใหญ่ของยูนิลีเวอร์ คือ ถ้าร้านค้ารายย่อยอยู่ได้เราก็อยู่ได้ การทำธุรกิจของยูนิลีเวอร์เกี่ยวข้องกับผู้คนหลายภาคส่วน เราต้องสร้างการเติบโตไปด้วยกัน เพื่อสร้างความยั่งยืนให้กับทุกส่วนรวมทั้งการเติบโตของบริษัทในระยะยาวด้วย 
“แม้โมเดิร์นเทรดทั้งค้าปลีกราย ใหญ่และร้านสะดวกซื้อจะเข้ามามีบทบาทมากขึ้น แต่เทรดิชั่นนอลเทรดโดยเฉพาะร้านค้าปลีกรายย่อย หรือโชห่วยยังคงมีความสำคัญ และคาดว่าจะมีสัดส่วนในตลาดค้าปลีกถึง 50% ประกอบกับโมเดิร์นเทรดยังไม่สามารถรองรับพฤติกรรมและสภาพกำลังซื้อของผู้ บริโภคทั้งหมดได้ ร้านโชห่วยยังคงตอบโจทย์ความต้องการของชุมชนในรูปแบบที่ร้านค้าปลีกสมัยใหม่ มีข้อจำกัด รวมทั้งมีค่าใช้จ่ายค่อนข้างสูงในการนำสินค้าเข้าไปจำหน่าย ขณะที่ร้านโชห่วยซัพพลายเออร์ไม่ต้องจ่ายอะไรให้กับร้านค้า เพียงแต่ต้องซัพพอร์ตเรื่องหน่วยรถ การกำหนดราคาขาย จัดโปรโมชั่นเท่านั้น” 
จะเห็นได้ว่าการขยับตัวของ ยูนิลิเวอร์ นั้นแสดงให้เห็นถึงภาวะเศรษฐกิจที่ ชะลอตัว อันเป็นผลมาจากทางการเมืองและการแข่งขันกันเองที่รุนแรงมากขึ้นผู้บริโภคมีทางเลือกมากขึ้นกว่าเดิม หลังจากสินค้า SME โตและบุกตลาดมากขึ้น ทำให้ซัพพลายเออร์ต้องปรับตัวทุกด้านเพื่อเลี่ยงการเสียหายของการตลาดใหม่ๆที่เกิดขึ้นในทุกๆวัน

ที่มา
ประชาชาติธุรกิจ
เรียบเรียง
MThai News
