ขาหุ้นปฏิรูปพลังงาน  เดินเท้าต่อเป็นวันที่สอง ขณะที่ยังไม่มีคำสั่งห้ามเดินขบวน
ความคืบหน้า เครือข่ายขาหุ้นปฏิรูปพลังงานภาคใต้  ซึ่งเริ่มออกเดินเท้าจาก อ.หาดใหญ่ เมื่อวานนี้ ปลายทางกรุงเทพฯ ระยะทาง 1,400 กิโลเมตร เพื่อรณรงค์ให้ความรู้กับประชาชนเกี่ยว การปฏิรูปพลังงาน

ล่าสุด ในวันนี้ยังคงออกเดินทางต่อเป็นวันที่สองโดยเริ่มออกจากที่พักใน ต.ท่าช้าง อ.บางกล่ำ มุ่งหน้าไปยังบริเวณสี่แยกคูหา อ.รัตภูมิ จ.สงขลา ซึ่งเป็นจุดหมายในวันนี้
อย่างไรก็ตาม จนถึงขณะนี้ท่าทีของทหารในพื้นที่ยังไม่มีคำสั่งห้าม เดินขบวน แต่อย่างใด แม้ว่าเมื่อวานนี้ได้เชิญแกนนำเข้าพบและขอความร่วมมือให้หยุดการเคลื่อนไหว เนื่องจากเป็นการกระทำที่ ฝ่าฝืนกฎอัยการศึกของ คสช .
