นักบินผู้ช่วย   ไลอ้อนแอร์  วูบ หมดสติ  ขณะขึ้นบินจากท่าอากาศยานนานาชาติหาดใหญ่ไปยังดอนเมือง กัปตันสั่งจอดฉุกเฉิน นำตัวส่งโรงพยาบาลสงขลา นครินทร์ แต่ เสียชีวิต ในเวลาต่อมา ขณะที่ผู้โดยสารทั้งหมดปลอดภัย
รายงานข่าวแจ้งว่า วันนี้(20ส.ค.)เกิดเหตุนักบินผู้ช่วยชาวเนเธอร์แลนด์ สายการบินไทยไลอ้อนแอร์เที่ยวบินที่ SL 8537 หาดใหญ่-ดอนเมือง หมดสติกลางอากาศเมื่อเวลา 13.20 น. ขณะขึ้นบินจากท่าอากาศยานนานาชาติหาดใหญ่ไปยังดอนเมืองได้เพียง 20 นาที ทางกัปตันได้แจ้งวิทยุประสานขอความช่วยเหลือมายังหอบังคับการบินท่า อากาศยานนานาชาติหาดใหญ่ เพื่อขอกลับมาลงจอดฉุกเฉินและรีบนำตัวผู้ช่วยนักบินส่งโรงพยาบาลสงขลา นครินทร์ แต่เสียชีวิตในเวลาต่อมา  ส่วนผู้โดยสารทั้ง 152 คน ปลอดภัยทั้งหมด

จากการตรวจสอบไปยังโรงพยาบาลสงขลานครินทร์ทราบชื่อนักบินผู้ช่วยคนนี้คือนาย PETER ESBERTE อายุ 47 ปี ชาวเนอร์เธอร์แลนด์ ส่วนสาเหตุของการเสียชีวิตนั้นแพทย์กำลังอยู่ระหว่างการพิสูจน์
MThai News
