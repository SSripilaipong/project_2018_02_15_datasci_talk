การก่อสร้าง รถไฟฟ้า ใต้ดินสายสีน้ำเงินช่วง หัวลำโพง-บางแค  มีช่วงที่ต้อง ขุดเจาะอุโมงค์ เพื่อลอดผ่าน แม่น้ำเจ้าพระยา  ซึ่งการสร้างอุโมงค์ รถไฟฟ้าใต้ดิน ในครั้งนี้จะถือเป็นการขุดเจาะลอดใต้ แม่น้ำเจ้าพระยา เป็นครั้งแรกของประเทศไทย


หนึ่งในช่วงสำคัญของการก่อสร้างรถไฟฟ้าใต้ดินสายสีน้ำเงินช่วงหัวลำโพง-บางแค คือการเจาะอุโมงค์ลอดใต้แม่น้ำเจ้าพระยา ระยะทางประมาณ 200 เมตร เพื่อเชื่อมระหว่างฝั่งกรุงเทพมหานครและฝั่งธนบุรี ซึ่งขณะนี้ก็อยู่ในช่วงการซ่อมบำรุงหัวเจาะอุโมงค์ คาดว่าจะสามารถเริ่มได้ในอีก 2 สัปดาห์นับจากนี้
การขุดอุโมงค์ใต้แม่น้ำเจ้าพระยาจะขุดลึกลงไปจากผิวหน้าดินใต้แม่น้ำ 10 เมตร ซึ่งหากวัดจากผิวดิน อุโมงค์จะมีความลึกเกือบ 40 เมตร ผู้รับเหมาก่อสร้าง ระบุว่า ความยากอยู่ที่การคาดเดาว่าผิวดินในแต่ละช่วงจะเป็นอย่างไร ซึ่งต้องอาศัยประสบการณ์ และความชำนาญ
สำหรับเทคโนโลยีของหัวเจาะอุโมงค์ก็มีความสำคัญ โดยทางผู้รับเหมาได้นำหัวเจาะที่สามารถเจาะ และลำเลียงดินออกมาทางสายพานได้ ซึ่งดินจะไหลไปตามสายพานไปกองรวมเพียงจุดเดียว ง่ายต่อการนำไปทิ้งโดยไม่ต้องนำคนงานเข้าไปภายในอุโมงค์ นอกจากนี้ หัวเจาะยังใช้ระบบความคุมสมดุลความดันอากาศ หรือ เพรชเชอร์ บาลานซ์
นับถึงวันนี้เหลือเวลาอีก 2 ปีก่อนกำหนดการณ์ก่อสร้างรถไฟฟ้าใต้ดินสายสีน้ำเงินช่วงหัวลำโพง -บางแค และช่วงบางซื่อ-ท่าพระ จะเสร็จสิ้น ซึ่งผู้รับเหมา ระบุว่า การก่อสร้างในปัจจุบันคืบหน้าไปมากกว่าร้อยละ 50 และคาดว่าจะเสร็จตามแผนในอีก 2 ปีข้างหน้า หรือช่วงกลางปี 2559

ที่มา
Thai PBS

