ตลาด ไอศครีม ค้าปลีกตื่นตัว เมื่อ  ไอศครีม กูลิโกะ  ต้นตำหรับญี่ปุ่นบุกไทย สร้างความประหลาดใจผู้บริโภคไทยด้วยราคา เพียง 20-25 บาท กับคุณภาพระดับ Made in Japan
ปัจุบันตลาดไอศครีมค้าปลีกในไทย  มีมูลค่ารวมเกือบ 2,000 ล้านบาท โดยผู้นำตลาดคือ วอลล์ รองลงมาคือ เนสเล่ และ แมกโนเลีย ล่าสุดได้มีเจ้าตลาดจากญี่ปุ่นได้ลงมาลองตลาดประเทศไทยเเล้วนั่นก็คือ ไอศครีม กูลิโกะ โดยได้นำร่องวางตู้ตามร้านโชห่วยหรือมินิมาร์ทเล็กๆตามชานเมืองก่อนเพื่อดูผลตอบรับจากลูกค้าในระยะเวลา 3เดือน จากเเหล่งข่าวเเจ้งมาว่าการเข้ามาจำหน่ายในครั้งนี้

“เป็นการนำเข้ามาขายโดยสำนักงานใหญ่จากญี่ปุ่นเองโดยตรง ทางไทยกูลิโกะ ไม่ทราบข้อมูลเรื่องการจำหน่ายทั้งหมด”
รู้เพียงเเค่ตอนนี้เป็นเพียงการทดลองสินค้าเเละหาข้อมูลว่าลูกค้าสามารถเข้าถึง ไอศครีม กูลิโกะ ได้อย่างไรเเละมีการเเชร์เรื่องราวของสินค้าต่อๆกันไปในทิศทางใดเพื่อให้ได้ทราบว่า ไอศครีม กูลิโกะเหมาะกับตลาดประเทศไทยมากน้อยเพียงใด ซึ่งไอศกรีมทั้งหมดที่นำมาทดลองจำหน่ายเป็นการนำเข้าจากญี่ปุ่นทั้งหมด เเละจะนำร่องร้านค้าปลีกเล็กๆในเขต ชานเมืองอย่าง บางนา ปทุมธานี รังสิต เเละล่าสุด สมุทรปราการ
ซึ่งหลังจากเรื่องนี้ได้กระจายออกไปในวงกว้างเเละได้มีการเเชร์เรื่องราวนี้กันในกระทู้พันทิปไม่นาน ไอศครีม กูลิโกะ ก็ได้สร้างปรากฏการณ์ ขายหมดตู้ภายในเวลาไม่ถึง 1 ชั่วโมง สร้างความงงให้กับพ่อค้าเเม่ค้าร้านมินิมาร์ทเป็นอย่างมาก เพราะบางคนถึงขนาดเหมาทุกรสชาติ 10-20 ชิ้น โดยจากการสังเกตจะเห็นได้ว่านี่คือการโฆษณาเเละตั้งข้อสงสัยได้ว่าลูกค้าจากเขตอื่นๆสามารถไปร้านที่จำหน่ายถูกได้อย่างไร ทั้งที่บริษัทไม่ได้ทำการประกาศจุดจำหน่ายหรือเบอร์โทรใดๆเลย โดยไอศครีมที่นำมาจำหน่ายจะเเบ่ง เป็น 3 เเบบ 2 ราคา 20 บาท และ 25 บาท เรียกได้ว่าถูกใจคนไทย ราคาประหยัดคุณภาพญี่ปุ่น จึงไม่น่าเเปลกใจเลยที่ ไอศกรีม กูลิโกะ จะขายดีหมดภายในเวลาไม่กี่ชั่วโมง













ใครสนใจสามารถตามไปได้ตามพิกัดที่สมาชิกในพันทิปเเนะนำมาได้
– หลักๆจะกระจายตามร้านโชห่วยเเละมินิมาร์ท ปทุมธานี เยอะที่สุด เพราะใกล้โรงงาน กูลิโกะ
– ร้านมินิมาร์ทชั้นใต้ดินเซียร์รังสิต ตรงข้ามร้านวัตสัน
–  ใกล้ ซอย ร่มเย็น  ตำบล บางแก้ว อำเภอ บางพลี  จังหวัด สมุทรปราการ 10540
–  บางนา คอนโดศุภาลัยปาร์ค ศรีนครินทร์ มีอยู่ที่มินิมาร์ท ตึกA

ที่มา
www.pantip.com
เรียบเรียง
MThai News
