อธิบดีกรมส่งเสริมการค้าระหว่างประเทศ  ยังคงเป้า ส่งออก ปีนี้ที่ร้อยละ 3.5 คาดเดือนกันยายน คุย ทูตพาณิชย์  ประเมินสถานการณ์
ร.อ.สุวิพันธุ์ ดิษยมณฑล รองอธิบดีกรมส่งเสริมการค้าระหว่างประเทศ กระทรวงพาณิชย์  เปิดเผยว่า ในช่วงที่เหลือของปีหลังจากนี้  กระทรวงพาณิชย์  จะเร่งนำ ภาคเอกชน  บุกตลาดต่างประเทศ

และจะส่งเสริมให้ผู้ประกอบการ หันมาใช้นวัตกรรมในการผลิตสินค้าและบริการ เพื่อผลักดัน การส่งออกสินค้าไทย ให้ได้มากที่สุด โดยภายในเดือนกันยายนนี้ คาดว่า จะมีการประชุมผู้อำนวยการสำนักงานส่งเสริมการค้าระหว่างประเทศ หรือ  ทูตพาณิชย์ทั่วโลก
เพื่อประเมินภาพรวมสถานการณ์การค้าในแต่ละตลาด เพื่อกำหนดเป้าหมายการส่งออกของประเทศทั้งปีอีกครั้ง แต่จนถึงขณะนี้ ยังคงยืนยันเป้าหมายการส่งออกเดิม ที่ร้อยละ 3.5 แม้จะมีหลายหน่วยงานประเมินการส่งออกในปีนี้ ว่าจะขยายตัวไม่ถึงร้อยละ 2 ก็ตาม
