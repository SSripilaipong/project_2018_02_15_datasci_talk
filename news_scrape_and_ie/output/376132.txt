กรมพัฒนาธุรกิจการค้า อนุมัติต่างด้าวอีก 36 ราย  ลงทุนในไทย เพิ่มในเดือน ส.ค. เงินลงทุนกว่า 1,170 ล้านบาท
นางสาวผ่องพรรณ เจียรวิริยะพันธ์ อธิบดีกรมพัฒนาธุรกิจการค้า กระทรวงพาณิชย์  เปิดเผยว่า  คณะกรรมการการประกอบธุรกิจของคนต่างด้าว ได้อนุญาตให้คน ต่างด้าวประกอบธุรกิจในประเทศไทย  จำนวน 36 ราย ในเดือนสิงหาคม

โดยจะมี เงินลงทุน ในการประกอบธุรกิจจำนวน 1,170 ล้านบาท และมีการ จ้างงานคนไทย จำนวน 343 คน ซึ่งธุรกิจที่ได้รับอนุญาต ได้แก่  ธุรกิจบริการให้แก่บริษัทในเครือ ในกลุ่มและบริษัทคู่ค้า  จำนวน 27 ราย  ธุรกิจสำนักงานผู้แทน ภูมิภาค  จำนวน 6 ราย  ธุรกิจค้าปลีก  จำนวน 2 ราย  ธุรกิจนายหน้าตัวแทน  จำนวน 1 ราย
ส่งผลให้ในช่วง 8 เดือนแรกของปี 2557 คณะกรรมการฯ ได้อนุญาตให้คนต่างด้าวประกอบธุรกิจในประเทศไทยแล้วจำนวน 261 ราย มีเงินลงทุนทั้งสิ้น 14,219 ล้านบาท และเมื่อเปรียบเทียบกับช่วงเดียวกันของปีก่อน จำนวนธุรกิจที่ได้รับอนุญาตเพิ่มขึ้นร้อยละ 10 และเงินลงทุนเพิ่มขึ้นร้อยละ 5
