กระทรวงพาณิชย์  เผย วันนี้ ราคาสินค้า ส่วนใหญ่ทรงตัว มีเพียง กวางตุ้ง  และ ผักบุ้งจีน  ที่ราคาลดลง
กระทรวงพาณิชย์ โดย กรมการค้าภายใน  รายงาน ภาวะราคาสินค้าจำหน่ายปลีก ในพื้นที่กรุงเทพมหานคร ล่าสุดวันนี้พบว่าราคาสินค้าส่วนใหญ่ทรงตัว เมื่อเทียบกับวันก่อนหน้า

มีเพียงกวางตุ้ง และผักบุ้งจีน ที่ราคาลดลง กวางตุ้ง ราคาลดลงเหลือกิโลกรัมละ 15-18 บาท และ ผักบุ้งจีน ราคาลดลงเหลือ กิโลกรัมละ 12-15 บาท
โดยสินค้าที่ยังมีราคาทรงตัว ได้แก่  เนื้อหมู  ราคากิโลกรัมละ 140-145 บาท  ไก่สดทั้งตัว  กิโลกรัมละ 75-80 บาท
ไข่ไก่เบอร์ 2  ราคาฟองละ 3.80-3.90 บาท  ไข่ไก่เบอร์ 3  ราคาฟองละ 3.70-3.80 บาท
ผักคะน้า ถั่วฝักยาว  กิโลกรัมละ 20-22 บาท  แตงกวา กะหล่ำปลี  กิโลกรัมละ 18-20 บาท  ต้นหอม และผักชี  กิโลกรัมละ 50-60 บาท
