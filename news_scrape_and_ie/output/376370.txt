ตำรวจภูเก็ต เร่งตรวจสอบติดตามจับกุม คนร้ายงัดตู้เอทีเอ็มธนาคารไทยพาณิชย์  กลาง เมืองภูเก็ต  แต่ไม่สามารถนำเงินออกไปได้
ร.ต.ท.ไกรสร ภาคอารีย์ พนักงานสอบ สภ.เมืองภูเก็ต พร้อมด้วย พ.ต.ท.ประวิทย์ เอ่งฉ้วน รอง ผกก.สส.กก.ภ.จว.ภูเก็ต พ.ต.ท.กิตติศักดิ์ หนูผึ้ง สารวัตรวิทยาการ กองพิสูจน์หลักฐาน ภ.จว.ภูเก็ต และเจ้าหน้าที่ตำรวจ สภ.เมืองภูเก็ต
เข้าตรวจสอบที่เกิดเหตุหลังได้รับแจ้งจากศูนย์วิทยุ 191 ว่า ตู้เอทีเอ็มของธนาคารไทยพาณิชย์ บริเวณหน้า ห้างซุปเปอร์ชีป  ถ.เทพกระษัตรี ต.รัษฎา อ.เมืองภูเก็ต ถูกคนร้ายงัดแงะได้รับความเสียหาย

ตรวจสอบ ตู้เอทีเอ็ม  ซึ่งมีจำนวน 2 ตู้ติดกัน พบว่า บริเวณตู้ด้านช้ายมือ หมายเลข 9337 ถูกคนร้ายใช้ของแข็งงัดจนจอกระจกตู้เอทีเอ็มเปิดออก ได้รับความเสียหายทั้งหมด
จากนั้นทางเจ้าหน้าที่ตำรวจจึงได้ประสานไปยังบริษัทที่รับผิดชอบเติมเงินให้แก่ตู้เอทีเอ็มของธนาคารดังกล่าวมาร่วมตรวจสอบ
จากการตรวจสอบพบว่า คนร้ายไม่สามารถงัดเอาเงินในตู้เอทีเอ็มออกมาได้ ส่วนเงินในตู้เอทีเอ็มจะเหลือเท่าไหร่ ยังไม่สามารถตรวจสอบในขณะนี้ จะต้องตรวจสอบจากระบบเท่านั้น โดยคาดว่าคนร้ายจะลงมืองัดตู้เอทีเอ็มดังกล่าวเมื่อคืนที่ผ่านมาในช่วงที่ปลอดคน
ขณะที่เจ้าหน้าตำรวจวิทยาการได้เก็บหลักฐานลายนิ้วมือของคนร้าย และตรวจสอบกล้องวงจรปิดที่อยู่ใกล้กับที่เหตุ เพื่อติดตามจับกุมคนร้ายต่อไป


