การรถไฟฟ้าขนส่งมวลชนแห่งประเทศไทย  หรือ ( รฟม. ) เตรียมเสนอ คณะรักษาความสงบแห่งชาติ  ( คสช. )  อนุมัติโครงการรถไฟฟ้า จำนวน 3 เส้นทางภายในปี 2557 ประกอบด้วย 1.  สายสีส้ม ตะวันออก ช่วงศูนย์วัฒนธรรม-มีนบุรี 2.  สายสีชมพู  ช่วงแคราย-มีนบุรี และ 3.  สายสีเหลือง  ช่วงลาดพร้าว-สำโรง
นายยงสิทธิ์ โรจน์ศรีกุล ผู้ว่าการ การรถไฟฟ้าขนส่งมวลชนแห่งประเทศไทย  (รฟม.) เปิดเผยว่า รฟม. อยู่ระหว่างเร่งรัดดำเนินการ ประมูลโครงการรถไฟฟ้าสีเขียวเหนือ ช่วงหมอชิต-สะพานใหม่-คูคต  ระยะทางประมาณ 19 กม.

ส่วนเส้นทางที่มีการออกแบบ และผ่านความเห็นชอบ จาก คณะกรรมการสิ่งแวดล้อมแห่งชาติ  (อีไอเอ) แล้ว 3 เส้นทาง ประกอบด้วย 1. สายสีส้มตะวันออก ช่วงศูนย์วัฒนธรรม-มีนบุรี
2. สายสีชมพู ช่วงแคราย-มีนบุรี และ 3. สายสีเหลือง ช่วงลาดพร้าว-สำโรง รวมระยะทางประมาณ 120 กม. หากเป็นไปตามแผน จะสามารถประกวดราคาหาผู้รับเหมาก่อสร้างได้ภายในปี 2557 และจะทยอยเปิดให้บริการในปี 2562-2563
หากดำเนินการก่อสร้างแล้วเสร็จ รฟม. จะสามารถให้บริการได้ครอบคลุมพื้นที่ประมาณ 220 กม. ภายใต้ งบลงทุนกว่า 7 แสนล้านบาท

MThai News


