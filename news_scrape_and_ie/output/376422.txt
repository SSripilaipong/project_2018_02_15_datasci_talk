ธปท. แนะรัฐบาลใหม่  จัดลำดับความสำคัญ นโยบายดันเศรษฐกิจ  แจง ตปท. ดึงเชื่อมั่น ชี้ครึ่งปีหลังขยายตัวตามศักยภาพ พร้อมระบุ อัตราดอกเบี้ยน โยบายระดับปัจจุบันที่ 2% เหมาะสม ประชุม  กนง. ครั้งหน้า ดูปัจจัยรอบด้านก่อนกำหนดทิศทาง
นายจิรเทพ เสนีวงศ์ ณ อยุธยา โฆษกธนาคารแห่งประเทศไทย  (ธปท.) เปิดเผยว่า ภายหลังคณะ สภานิติบัญญัติแห่งชาติ (สนช.)  มีมติให้  พล.อ.ประยุทธ์ จันทร์โอชา ดำรงตำแหน่งนายกรัฐมนตรี  เป็นไปตามแผนที่โรดแมปที่วางไว้ ซึ่งทุกฝ่ายคาดหวังว่าผลงานของนายกรัฐมนตรีและรัฐบาลใหม่
ดังนั้นรัฐบาลใหม่จะต้องเร่งจัดลำดับความสำคัญของนโยบายและโครงการที่จะทำ ซึ่งถือเป็นโจทย์ที่ท้าทายเพราะรัฐบาลจะต้องทำนโยบายระยะสั้นควบคู่กับนโยบายระยะกลางและระยะยาว รวมทั้งต้องเร่งชี้แจง นักลงทุนชาวต่างชาติ  เพื่อเรียก ความเชื่อมั่นให้ประเทศไทย มากขึ้น

อย่างไรก็ตาม  เศรษฐกิจไทย ในช่วงครึ่งปีหลังจะขยายตัวได้ตามศักยภาพโดยติดตามแรงส่ง การลงทุนภาครัฐ  หลัง งบประมาณรายจ่าย ประจำปี 2558 ได้มีการจัดงบขาดดุลกว่าร้อยละ 2 ของ  GDP
ซึ่งเชื่อว่าภาพรวมของเศรษฐกิจไทย จะเดินหน้าไปได้ในทิศทางที่ดีขึ้น และจะมีปัจจัยสนับสนุนความมั่นใจของประชาชน และนักลงทุนเพิ่มเติม
พร้อมกันนี้นายจิรเทพยังเปิดเผยเพิ่มเติมอีกว่า ทาง คณะกรรมการนโยบายการเงิน หรือ กนง.  จะมีการติดตาม นโยบายเศรษฐกิจ  เพื่อนำเข้าหารือ ในที่ประชุมคณะกรรมการนโยบายการเงิน ในเดือน ก.ย. นี้
พร้อมยืนยันว่า อัตราดอกเบี้ยนโยบายที่ระดับร้อยละ 2 ในปัจจุบัน เป็นระดับที่สนับสนุนการขยายตัวของเศรษฐกิจ ซึ่งนโยบายการเงินจะผ่อนคลายต่อเนื่องหรือไม่นั้น ทาง กนง. จะพิจารณาปัจจัยรอบด้าน
ซึ่งหากมีการผ่อนคลายมากเกินไป จะมีผลกระทบต่อการก่อหนี้ให้สูงขึ้น และทำให้การออมลดลง โดยยืนยันว่า ต้นทุนดอกเบี้ยเป็นต้นทุนต่อภาคธุรกิจเพียงเล็กน้อยเท่านั้น ขณะที่ ภาคครัวเรือน  คาดว่าจะยังคงทรงตัว
เนื่องจากผู้บริโภคระมัดระวังการใช้จ่าย หลังจาก มีการกู้เงินมาก ก่อนหน้านี้แล้ว
นอกจากนิ้ ทาง ธปท. เตรียมที่จะหารือร่วมกับทาง กระทรวงการคลัง  ในการดูแลสถาบันการเงินเฉพาะกิจของรัฐ ใน 2 เรื่องประกอบด้วย รูปแบบการดำเนินธุรกิจและการกำกับดูแล เพื่อป้องกันปัญหาการทำธุรกิจแข่งขันกับ ธนาคารพาณิชย์
