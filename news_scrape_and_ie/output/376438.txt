กลุ่มอสังหาฯ  หมวดที่อยู่อาศัยโชว์กำไรในไตรมาสที่ 2 ปีนี้ สูงถึง 8,583.2 ล้านบาท สูงขึ้นจากช่วงเดียวกันปีก่อนถึง 21.47%  แลนด์แอนเฮ้าส์  ครองแชมป์กำไรสูงสุด 1,985.31 ล้านบาท
หลังจากที่มีการรายงานงบการเงินประจำไตรมาสที่ 2 ของปี 57 ที่ผ่านมาของ บริษัทจดทะเบียนในตลาดหลักทรัพย์แห่งประเทศไทย พบว่า บริษัทที่อยู่ใน กลุ่มอสังหาริมทรัพย์  หมวดที่อยู่อาศัยมี กำไรสุทธิ รวมทั้งกลุ่มอยู่ที่ 8,583.2 ล้านบาท ปรับตัวเพิ่มสูงขึ้น 21.47% เมื่อเทียบกับช่วงเดียวกันปีก่อน ที่มีกำไรสุทธิรวมทั้งกลุ่มอยู่ที่ 7,066.14 ล้านบาท

โดยที่ บริษัท แลนด์แอนด์เฮ้าส์ จำกัด (มหาชน) หรือ LH  มีกำไรสุทธิสูงสุดถึง 1,985.31 ล้านบาท เพิ่มสูงขึ้น 20.31% จากช่วงเดียวกันปีก่อนที่มีกำไรสุทธิ 1,650.15 ล้านบา
โดยมี บริษัท พฤกษา เรียลเอสเตท จำกัด (มหาชน) หรือ PS  ตามมาเป็นอันดับที่ 2 มีกำไรสุทธิ 1,870.57 ล้านบาท เพิ่มสูงขึ้น 32.75% จากช่วงเดียวกันปีก่อนที่มีกำไรสุทธิ 1,409.12 ล้านบาท
ในขณะที่บริษัทที่มีการเติบโตสูงที่สุดได้แก่ บริษัท ณุศาศิริ จำกัด (มหาชน) หรือ NUSA  ที่มีกำไรสุทธิเพิ่มขึ้นถึง 700% จากช่วงเดียวกันปีก่อนที่มีกำไรสุทธิ 2.14 ล้านบาท เป็น 17.13 ล้านบาทในปีนี้

MThai News

