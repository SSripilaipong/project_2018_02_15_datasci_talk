‘ ปิโตรเวียดนาม ‘  บริษัทพลังงานยักษ์ใหญ่ของเวียดนาม  ใกล้บรรลุข้อตกลงร่วมกับ  เอ็กซ์ซอนโมบิลคอร์ป   บริษัทน้ำมันยักษ์ใหญ่ของสหรัฐฯ ในโครงการพัฒนาแหล่งก๊าซ มูลค่ากว่า 1 หมื่นล้านเหรียญสหรัฐ หรือกว่า 3 แสนล้านบาท
สำนักข่าวต่างประเทศรายงานว่า  เวียดนาม กำลังจะประสบความสำเร็จในการ ลงทุนอุตสาหกรรมพลังงานครั้งใหญ่ที่สุดของประเทศ  เมื่อ เวียดนามออยล์แอนด์ก๊าซกรุ๊ป หรือ ปิโตรเวียดนาม ใกล้บรรลุข้อตกลงกับเอ็กซ์ซอนโมบิลคอร์ป บริษัทน้ำมันยักษ์ใหญ่ของสหรัฐฯ ใน โครงการพัฒนาแหล่งปิโตรเลียมและก๊าซธรรมชาติ  มูลค่า 1 หมื่นล้านเหรียญสหรัฐ หรือกว่า 3 แสนล้านบาท

โดยโครงการดังกล่าวจะเป็นโครงการพัฒนาแหล่งก๊าซที่มีขนาดใหญ่เป็น อันดับ 4 ของภูมิภาคเอเชียตะวันออก  หลังเอ็กซ์ซอนโมบิลสำรวจพบ แหล่งก๊าซธรรมชาตินอกชายฝั่ง ในปี 2012
ทั้งนี้การลงทุนระยะแรก จะเริ่มจากการวางท่อส่งก๊าซจากแหล่งผลิตไปยัง โรงแยกก๊าซ  ก่อนจะส่งต่อไปยัง โรงไฟฟ้าขนาดใหญ่ ที่สุดของประเทศกำลังการผลิต 2,500 เมกะวัตต์ เพื่อแก้ปัญหาการขาดแคลนกระแสไฟฟ้า
ทำให้คาดว่าแหล่งก๊าซธรรมชาติของเวียดนามจะมีขนาดราว 6-8 ล้านล้านลูกบาศก์ฟุต หรือ คิดเป็นสัดส่วน 2 ใน 3 ของแหล่งก๊าซธรรมชาติของไทยและพม่า
MThai News
