นักบิน-ผู้ช่วย  การบินไทย  จ่อลาออก 200 คน เหตุขาดความเชื่อมั่นบริษัท หากเทียบกับคู่แข่งที่มีโอกาสให้ค่าตอบแทน และโอกาสก้าวหน้ามากว่า
รายงานข่าวแจ้งว่า วานนี้ (24 ส.ค. 57) นักบิน และผู้ช่วยนักบิน ของบริษัทการบินไทย จำกัด (มหาชน) จำนวนกว่า 200 คน เตรียมยื่นใบลาออกจากการทำหน้าที่ เนื่องจากมีความกังวลในเสถียรภาพและความมั่นคงของบริษัท เมื่อเทียบกับสายการบินคู่แข่งที่มีโอกาสก้าวหน้ามากกว่า
โดยนักบินส่วนใหญ่ที่มีเจตจำนงขอลาออก ได้ไปสมัครไว้แล้วกับสายการบินไทยแอร์เอเชีย, ไลอ้อนแอร์, นกสกู๊ต รวมถึงโอเรียนท์ไทย ซึ่งเป็นสายการบินคู่แข่งของการบินไทย ที่มีการรับประกันเงินเดือนที่ขึ้นปีละ 10,000 บาท และนักบินผู้ช่วยสามารถขึ้นเป็นกัปตันได้ใน 1 ปี เทียบกับการบินไทยที่ต้องทำงานนานถึง 10 ปี กว่าจะได้ตำแหน่งนักบิน
ซึ่งหากนักบินของการบินไทยลาออกตามกระแสข่าวจริง ก็ทำให้การบินไทยต้องขาดทุนมากมหาศาลเพราะมันจะหมายถึงเครื่องบินต้องจอดทิ้งไว้ไม่สามารถทำการบินได้ ถึงแม้ว่าการลาออกจะมีเง่อนไข ให้นักบิน และผู้ช่วยนักบิน จะต้องเสียค่าชดเชยให้กับการบินไทย เป็นเงิน 8 ล้านบาท และ 12 ล้านบาทตามลำดับตำแหน่ง หากทำงานไม่เกิน 8 ปี แต่ก็ไม่ได้ทำให้เกิดความหวั่นไหว เพราะเมื่อเทียบกับรายได้ และโอกาสก้าวหน้าในที่ทำงานใหม่ดูแล้วน่าจะสดใสกว่า
MThai news
