หุ้นไทยวันนี้ เปิดบวก 4.49 จุด ที่ระดับ 1,561.93 จุด  มูลค่าการซื้อขาย  1,577.02 ล้านบาท บวกรับ  พลเอกประยุทธ์ จันทร์โอชา  เตรียมเข้ารับการ โปรดเกล้าฯ เป็นนายกรัฐมนตรี วันนี้ ด้านโบรกฯคาดผันผวนแดนบวก แนะซื้อ ถือต่อ
วันนี้ทันทีที่ ตลาดหลักทรัพย์แห่งประเทศไทย เปิดทำการซื้อขาย ณ เวลา 09.58 น.  ดัชนีตลาดหุ้นไทย เปิดที่ระดับ 1,561.93 จุด เพิ่มขึ้น 4.65 จุด ด้วยมูลค่าการซื้อขาย 1,577.02 ล้านบาท

ด้านบริษัท หลักทรัพย์ ฟินันเซียไซรัส  ระบุว่า ปัจจัยบวกในประเทศวันนี้ยังคงอยู๋ที่ประเด็นการเมือง ที่จะมีการโปรดเกล้าฯ แต่งตั้งพล.เอก ประยุทธ์ จันทร์โอชา ขึ้นเป็น นายกรัฐมนตรีคนที่ 29  ในช่วงเช้าวันนี้
ขณะที่ ปัจจัยจากต่างประเทศ  มีประเด็นที่กดดัน ตลาดหุ้นสหรัฐ และ ยุโรป อีกครั้ง เมื่อ รัสเซีย ส่งขบวนรถบรรเทาทุกข์ข้ามพรมแดน เข้าข่ายบุกรุก ทำให้ ยูเครนไม่พอใจ  จึงเกิดความ ตึงเครียด ขึ้นอีกครั้ง ก่อนที่จะมีการเจรจาหารือระหว่าง ปธน.รัสเซียและยูเครนในวันพรุ่งนี้
กลยุทธ์ในวันนี้ ขณะที่ดัชนีฯแกว่งตัวผันผวน แนะนำให้เลือกหุ้นเข้าซื้อในช่วงตลาดลบ แล้วเน้นถือต่อเนื่องเพื่อหาจังหวะขายทำกำไร เมื่อดัชนีขยับเข้าใกล้ 1600 จุดหรือสูงกว่าขึ้นไป

MThai News

