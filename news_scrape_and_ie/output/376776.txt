ชัยนาท   ราคาผักสด ไข่ไก่  ปรับลง แม่ค้าวอน รัฐบาลชุดใหม่   กระตุ้นเศรษฐกิจ  หลัง กำลังซื้อ หด
ที่ ตลาดสดภาษีซุง   เทศบาลเมืองชัยนาท ในวันนี้  ราคาอาหารประเภทผัก สดทุกรายการมีการ ปรับราคาลง รับข่าวการขึ้นสู่ตำแหน่งของ  พล.อ.ประยุทธ์ จันทร์โอชา หัวหน้าคณะรักษาความสงบแห่งชาติ หรือ คสช.

โดย ผักคะน้า ขายราคากิโลกรัมละ 30 บาท จากสัปดาห์ที่แล้วกิโลกรัมละ 35 บาท
กะหล่ำปลี ขาย 20 บาท จาก 25 บาท  ผักกาดขาว ขาย 30 บาท จากเดิม 35 บาท
ถั่วฝักยาว ขาย 25 บาท เดิม 40 บาท  ผักบุ้ง ขาย 20 บาท จากเดิม 25 บาท
ต้นหอม ขายกิโลกรัมละ 40 บาท จากราคาเดิม 45 บาท  ผักชี และ ผักตั้งโอ๋ ขาย 60 บาท จากราคาเดิม 65 บาท
และ พริกสด กิโลกรัมละ 60 บาท จากเดิมราคากิโลกรัมละ 70 บาท
ด้าน ไข่ไก่ ก็มีการปรับราคาลงด้วยเช่นกันโดย ไข่ไก่เบอร์ 3  ขายในราคาแผงละ 110 บาท จากราคาเดิมเมื่อสัปดาห์ที่แล้ว แผงละ 115 บาท
ส่วน เนื้อหมู และ ไก่สด ยังไม่มีการปรับราคา โดยราคายังทรงตัว  หมูเนื้อแดง กิโลกรัมละ 170 บาท  ไก่สดตัว กิโลกรัมละ 70 บาท  ไก่ชำแหละ กิโลกรัมละ 75 บาท
โดยพ่อค้าแม่ค้าฝากถึง คณะรัฐบาลชุดใหม่  ภายใต้การนำของ  พล.อ.ประยุทธ์  ว่า ขอให้มี มาตรการกระตุ้นเศรษฐกิจ ออกมาโดยด่วน เพราะในปัจจุบันประชาชนเริ่ม ไม่มีกำลังซื้อ
