ที่ประชุมผู้ว่าการธนาคารกลางสำคัญของโลก  เห็นตรงกันที่จะ คงอัตราดอกเบี้ยนโยบาย  เนื่องจากเห็นว่า เศรษฐกิจ ยังฟื้นได้ไม่ชัดเจน จนสามารถที่จะ ขึ้นอัตราดอกเบี้ย ได้ในเวลานี้
สำนักข่าวต่างประเทศ รายงานว่า ใน การประชุมผู้ว่าการธนาคารกลางสำคัญของโลก  ซึ่งจัดขึ้นที่ แจ็คสันโฮล   มลรัฐไวโอมิ่ง  ประเทศ สหรัฐอเมริกา  เมื่อสุดสัปดาห์ที่ผ่านมา

ที่ประชุมมีความเห็นไปในทิศทางเดียวกันว่า สมควรที่จะคงอัตราการดอกเบี้ยที่ระดับต่ำ เพราะมีความจำเป็นต้องการ กระตุ้นตลาดแรงงาน  เนื่องจาก การฟื้นตัวของเศรษฐกิจ ยังไม่ชัดเจนพอที่จะรองรับการขึ้นอัตราดอกเบี้ยนโยบาย
อย่างไรก็ตาม  ธนาคารกลางสหรัฐฯ หรือ เฟด  และ ธนาคารกลางอังกฤษ  มองว่ามีโอกาสในการขึ้นอัตราดอกเบี้ยใน 1 ปีข้างหน้า หากการจ้างงานขยายตัวได้ดี และเศรษฐกิจฟื้นตัวอย่างชัดเจนต่อเนื่อง
ขณะที่ ธนาคารกลางยุโรป หรือ อีซีบี  และ ธนาคารกลางญี่ปุ่น หรือ บีโอเจ  ต้องมีมาตรการกระตุ้นเศรษฐกิจเพิ่มเติม เนื่องจากการจ้างงานยังคงต่ำกวาศักยภาพอย่างมาก
ทั้งนี้ ธนาคารกลางสำคัญของโลก มีแนวทางที่แตกต่างกันด้าน นโยบายการเงิน  เนื่องจาก ภาวะเศรษฐกิจ ของแต่ละประเทศต่างกัน แต่สิ่งที่เห็นตรงกันคือ ความจำเป็นที่จะ กระตุ้นการจ้างงาน  และการเพิ่มขึ้นของค่าจ้าง

MThai News
