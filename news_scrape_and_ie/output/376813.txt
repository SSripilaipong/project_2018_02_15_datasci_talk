พล.อ.อ. ศิวเกียรติ์ ชเยมะ รักษาการกรรมการผู้อำนวยการใหญ่ ร.ท.อธิศักดิ์ พัดชื่นใจ รองกรรมการผู้อำนวยการใหญ่สายปฏิบัติการ บริษัท การบินไทย จำกัด (มหาชน) พร้อมด้วยผู้บริหารด้านต่าง ๆ ร่วมกันแถลงข่าวถึงกรณีนักบินสายการบินไทยลาออกเป็นจำนวน 200 คน โดยระบุว่า

บริษัทยังไม่ได้หนังสือ ลาออกของนักบิน จำนวน 200 คน ตามที่สื่อได้นำเสนอข่าวแต่อย่างใด ส่วนตัวเลข 200 คน เป็นตัวเลขสะสม 5 ปี นับตั้งแต่ปี 2553 ส่วนในปีนี้มีเพียง 30 คน ที่ขอลาออก ซึ่งเหตุที่ขอลาออก เนื่องจากต้องการเลือกเส้นทางและผลตอบแทนใหม่
อย่างไรก็ตาม ในแต่ละปีบริษัทฯ มีนักบินแสดงความจำนงขอลาออกเป็นเรื่องปกติและขอยืนยันไม่มีผลกระทบต่อการ ปฏิบัติการบินของบริษัทฯ เพราะบริษัทได้รับนักบินใหม่อย่างต่อเนื่อง
