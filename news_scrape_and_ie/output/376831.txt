สภาพัฒน์ฯ เผยภาวะการทำงานของประชาชนในไตรมาสที่ 2 พบ อัตราการว่างงาน เพิ่มขึ้นร้อยละ 1 ขณะ หนี้ครัวเรือน ชะลอตัว
นายปรเมธี วิมลศิริ พร้อมด้วย นางชุตินาฏ วงศ์สุบรรณ รองเลขาธิการสำนักงานคณะกรรมการพัฒนาการเศรษฐกิจและสังคมแห่งชาติ หรือ สภาพัฒน์  เปิดเผยผลการสำรวจภาวะการทำงานของประชาชนในไตรมาสที่ 2 เดือนเมษายน-มิถุนายน ปี 2557

พบว่า ไทยมี กำลังแรงงาน อยู่ 38,400,000 คน โดยมีจำนวน ผู้ว่างงาน  400,000 คน หรือเพิ่มขึ้นร้อยละ 1 เมื่อเทียบกับร้อยละ 0.74 ในไตรมาสเดียวกันเมื่อปีที่แล้ว
โดยมีสาเหตุจาก เศรษฐกิจชะลอตัว  และ การจ้างงานลดลง  แต่คาดว่าในครึ่งปีหลังจะดีขึ้น เนื่องจากเศรษฐกิจมีแนวโน้มขยายตัวเพิ่ม
ขณะที่การก่อ หนี้สินภาคครัวเรือน ชะลอลงตามภาวะเศรษฐกิจ โดยจากข้อมูลยอดคงค้างสินเชื่อเพื่อการบริโภค อุปโภค ส่วนบุคคลของ ธนาคารพาณิชย์ เท่ากับ 3,334,029 ล้านบาท เพิ่มขึ้นร้อยละ 8.8
โดยหนี้สินครัวเรือนชะลอตัวลงต่อเนื่องเป็นไตรมาสที่ 6 เหตุจากการสิ้นสุดของมาตรการ รถยนต์คันแรก  ประกอบกับความไม่มั่นคงทางรายได้ และการมีงานทำในอนาคต
