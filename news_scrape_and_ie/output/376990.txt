สำนักงานพั ฒนาเศรษฐกิจและสังคมแห่งชาติ  หรือ  สศช.  เปิดเผยรายงานภาวะสังคมไทยไตรมาสที่ 2 ของปี 2557 ระบุ การจ้างงานลดลง และมี อัตราการว่างงานสูงขึ้น  พร้อมเฝ้าระวังการผิดนัดชำระหนี้ที่เพิ่มขึ้น



สศช.รายงานว่าอัตราการมีงานทำในไตรมาส 2 ระหว่างเดือนเมษายน-มิถุนายน 2557 ลดลงร้อยละ 2.8 ขณะที่การว่างงานเพิ่มขึ้นเป็นร้อยละ 1 เนื่องจากการชะลอตัวทางเศรษฐกิจทำให้ผู้ประกอบการชะลอการจ้างงานและภาวะภัยแล้งที่ทำให้การจ้างงานภาคการเกษตรลดลง ส่วนหนี้ครัวเรือน แม้จะชะลอตัวลงตามภาวะเศรษฐกิจ ส่วนหนึ่งมาจากการสิ้นสุดของมาตรการรถยนต์คันแรก ประกอบกับความกังวลเกี่ยวกับรายได้และการมีงานทำในอนาคต ทำให้ครัวเรือนชะลอการใช้จ่าย
แต่ทั้งนี้นางชุลีนาฏ วงศ์สุบรรณ รองเลขาธิการ สศช. ระบุยังคงต้องเฝ้าระวังการผิดนัดชำระหนี้ที่เพิ่มขึ้น โดยเฉพาะสินเชื่ออุปโภคบริโภค ส่วนบุคคลที่ไม่ก่อให้เกิดรายได้ หรือ เอ็นพีแอล ที่เพิ่มขึ้นเกือบร้อยละ 30 ส่วนยอดค้างชำระบัตรเครดิตเกิน 3 เดือนขึ้นไป ขณะนี้มีประมาณ 7,500 ล้านบาท หรือคิดเป็นร้อยละ 28


ที่มา
Thai PBS
