รับคำท้าแล้ว!  พิชญ์ โพธารามิก พร้อมพนักงาน JAS – MONO กว่า 500 ชีวิต ร่วมปฏิบัติการรับคำท้าราดน้ำแข็งเพื่อการกุศล “Ice Bucket Challenge”พร้อมบริจาค 5 ล้านบาท ให้กับกองทุนและมูลนิธิ
คุณพิชญ์ โพธารามิก ประธานเจ้าหน้าที่บริหาร บมจ.จัสมิน อินเตอร์เนชั่นแนล(JAS)และ บมจ.โมโน เทคโนโลยี (MONO) พร้อมพนักงาน JAS – MONO กว่า 500 ชีวิต ร่วมปฏิบัติการรับคำท้าจากคุณสุวัฒน์ ทองร่มโพธิ์ CEO แห่งโรงภาพยนตร์เครือ SF ราดน้ำแข็งเพื่อการกุศล “Ice Bucket Challenge”พร้อมบริจาค 5 ล้านบาท ให้กับกองทุนและมูลนิธิ ประกอบด้วย
1. กองทุนสนับสนุน เครื่องช่วยหายใจในผู้ป่วย ALS โดยมูลนิธิสนับสนุนสถาบันประสาทวิทยา กระทรวงสาธารณสุข 1 ล้านบาท
2. สภากาชาดไทยอีก 1 ล้านบาท
3. มูลนิธิที่คุณสุทธิธรรมแนะนำ ได้แก่ มูลนิธิช่วยคนตาบอดแห่งประเทศไทย มูลนิธิขาเทียม และมูลนิธิบ้านสงเคราะห์สัตว์พิการ รวมจำนวน 1 ล้านบาท และขอท้าต่อ คุณสุทธิธรรม จิราธิวัฒน์ (ประธานที่ปรึกษา บริษัท กลุ่มเซ็นทรัล จำกัด)
4. มูลนิธิแพทย์อาสาในสมเด็จย่า หรือ พอ.สว. (มูลนิธิแพทย์อาสา สมเด็จพระศรีนครินทราบรมราชชนนี) ซึ่งมีหน่วยแพทย์เคลื่อนที่ช่วยเหลือผู้ป่วยในพื้นที่ห่างไกลและยากไร้ ซึ่งบริจาคเข้ามูลนิธิ อีกจำนวน 1 ล้านบาท และขอท้า นายแพทย์ ยุทธ โพธารามิก (คุณลุงของคุณพิชญ์) เลขาธิการมูลนิธิ
5. มูลนิธิสวัสดิการนักแสดงอาวุโส บริจาคเงินมูลนิธิช่วยเหลือนักแสดงอาวุโสที่ป่วยหรือขาดรายได้ อีกจำนวน 1 ล้านบาท และขอท้า อาต้อย เศรษฐา ศิระฉายา และคณะนักแสดงอาวุโส
MThai News
