เพิ่งเริ่มทำสินค้ามาขาย จัดตั้งบริษัทใหม่ ออกผลิตภัณฑ์ใหม่ๆ สิ่งที่สำคัญก็คือ การหาคนมาซื้อสินค้าหรือบริการของเราให้ได้ ซึ่งถ้าเราจัดการดีดี ในระยะยาวเราสามารถที่จะเลือกลูกค้าเฉพาะที่เราคาดหวังได้


การหาลูกค้าใหม่ๆนับว่าเป็นจุดที่สำคัญที่สุดแต่ก็ยากเกือบที่สุดเหมือนกัน
1 เราต้องมีภาพลูกค้าในดวงใจเราก่อน เพราะเป็นช่องทางที่จะทำให้เรามองออกว่าเราจะขายสินค้าผ่านช่องทางไหน และมีการเข้าถึงลูกค้าในลักษณะใด
2 สินค้าที่เป็นกลุ่มลูกค้าใหม่ของผลิตภัณฑ์ ควรเข้าถึงจุดแรกของการมองหาสินค้า เน้นให้ความรู้ เช่น สินค้าสำหรับเด็ก ก็จะมีพ่อแม่มือใหม่จำนวนมากที่โรงพยาบาล ลูกค้าเหล่านี้บางทีไม่รู้ด้วยซ้ำว่าต้องใช้อะไรบ้าง การเข้าถึงก่อน นั้นคือความได้เปรียบ
3 ลูกค้าที่เราต้องการดึงมาจากบริษัทคู่แข่ง เราต้องมีการนำเสนอคุณค่าของสินค้าและการตอบสนองของบริการที่ตอบโจทย์ที่ยังขาด เช่น เครือข่ายโทรศัพท์ในช่วง DTAC มีปัญหาเรื่องสัญญาณ AIS ชิงช่วงจังหวะกระหน่ำความเป็นผู้นำเรื่องคุณภาพสัญญาณที่เสถียร และจัดโปรโมชันสำหรับการย้ายค่าเบอร์เดิม นี่คือตัวอย่างของการมองจุดอ่อนคู่แข่ง แล้วเอามาตอกย้ำจุดแข็งของเรา เพื่อเปลี่ยนใจลูกค้าให้มาที่เราฃ
4 ให้ลูกค้าเก่า ดึงดูกค้าใหม่ ด้วยการให้สิทธิพิเศษในการแนะนำ หรือใช้การเป็นสมาชิกผลิตภัณฑ์เผยแผ่ข้อมูลตัวสินค้าต่อไป ยิ่งโลกปัจจุบันมีเฟซบุ๊คก็ยิ่งง่าย ใช้วิธีกดไลค์และแชร์ เพื่อนของลูกค้าก็ต้องมาถามจากลูกค้า เท่ากับเรามีกระบอกเสียงช่วยขายของ
5 พัฒนาผลิตภัณฑ์เพื่อดึงกลุ่มลูกค้าใหม่ แบบนี้คือเราต้องเงี่ยหูฟังความต้องการของลูกค้าเสมอๆ เพราะบางทีการมองหาสินค้ารูปแบบใหม่ของลูกค้า อาจนำมาสู่การต่อยอดธุรกิจของเรา
6 พัฒนาการเก็บฐานข้อมูลลูกค้า ซึ่งเราอาจได้ใช้เมื่อต้องการส่งจดหมายข่าว sms promotion ซึ่งช่วยเพิ่มความจดจำในตัวสินค้าของเรา วันไหนที่ลูกค้ามีความต้องการใช้ก็จะนึกถึงสินค้าของเราเป็นอันดับแรก

ที่มา
คุณ อนัญพร มงคล
CEO เฟอร์นิเจอร์หวายส่งออก  Chicfur Nicne
