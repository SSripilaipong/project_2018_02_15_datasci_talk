กรมพัฒนาธุรกิจการค้า  ร่วมกับ  สภาหอการค้าแห่งประเทศไทย  จัดงาน “ รวมพลังสมาคมการค้าไทยสู่ AEC”  หวังให้ไทยเป็นศูนย์กลาง เศรษฐกิจอาเซียน
นางสาวพิกุล ทักษิณวราจาร รองอธิบดีกรมพัฒนาธุรกิจการค้า  กล่าวว่า ทางกรมฯ มีนโยบายที่จะกระตุ้นสนับสนุนสร้างความแข็งแกร่งให้กับ สมาคมการค้า
ขณะนี้สมาคมการค้าฯ ทั่วประเทศ ที่มีอยู่กว่า 3,000 สมาคม แต่จำนวนนี้ที่อยู่ภายใต้หอการค้าไทย มีอยู่ 128 สมาคมที่เชื่อว่า จะสามารถแข่งขันการเป็น เออีซี ได้ภายในปีหน้า

ซึ่งกรมพัฒนาธุกริจการค้าเร่งสร้างความเข้มแข็ง และเชื่อมโยงเพื่อให้สมาคมต่าง ๆ สามารถรอบรับการขยายตัวจากการเปิด เออีซี
ด้าน  นายสนั่น อังอุบลกุล รองประธานกรรมการหอการค้าไทย  เปิดเผยว่า ภาคเอกชน โดยเฉพาะสมาคมการค้าต่าง ๆ มีความมั่นใจต่อ รัฐบาลชุดใหม่  ที่จะมีความชัดเจนเกี่ยวกับตัวบุคคลที่จะมาเป็นรัฐมนตรีในเร็ว ๆ นี้น่าจะขับเคลื่อนประเทศไปสู่ทิศทางที่ดีขึ้น
และยังเห็นว่า รัฐบาลชุดใหม่ จะต้องเร่งสร้างความเชื่อมั่น โดยเฉพาะประเทศ สหรัฐอเมริกา  และ ยุโรป  ที่ยังมีท่าทีไม่ยอมรับการบริหารประเทศที่ไม่ได้มาจากการเลือกตั้ง แต่หากมีการประกาศยกเลิกกฎอัยการศึกน่าจะสามารถเรียกความเชื่อมั่น และกระตุ้นการท่องเที่ยวกลับคืนมาได้ และเชื่อว่าน่าจะประกาศยกเลิกได้ในเร็ว ๆ นี้
