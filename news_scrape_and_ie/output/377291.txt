กระทรวงพาณิชย์  เผย  วันนี้ราคาสินค้า ส่วนใหญ่ ทรงตัว  เมื่อเทียบกับวันก่อนหน้า มีเพียงผักคะน้ารายการเดียวที่ราคาลดลง
กระทรวงพาณิชย์ โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้ ราคาสินค้าส่วนใหญ่ทรงตัวเมื่อเทียบกับวันก่อนหน้า มีเพียงผักคะน้ารายการเดียวที่ราคาลดลงมาอยู่ที่ กิโลกรัมละ 22-25 บาท


โดยสินค้าที่ราคาทรงตัว ได้แก่ เนื้อหมู ราคา กก. ละ 140-145 บาท ไก่สดทั้งตัว กก. ละ 75-80 บาท ไข่ไก่เบอร์ 2 ราคาฟองละ 3.80-3.90 บาท ไข่ไก่เบอร์ 3 ราคาฟองละ 3.70-3.80 บาท ถั่วฝักยาว กก. ละ 20-22 บาท กวางตุ้ง กก. ละ 15-18 บาท ผักบุ้งจีน กก. ละ 12-15 บาท แตงกวา กะหล่ำปลี กก. ละ 18-20 บาท ต้นหอม และ ผักชี กก. ละ 50-60 บาท
