ขึ้นภาษีบุหรี่  แค่ข่าวลือ  กรมสรรพสามิต  ปัดเตรียมเสนอขึ้น ภาษีบุหรี่่  พร้อมแจงเหตุบุหรี่ขาดตลาด เพราะการปรับขนาดภาพคำเตือนในฉลาก จากเดิม 55% เป็นขนาด 85%

วันนี้ (27 ส.ค ) ได้มีกระแสข่าวลือว่า  คณะรักษาความสงบแห่ชาติ  ( คสช .) เตรียมจะขึ้นภาษียาสูบภายในประเทศ จากปัจจุบันที่มีการจัดเก็บอยู่ในอัตรา 87% ของมูลค่า และมีเพดานสูงสุดไม่เกิน 90% จะปรับอัตราภาษีใหม่ คือ สามารถจัดเก็บสูงสุดที่ 90% ซึ่งจะมีผลให้ราคาบุหรี่ทุกชนิดทั้งในประเทศและต่างประเทศปรับราคาเพิ่มขึ้นอีก 10-15% นั้น
ล่าสุด  นายสมชาย พูลสวัสดิ์  อธิบดี กรมสรรพสามิต  ได้ออกมาชี้แจงถึงกระแสข่าวลือดังกล่าวว่า การปรับขึ้น อัตราภาษียาสูบ ไม่ได้อยู่ในแผนที่เสนอไปยัง คสช. อีกทั้งในการพิจารณาปรับขึ้นภาษีก็ขึ้นอยู่กับการตัดสินใจของรัฐบาลด้วย ดังนั้น ขอให้ประชาชนอย่าตื่นตระหนกไปกับข่าวลือที่เกิดขึ้น
ขณะที่ทางด้านโรงงานยาสูบ ได้ชี้แจงเพิ่มเติมว่า เหตุผลที่ทำให้มีการกักตุนบุหรี่นั้น มาจากกรณีที่ศาลปกครองมีคำสั่งให้ผู้ผลิตยาสูบที่จำหน่ายบุหรี่ทุกชนิดภายในประเทศ ต้องขยายขนาดภาพคำเตือนการเลิกสูบในฉลากของบุหรี่จากเดิม 55% ของพื้นที่ส่วนใหญ่บนซองบุหรี่เป็น 85% โดยจะต้องเริ่มใช้ภาพใหม่ตั้งแต่วันที่ 23 กันยายนนี้

ที่มา
ประชาชาติธุรกิจ
