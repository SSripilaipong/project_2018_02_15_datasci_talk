บมจ.ซีพี ออลล์  ผู้บริหาร  เซเว่น อีเลฟเว่น  ได้รับ รางวัลองค์กรริเริ่มสร้างสรรค์นวัตกรรม  ดีเด่นสูงสุดของเมืองไทย และติดอันดับเป็นที่ 8 ของโลก จากการจัดอันดับ  The World’s Most Innovative Companies 2014  ของ  “ฟอร์บส์”  นิตยสารระดับสากลด้านการเงินและธุรกิจ
นิตยสารฟอร์บส์  ได้เปิดเผยหลักเกณฑ์การจัดอันดับโดยประเมินคุณภาพในการสร้างสรรค์ดีเด่น ซึ่ง บริษัท ซีพี ออลล์ จำกัด (มหาชน) หรือ CPALL บริษัทของไทยเพียงหนึ่งเดียวที่ติดอันดับ 8  ใน 100 บริษัทของโลก และที่ 2 ของเอเชีย

โดยแสดงถึงความสามารถของบริษัทและพนักงาน ในการสร้างความเติบโตให้ธุรกิจ ผ่าน การนำเสนอสินค้า บริการ และนวัตกรรม อย่างต่อเนื่อง และที่สำคัญ คือ การคาดการณ์และความเชื่อมั่น ในการพัฒนาธุรกิจ เพื่อเพิ่มมูลค่าให้กับบริษัทในอนาคต
ด้านนายก่อศักดิ์ ไชยรัศมีศักดิ์ ประธานกรรมการบริหาร บริษัท ซีพี ออลล์ จำกัด (มหาชน) เปิดเผยว่า ถือเป็นความภาคภูมิใจของคนไทย เพราะ ซีพี ออลล์ เป็นบริษัทในประเทศไทยเพียงบริษัทเดียวที่ได้รับเลือกจากนิตยสารฟอร์บส์ ให้เป็นบริษัทที่ Innovative สูงสุดของเมืองไทยที่ติดอันดับโลกและเอเชีย
สำหรับซีพี ออลล์แล้ว ให้ความสำคัญกับการสร้างสรรค์สิ่งใหม่ๆ ทั้งด้านสินค้า บริการและการดำเนินธุรกิจ เป็น “หัวใจหลัก” ที่ทำให้บริษัทค้นพบและตอบสนองความต้องการของตลาด รวมไปถึงพัฒนารูปแบบใหม่ๆ ในการดำเนินธุรกิจให้ทันต่อการเปลี่ยนแปลงของลูกค้าและตลาดอยู่ตลอดเวลา


MThai News
