ธ.ก.ส.  บริจาค 3.1 ล้านบาท ในรายการ  Ice Bucket Challenge  รับคำท้าจาก  ธ.ออมสิน  นำเงินบริจาค สมาคมกีฬาคนพิการ  และ วัดพระบาทน้ำพุ
นายลักษณ์ วจนานวัช ผู้จัดการธนาคารเพื่อการเกษตรและสหกรณ์การเกษตร หรือ (ธ.ก.ส.)  รับคำท้า Ice Bucket Challenge จาก นายธัชพล กาญจนกูล รักษาการแทนผู้อำนวยการธนาคารออมสิน  พร้อมกล่าวขอบขอบคุณที่เชิญชวนร่วมทำกิจกรรมดี ๆ ซึ่งถือเป็นการส่งต่อความปรารถนาดีและความดีงามให้กับสังคม

ดังนั้น ในฐานะองค์กรของเกษตรกรจึงขอใช้โอกาสนี้ ขอบคุณเกษตรกร ขอบคุณชาวนาผู้มีพระคุณที่ผลิตข้าวปลาอาหารให้เราได้บริโภคและส่งออกเป็นรายได้หล่อเลี้ยง ระบบเศรษฐกิจของประเทศ   พร้อมขอบคุณคนไทยทุกคนที่ห่วงใยชาวนาในยามเกิดภาวะวิกฤต
โดยเฉพาะการบริจาคเงินและการสมทบเงินในโครงการกองทุนช่วยเหลือชาวนาในช่วงที่ผ่านมา ซึ่งน้ำใจดังกล่าวช่วยคลี่คลายปัญหาและความเดือดร้อนให้กับชาวนาได้ในระดับหนึ่ง แต่เหนืออื่นใดคือ “กำลังใจ” ที่คนใน สังคมมีให้แก่กันและกัน ทำให้สังคมนี้อบอุ่นและน่าอยู่
โดยเงินบริจาคจำนวน 150,000  บาท จะนำไปซื้อข้าวสารเพื่อมอบให้กับ วัดพระบาทน้ำพุ จ.ลพบุรี  และ สนับสนุนสมาคมกีฬาคนพิการแห่งประเทศไทยในพระบรมราชูปถัมภ์  ภายใต้ โครงการ  1  กีฬา 1  รัฐวิสาหกิจ อีก 3 ล้านบาท จากเดิมได้มีการบริจาคไปแล้วกว่า 7 ล้านบาท
รวมถึงเชิญชวนเพื่อนพนักงาน ธ.ก.ส. และคนไทยทุกคน ร่วมบริจาคและช่วยเหลือคนที่ได้รับความเดือดร้อนหรือยังขาดโอกาส เพราะสิ่งที่เราได้รับกลับมาคือความสุขที่เกิดขึ้นในจิตใจ นายลักษณ์กล่าว

MThai News
