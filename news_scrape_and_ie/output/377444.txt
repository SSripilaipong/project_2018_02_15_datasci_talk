ตลท.  จับมือ  บล. ภัทร  แล ะธนาคารแห่งอเมริกา เมอร์ริล ลินซ์  จัดงาน “ Thailand Focus 2014 ”  ผู้ลงทุนสถาบันต่างประเทศ ชั้นนำกว่า 60 บริษัท สนใจลงทุนในไทย
ตลาดหลักทรัพย์แห่งประเทศไทย ร่วมกับ บริษัทหลักทรัพย์ ภัทร และธนาคารแห่งอเมริกา เมอร์ริล ลินซ์ เปิดงาน Thailand Focus 2014 “Reforming for Sustainable Growth”
โดยได้รับเกียรติจาก พลอากาศเอกประจิน จั่นตอง รองหัวหน้า คสช.  ให้ความเชื่อมั่น ทิศทางขับเคลื่อนเศรษฐกิจไทย  มีผู้ลงทุนสถาบันร่วมงาน  236 ราย มาจากต่างประเทศ 116 รายจากกว่า 60 บริษัท และ บริษัทจดทะเบียนไทย ที่มาให้ข้อมูล 113 บริษัท มีการประชุมรวมทั้งสิ้นกว่า 1,122 ครั้ง

ด้าน นางเกศรา มัญชุศรี กรรมการและผู้จัดการ ตลาดหลักทรัพย์แห่งประเทศไทย หรือ (ตลท.)  เปิดเผยว่า การจัดงาน Thailand Focus 2014 ได้รับผลตอบรับที่ดี โดยเฉพาะนักลงทุนต่างชาติแสดงถึงความสนใจลงทุนในประเทศไทย
ในงานประกอบไปด้วยบริษัทจดทะเบียนกว่า 113 บริษัท ร่วมให้ข้อมูลจึงเป็นจุดสนใจของผู้เข้าร่วมงาน นอกจากนี้ยังมีผู้แทนจาก ตลาดหลักทรัพย์กัมพูชา ลาว เวียดนาม และ บริษัทจดทะเบียน ในภูมิภาคลุ่มน้ำโขง เข้าร่วมงานด้วย
ส่วน นายกฤติยา วีรบุรุษ กรรมการผู้จัดการใหญ่ บริษัทหลักทรัพย์ ภัทร จำกัด (มหาชน)  เปิดเผยว่า เงินลงทุนจากต่างชาติเริ่มทยอยกลับเข้าสู่ประเทศไทย แสดงให้เห็นถึงความเชื่อมั่นต่อโอกาสในการขยายตัวทางเศรษฐกิจของประเทศไทยในอนาคต
จึงเชื่อเป็นอย่างยิ่งว่าการจัดงานเพื่อให้ข้อมูลแก่ผู้ลงทุนในครั้งนี้ นอกจากจะสนับสนุนการลงทุนในตลาดทุนไทยแล้วจะมีส่วนสำคัญในการผลักดันประเทศและภูมิภาคนี้ให้ก้าวไปข้างหน้าอย่างมั่นคงและยั่งยืน
ในขณะที่ นางสาวอรกัญญา พิบูลธรรม กรรมการผู้จัดการใหญ่ สาขาประเทศไทย ธนาคารแห่งอเมริกา เมอร์ริล ลินซ์  เปิดเผยว่า มูลค่าการลงทุนของผู้ลงทุนต่างประเทศในตลาดหุ้นไทยเพิ่มขึ้นอย่างเห็นได้ชัด และสูงกว่าประเทศอื่นๆ ในภูมิภาคเอเซีย
ดังนั้น ประเทศไทยควรใช้โอกาสนี้ให้ข้อมูลผู้ลงทุน ซึ่งผู้ลงทุนต่างชาติที่มาร่วมงาน Thailand Focus มาจากในเอเชีย ยุโรป และสหรัฐอเมริกา ซึ่งมีการกระจายการลงทุนไปทั่วโลก

MThai News
