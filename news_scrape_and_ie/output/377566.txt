หุ้นไทยวันนี้ เปิดบวก 2.17 จุด ที่ระดับ 1,308.71 จุด  มูลค่าการซื้อขาย  1,308.71 ล้านบาท บวกรับแรงซื้อเก็งกำไรลุ้นโฉมหน้า ครม. ชุดใหม่ โบรกฯคาดผันผวน แต่มีโอกาสบวกต่อ แนะทยอยซื้อเมื่อราคาอ่อนตัว
วันนี้ทันทีที่ ตลาดหลักทรัพย์แห่งประเทศไทย เปิดทำการซื้อขาย ณ เวลา 09.58 น.  ดัชนีตลาดหุ้นไทย เปิดที่ระดับ 1,566.67 จุด เพิ่มขึ้น 2.17 จุด ด้วยมูลค่าการซื้อขาย 1,308.71 ล้านบาท

บริษัทหลักทรัพย์ ฟินันเซียไซรัส  วิเคราะห์ว่า ดัชนีฯหุ้นไทยวันนี้จะยังแกว่งตัวขึ้น-ลงสลับ แต่ก็สามารถที่จะยืนแดนบวกต่อเนื่องอยู่ จากแรงซื้อเก็งกำไรลุ้นโฉมหน้าของ  ครม.ชุดใหม่
ขณะที่ ตลาดหุ้นสหรัฐและยุโรป ยังปิดบวกเล็กน้อย จากแรงบวกของผลประกอบการของบริษัทเอกชน รวมถึงแนวโน้ม เศรษฐกิจสหรัฐฯ ที่ดีขึ้นต่อเนื่อง ส่วน วิกฤตรัสเซียและยูเครน ก็เริ่มคลี่คลายลงบ้าง
ทำให้คาดว่า ดัชนีฯหุ้นไทยยังมีโอกาสบวกต่อเนื่องได้อีก จากแรงซื้อเก็งกำไรผลประชุม  ECB  ในสัปดาห์หน้า ที่มีกระแสข่าวออกมาว่า ECB อาจจะประกาศเปิด  QE  ครั้งใหม่เพื่อกระตุ้นการฟื้นตัวทางเศรษฐกิจ
ดังนั้นช่วงนี้เราจึงยังแนะนำเลือกหุ้นซื้อช่วงลบ เพื่อถือต่อเนื่องจนกว่าดัชนีจะขยับเข้าใกล้ 1600 จุดหรือสูงกว่าขึ้นไป จึงจะพิจารณาหาจังหวะขายทำกำไรกันอีกครั้ง

MThai News
