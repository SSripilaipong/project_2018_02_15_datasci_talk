“ พล.อ.อ.ประจิน “นำนักธุ รกิจไทย-ยุโรป  เข้าพบ “ พล.อ.ประยุทธ์ ” เพื่อหารือเกี่ยวกับแนวทางการ ปฏิรูป เศรษฐกิจ




พล.อ.อ.ประจิน จั่นตอง ผบ.ทอ. ในฐานะ รองหัวหน้าคณะรักษาความสงบแห่งชาติ  ( คสช .) พร้อม  พล.อ.ฉัตรชัย สาริกัลยะ  ผช.ผบ.ทบ. ในฐานะ รองหัวหน้าฝ่ายเศรษฐกิจ  นำนักธุรกิจไทย-ยุโรป เข้าพบ  พล.อ.ประยุทธ์ จันโอชา  ผบ.ทบ. ในฐานะหัวหน้า  คสช.  เพื่อหารือเกี่ยวกับแนวทางการ ปฏิรูป เศรษฐกิจของประเทศ  โดยมีวัตถุประสงค์ ในการส่งเสริมและอำนวยความสะดวกทางการค้า และการลงทุนทั้งในประเทศ และต่างประเทศ
โดยพล.อ.ประยุทธ์ ได้กล่าว ต้อนรับนักธุรกิจไทย-ยุโรปว่า
ขอบคุณทุกคนที่กรุณาให้เกียรติกับ คสช.และทุกฝ่ายที่ทำหน้าที่ในวันนี้ พร้อมทั้งยินดีต้อนรับนักธุรกิจทุกคนด้วยความเต็มใจ และเมื่อทุกคนให้เกียรติคสช.ดังนั้นคสช.ก็ให้เกียรติทุกคน ทั้งนี้ทราบว่า ทางนักธุรกิจกังวลในหลายๆ เรื่อง จึงขอให้ไม่ต้องกังวลใดๆทั้งสิ้น
เพราะอันดับแรกคสช.ทราบดีว่า นักธุรกิจ ที่เข้ามาลงทุน ต่างมุ่งเน้นการลงทุนเป็นสำคัญ โดยไม่ได้ยุ่งเกี่ยวข้องกับการเมือง และมุ่งหวังให้มีแนวทางการแก้ปัญหาที่ยั่งยืน ซึ่งประเด็นเหล่านี้ทางคสช.จะรับไปพิจารณา เพราะคสช.มีความเห็นตรงกับกลุ่มนักธุรกิจ
พล.อ.ประยุทธ์ ย้ำว่า ในวันนี้คสช.มีหน่วยงานที่เกี่ยวข้องโดยตรงมาพูดคุยทั้งหัวหน้าและรองหัวหน้าฝ่ายเศรษฐกิจคสช.ที่รับผิดชอบขับเคลื่อนแก้ปัญหาเศรษฐกิจในขณะนี้ รวมถึงคณะทำงานที่เกี่ยวข้องจากทุกกระทรวง ทบวง กรม ทั้งนี้พลเอกประยุทธ์ ได้ชี้แจงถึงเหตุการณ์และสถานการณ์ในประเทศไทยเพื่อให้นักธุรกิจเกิดความสบายใจ โดยเฉพาะปัญหาที่เกิดขึ้นในช่วงที่ผ่านมา

ที่มา
bangkokbiznews
