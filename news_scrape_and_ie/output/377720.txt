ปตท.แจ้งความไม่สะดวกเติมก๊าซ NGV  ระหว่างวันที่ 8-12 กันยายน เหตุ แหล่งสินภูฮ่อม   ปิดซ่อมบำรุงรักษาอุปกรณ์
ด้วย บริษัทผู้ผลิตก๊าซธรรมชาติแหล่งสินภูฮ่อม  กำหนดปิดซ่อมบำรุงรักษาอุปกรณ์ระหว่างวันที่ 8 – 12 กันยายน 2557 ส่งผลให้ ปตท. ต้อง หยุดผลิตก๊าซ NGV ของสถานีจ่ายก๊าซหลัก อ.น้ำพอง จ.ขอนแก่น
ทำให้ไม่สามารถจ่ายก๊าซไปยังสถานีบริการ NGV ใน พื้นที่ภาคตะวันออกเฉียงเหนือได้

เพื่อบรรเทาความเดือนร้อนให้แก่ผู้ใช้รถ NGV ปตท. ต้องขนส่งก๊าซ NGV จาก จ.สระบุรี และ สมุทรปราการ มาให้บริการในพื้นที่ภาคตะวันออกเฉียงเหนือเป็นการทดแทน แต่เนื่องจากเป็นการขนส่งก๊าซระยะไกล
ทำให้ปริมาณก๊าซ  NGV ลดลงจากปกติ นอกจากนี้ ปตท. จำเป็นต้องปิดสถานีบริการ NGV (แนวท่อ) ปตท. อ.น้ำพอง จ.ขอนแก่น เป็นการชั่วคราว
ทั้งนี้ สถานีจ่ายก๊าซหลัก อ.น้ำพอง จ.ขอนแก่น จะเปิดให้บริการปกติ ได้ตั้งแต่วันที่ 13 กันยายน 2557 เป็นต้นไป สอบถามข้อมูลเพิ่มเติมได้ที่  PTT  Contact Center 1365
ปตท.ขออภัยในความไม่สะดวก มา ณ ที่นี้

MThai News
