สนพ.  ชี้ลดจัดเก็บเงินเข้ากองทุนช่วยลดภาระ ปชช. มั่นใจ พ.ย. สถานะ กองทุนน้ำมัน เป็นบวก
นายชวลิต พิชาลัย ผู้อำนวยการสำนักงานนโยบายและแผนพลังงาน (สนพ.)  กล่าวว่า การจัดเก็บเงินเข้ากองทุนน้ำมันใหม่ จะเป็นการลดภาระรายจ่ายของประชาชน และจะทำให้เกิดความสมดุลของกองทุนน้ำมัน

นื่องจากจะทำให้ฐานะของกองทุนน้ำมันมีรายรับลดลง 1,109 ล้านบาทต่อเดือน จาก 3,557 ล้านบาทต่อเดือน เป็น 2,448 ล้านบาทต่อเดือน ซึ่งการลดราคาขายปลีกน้ำมันเบนซินแม้ว่าจะทำให้รายได้จาก ภาษีสรรพสามิต   ภาษีเทศบาล ลดลง
แต่ก็จะได้กลับคืนมาจากการปรับเพิ่มขึ้นของ ภาษีสรรพสามิตน้ำมันดีเซล  ซึ่งมีปริมาณจำหน่ายต่อวันมากกว่าน้ำมันกลุ่มเบนซิน ทำให้อยู่ในสัดส่วนที่เพียงพอจะชดเชยส่วนต่างกันได้
โดยปัจจุบันประเทศไทยใช้น้ำมันดีเซลประมาณ 60 ล้านลิตรต่อวัน และมั่นใจว่าภายเดือนพฤศจิกายน นี้ ฐานะกองทุนน้ำมันจากที่ติดลบในปัจจุบันประมาณ 7,000 ล้านบาท จะสามารถกลับมาเป็นบวกได้อย่างแน่นอน
