บรรยากาศ ที่ปั๊มน้ำมัน ย่านสุขุมวิท แบริ่ง เช้านี้ หลังจากที่มีการปรับลดน้ำมันลงเป็นแรก เนื่องจากที่ประชุมคณะกรรมการบริหารนโยบายพลังงาน (กบง.) มีมติเห็นชอบปรับอัตราจัดเก็บกองทุนน้ำมันทุกชนิดใหม่ โดยลดการจัดเก็บภาษีเบนซิน-โซฮอล์ เว้นดีเซล

ส่งผลให้ ราคาเบนซินลดลงลิตรละ 3.89 บาท โซฮอล์ 95 ลดลง 2.13 บาท โซฮอล์ 91 ลดลง 1.70 บาท และ E20 ลดลง 1 บาท มีผลตั้งแต่ เวลา 05.00 น. ของวันนี้ โดยประชาชนในย่านนี้ทยอยเดินทางมาเติมน้ำมันอย่างต่อเนื่อง ซึ่งจากการสอบถามพนักพบว่า วันนี้ มีประชาขนทยอยเดินทางมาเพื่อเติมน้ำมันตั้งแต่ช่วงเข้า และมีสถิติมากกว่าวันที่ผ่านมา
ขณะที่จากการสอบถามประชาชนที่มาใช้ บริการได้คำตอบว่า รู้สึกดีที่ คสช. มีนโยบายการปรับลดภาษี ซึ่งตนเองเติมโซฮอล์ 95 แต่ ทั้งนี้ก็อยากให้มีการปรับลดน้ำมันในส่วนของดีเซลด้วยเช่นกัน เพราะจะได้ลดต้นทุนในการผลิตและส่งผลให้สินค้าในท้องตลาดถูกลง รวมถึงอยากให้มีการปฏิรูปพลังงานให้น้ำมันถูกลงกว่าเดิม
