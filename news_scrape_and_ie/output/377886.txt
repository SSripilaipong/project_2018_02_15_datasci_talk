กระทรวงพาณิชย์  เผย วันนี้ ราคาสินค้า ส่วนใหญ่ทรงตัว เมื่อเทียบกับวันก่อนหน้า มีเพียงแตงกวา รายการเดียวที่ราคาเพิ่มขึ้น
กระทรวงพาณิชย์ โดย กรมการค้าภายใน  รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้ราคาสินค้าส่วนใหญ่ทรงตัว เมื่อเทียบกับวันก่อนหน้า มีเพียงแตงกวารายการเดียวที่ราคาเพิ่มขึ้นมาอยู่ที่กิโลกรัมละ 20-22 บาท

โดยสินค้าที่ราคาทรงตัว ได้แก่  เนื้อหมู  ราคา กก. ละ 140-145 บาท  ไก่สดทั้งตัว  กก. ละ 75-80 บาท
ไข่ไก่เบอร์ 2  ราคาฟองละ 3.80-3.90 บาท  ไข่ไก่เบอร์ 3  ราคาฟองละ 3.70-3.80 บาท
ผักคะน้า  กก. ละ 22-25 บาท  กวางตุ้ง  กก. ละ 15-18 บาท  ถั่วฝักยาว  กก. ละ 25-28 บาท
ผักบุ้งจีน  กก. ละ 12-15 บาท  กะหล่ำปลี  กก. ละ 18-20 บาท
ต้นหอม  กก. ละ 50-60 บาท และ  ผักชี  กก. ละ 60-70 บาท
