การบินไทย  เชื่อปีนี้บริษัทจะมีผล ขาดทุนลดลง กว่าที่ประเมินไว้ จากการดำเนินการตาม แผนฟื้นฟูกิจการ  ที่นำเสนอต่อคณะกรรมการกำกับกิจการรัฐวิสาหกิจ หรือ  ซุปเปอร์ บอร์ด  และเชื่อปีหน้า (2558) จะพลิกฟื้นกลับมาทำกำไรได้




บริษัทการบินไทย จำกัด (มหาชน)  แต่งตั้งคณะอนุกรรมการติดตามและตรวจสอบแผนฟื้นฟูกิจการของ การบินไทย  ตามนโยบาย  คสช.
โดยมีตัวแทน 3 ฝ่ายเข้าร่วม คือ ตัวแทนของ ซุปเปอร์บอร์ด  หรือ  คณะกรรมการกำกับดูแลรัฐวิสาหกิจ , ตัวแทนของคณะกรรมการ และฝ่ายบริหารของการบินไทย
โดยผู้บริหาร การบินไทย  ระบุว่าใน แผนฟื้นฟูกิจการ ค่อนข้างรัดกุม ในการตรวจสอบการดำเนินการ เนื่องจากบริษัทมีรายจ่ายค่อนข้างมาก จากแผนการจัดซื้อเครื่องบินใหม่
ทั้งนี้ ตาม แผนฟื้นฟูกิจการ ของ การบินไทย  ตั้งเป้าหมายปรับลดรายจ่ายในครึ่งปีหลังนี้ให้ได้ 4,000 ล้านบาท และเพิ่มรายได้อีก 3,000 บาท จากตั๋วเดินทาง และขายสินค้าบนเครื่อง รวมแล้วประมาณ 7,000 ล้านบาท ซึ่งจะทำให้ผลขาดทุนที่เคยประเมินไว้ 20,000 ล้านบาท เหลือประมาณกว่า 10,000 ล้านบาท
ขณะที่ปีหน้า (2558) ผู้บริหาร การบินไทย  เชื่อว่าผลประกอบการของบริษัท จะพลิกฟื้นกลับมาได้ โดยจะมีกำไรเพิ่มขึ้นบ้าง ส่วนการรับมอบเครื่องบินใหม่ของการบินไทยจะยังคงเป็นไปตามแผน ซึ่งหากผลการดำเนินการเป็นไปอย่างที่ประเมินไว้ ก็จะทยอยรับเครื่องบินใหม่จนถึงปี 2561 กว่า 30 ลำ โดยนำมาแทนเครื่องบินเก่าที่จะปลดระวาง แต่หากผลประกอบการไม่ดี อาจจะต้องเลื่อนระยะเวลาเครื่องบินออกไปบ้าง



ทีมา
Thai PBS
