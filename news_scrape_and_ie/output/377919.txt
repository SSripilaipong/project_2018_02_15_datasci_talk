หลังจากมีมติลด ราคาน้ำมัน  วันนี้ประชาชนได้มีการเข้ามาใช้บริการ เติมน้ำมัน มากขึ้นเเละให้ความเห็นส่วนใหญ่ว่าไม่ไม่มั่นใจกับราคาน้ำมันเเละยังคงต้องประหยัดต่อไป



กรมธุรกิจพลังงาน เปิดเผยว่าการชดเชยส่วนต่างราคาน้ำมันให้กับผู้ประกอบการสถานีบริการน้ำมันกว่า 20,000 แห่งทั่วประเทศ จะใช้เวลาไม่เกิน 90 วัน แต่คาดว่างบประมาณที่ใช้ชดเชยให้ในกลุ่มเบนซินและโซฮอลล์ จะไม่มากนักเมื่อเทียบกับรายได้ที่เข้ามาจากการเรียกเก็บภาษีสรรพสามิตที่เพิ่มขึ้นจากน้ำมันดีเซล ซึ่งเป็นน้ำมันที่มีการใช้ต่อวันสูงที่สุด คือ 60 ล้านลิตรต่อวัน ซึ่งผู้ใช้กลุ่มนี้ ได้แก่ เกษตรกร และผู้ใช้รถกระบะ
ส่วนราคาน้ำมันใหม่ตั้งแต่ 06.00 น.วันนี้ (29 ส.ค.57) น้ำมันเบนซิน 95 ซึ่งส่วนใหญ่ผู้ใช้คือกลุ่มรถยนต์หรูจะมีราคาถูกกว่าลิตรละ 45 บาท ขณะที่ แก๊สโซฮอลล์ อี 20 สำหรับรถยนต์รุ่นกลางถึงใหม่ จะมีราคาอยู่ที่ลิตรละกว่า 34 บาท อรสินี อมรโมฬี ผู้สื่อข่าวไทยพีบีเอส ลงพื้นที่สำรวจปฏิกิริยาของผู้ใช้น้ำมัน และการเตรียมความพร้อมของผู้ประกอบการที่สถานีบริการน้ำมันของบริษัท ปตท.ย่าน ถ.วิภาวดีรังสิต

จากการสอบถามพูดคุยกับผู้ให้บริการปั้มน้ำมัน พบว่าประชาชนเริ่มทยอยมาเติมน้ำมันและหนาตามากขึ้นกว่าทุกวัน เนื่องจากการปรับลดการจัดเก็บเงินเข้ากองทุนน้ำมันและก๊าซ ซึ่งราคาน้ำมันที่ปรับลงเกือบทุกชนิด เป้นปัจจัยสำคัญที่ทำให้ประชาชน มาเติมน้ำมันอย่างต่อเนื่องตั้งแต่ช่วงเช้า
จากการสอบถามผู้ใช้บริการ พบว่าแต่ละคนส่วนใหญ่ติมน้ำใันในราคาเท่าเดิมที่เคยเติม แต่ได้ปริมาณที่มากขึ้น ซึ่งแต่ละคนก็คาดหวังว่าราคาน้ำมันจะปรับลดราคาทุกชนิด และชะลอการติดก๊าซรถยนต์
แม้ว่าทุกคนจะได้ประโยชน์จากราคาน้ำมันที่ลดลง แต่ทุกคนก็สะท้อนเป็นเสียงเดียวกันว่ายังจำเป้นต้องประหยัดและวางแผนการใช้น้ำมันอย่างรอบคอบ ตามแนวทางประหยัดพลังงานและประหยัดเงินในกระเป๋า
การปรับราคาโครงสร้างน้ำมัน แม้จะเป้นเรื่องน่ายินดีสำหรับผู้ใช้บริการ ซึ่งเป็นนโยบายของ คสช.ที่ต้องการให้สะท้อนราคาน้ำมันที่แท้จริง และลดภาระค่าใช้จ่ายของประชาชน หากอีกด้านมีเสียงสะท้อนถึงราคาน้ำมันดีเซลที่ปรับเพิ่มขึ้น แม้ว่าจะปรับเพิ่มเพียง 0.14 บาท แต่นี่อาจจะเป็นการเพิ่มต้นทุนการผลิต



ที่มา
Thai PBS
