บล.บัวหลวง  คาดหุ้นไทยวันนี้ปรับลงตาม ตลาดภูมิภาค  ห่วง วิกฤติยูเครน   สหรัฐฯ ขึ้นดอกเบี้ยนโยบาย
นายชัยพร น้อมพิทักษ์เจริญ ผู้ช่วยกรรมการอำนวยการ สายงานวิจัยลูกค้าบุคคล บล.บัวหลวง  (BLS) เปิดเผยว่า  ตลาดหุ้นไทยเช้านี้ คาดว่าจะปรับตัวลงตาม ตลาดหุ้น อื่นใน เอเชีย  เนื่องจากยังมีความกังวล สถานการณ์ในยูเครน อีก ทำให้เป็นตัวที่นำมาใช้เป็นเหตุผลในการขายทำกำไร

นอกจากนี้ จากที่เศรษฐกิจสหรัฐอเมริกาออกมาดี ทำให้มีความกังวลว่าสหรัฐอเมริกาจะขึ้นดอกเบี้ย เงินดอลลาร์สหรัฐจะแข็งค่า และยังกลัว Fund Flow จะไหลออกด้วย
ส่วนทางยุโรปแม้ว่าเศรษฐกิจจะออกมาไม่ดี แต่ก็มีความคาดหวังจาก ECB จะออกมาตรการ QE เพิ่ม จึงทำให้ตลาดในยุโรปช่วงนี้ผันผวน ส่วนบ้านเราเวลานี้ข่าวเด่นมีไม่มากนัก
ดังนั้น ตลาดฯ จึงหันไปเกาะตามเอเชียมากกว่า พร้อมให้แนวรับ 1,550-1,537 จุด แนวต้าน 1,570 จุด

