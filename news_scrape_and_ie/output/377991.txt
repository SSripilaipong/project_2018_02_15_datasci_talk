กระทรวงพลังงาน เดินหน้าปฏิรูปพลังงาน โดยเปิด รับฟังความคิดเห็นของคนทั้งประเทศ  ก่อนสรุป แนวทางการปฏิรูป  พร้อมระบุควรจัดเก็บ ภาษีน้ำมัน ในอัตราเดียวกันทั้งหมดที่ 3 บาทต่อลิตร
นายอารีพงศ์ ภู่ชอุ่ม ปลัดกระทรวงพลังงาน  เปิดเผยว่า  กระทรวงพลังงาน ได้เปิดรับฟังความคิดเห็นจากทุกภาคส่วนทั่วประเทศ เพื่อเตรียมความพร้อมในการสร้าง แผนพัฒนาการผลิตไฟฟ้าของประเทศไทย (PDP ปี 58-79)

ในปัจจุบันประเทศไทยมีการ นำเข้าพลังงาน คิดเป็นมูลค่าอยู่ที่ 2 ล้านล้านบาท และมี อัตราการเติบโตของการใช้พลังงาน อยู่ที่ 4.5% ต่อปี ทำให้ต้องมีการวางแผนในเรื่องพลังงาน ในการลดการนำเข้าพลังงานเพื่อประหยัด เงินทุนสำรองของประเทศ
โดยโครงการ “ ทิศทางพลังงานไทย ” จะจัดขึ้นทุกภูมิภาคทั่วประเทศ โดยเริ่มครั้งแรกที่กรุงเทพฯ และต่อด้วยจังหวัดขอนแก่น จังหวัดสุราษฎร์ธานี และจังหวัดเชียงใหม่
ทั้งนี้คาดว่าผลจากการระดมความคิดเห็นทั่วประเทศ จะช่วยสร้างความเข้าใจต่อแผนด้านพลังงานต่างๆ มากขึ้น ซึ่งจะนำข้อมูลที่ได้ทั้งหมดมาสรุป เพื่อกำหนดเป็น นโยบายพลังงาน ของประเทศอย่างยั่งยืนต่อไป
ในขณะเดียวกันนายอารีพงศ์ เปิดเผยถึงการดำเนินงานของกองทุนน้ำมันว่า ยังไม่ได้มีแผนยกเลิก เนื่องจาก กองทุนน้ำมัน เป็นสิ่งที่ช่วยให้ ราคาน้ำมัน เป็นไปตาม กลไกตลาด  และทำให้ราคาน้ำมันมีการเปลี่ยนแปลงราคาไม่มากเกินไป
รวมถึงมีแนวคิดที่จะให้มีการจัดเก็บ ภาษีสรรพสามิตน้ำมัน ทุกประเภทในอัตราเดียวที่ราว 3 บาท/ลิตร เพื่อสร้างความเป็นธรรมให้กับผู้บริโภค แต่กรณีดังกล่าวจะเกิดขึ้นได้เมื่อความนิยมการใช้ พลังงานทดแทน มีเพิ่มขึ้น

MThai News
