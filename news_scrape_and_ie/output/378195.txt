“ โฆสิต ” ชี้ ความสามารถในการแข่งขันลดลง จี้รัฐบาลใหม่เร่งพัฒนา รับ  AEC  เชื่อ ต่างประเทศเข้าใจทหารบริหารประเทศ
นายโฆสิต ปั้นเปี่ยมรัษฎ์   ประธานกรรมการบริหาร ธนาคารกรุงเทพ  จำกัด (มหาชน) เปิดเผยว่า ขณะนี้ ดัชนีชี้วัดความสามารถในการแข่งขันด้านนวัตกรรมของอาเซียนในปี 2557 ไทยอยู่อันดับที่ 66 ตกลงจากอันดับ 36 ในปี 2550 จากทั้งหมด 148 ประเทศ ดังนั้น ในอนาคต ประเทศไทยจำเป็นต้องพัฒนาและปรับปรุงประบวนการผลิตโดยอาศัยความร่วมมือของภาคการศึกษาในมหาวิทยาลัยประสานกับภาคธุรกิจ เพื่อสร้างนวัตกรรม เพิ่มขีดความสามารถการแข่งขัน ทำให้ประเทศไทยสามารแข่งขันได้ในประชาคมเศรษฐกิจอาเซียน หรือ AEC ที่กำลังจะเกิดขึ้นในปี 2558 นี้

โดยรัฐบาลใหม่จะต้องยึดความสงบภายในประเทศเป็นเรื่องสำคัญ เพื่อเดินหน้าขับเคลื่อนประเทศ เพราะไม่มีประเทศใดที่เดินหน้าได้หากไม่มีความสงบ ดังนั้น การมีรัฐบาลที่มีฝ่ายความมั่นคงเข้ามานั่งบริหารประเทศ ถือเป็นเรื่องปกติ และเชื่อว่าต่างชาติจะมีความเข้าใจ
