2 โบรกฯประสานเสียง  หุ้นไทยบวกต่อ  จาก ตัวเลขเศรษฐกิจสหรัฐฯ  หนุน ขณะที่ในประเทศได้แรงหนุนจาก  ครม.ประยุทธ์ 1  รัฐมนตรีด้านเศรษฐกิจ  หม่อมอุ๋ย เป็นรองนายกฯ   สมหมาย ภาษี   รัฐมนตรีว่าการกระทรวงการคลัง  หนุน ความเชื่อมั่นนักลงทุน
บริษัทหลักทรัพย์ ไอร่า จำกัด (มหาชน)  เปิดเผยว่า  ดัชนีฯหุ้นไทยวันนี้  มีโอกาสปรับขึ้นตาม ตลาดต่างประเทศ จากตัวเลขเศรษฐกิจสหรัฐฯ ที่มีแนวโน้มฟื้นตัวดีขึ้น ถึงแม้ว่าตลาดยังคงได้รับแรงกดดันจากสถานการณ์ ความตึงเครียดระหว่างรัสเซียและยูเครน

ขณะที่แนวโน้ม ค่าเงินบาท ยังแข็งค่า ทำให้เงินต่างชาติมีแนวโน้มที่จะไหลเข้าต่อไป โดยตลาดยังคงมี ความคาดหวังในเชิงบวก ว่า การบริหารงานของรัฐบาลชุดใหม่ จะนำพาประเทศไปสู่ความสงบ และการเติบโตอย่างยั่งยืนของเศรษฐกิจไทยทั้งในระยะสั้นและระยะยาว
ด้านบริษัทหลักทรัพย์ เคจีไอ (ประเทศไทย) จำกัด (มหาชน)  เปิดเผยว่า ดัชนีฯหุ้นไทยจะปรับขึ้น โดยนักลงทุนมีมุมมองบวกต่อเศรษฐกิจไทยหลัง ครม. ประยุทธ์ 1 ได้รับโปรดเกล้าฯ แต่งตั้งแล้ววานนี้

โดยมีมือเศรษฐกิจ ได้แก่  ม.ร.ว.ปรีดิยาธร เทวกุล  (รองนายกฯ) และ นาย สมหมาย ภาษี  (รมว.คลัง) ซึ่งคาดว่าในสัปดาห์นี้จะมีรายละเอียดของนโยบายกระทรวงหลักๆ ออกมา
ทำให้ภาพรวมดัชนีฯหุ้นไทยยังแกว่งตัวบวกต่อได้ และให้เป้าดัชนีฯ เดือนกันยายน ที่ 1,600 จุด

MThai News

