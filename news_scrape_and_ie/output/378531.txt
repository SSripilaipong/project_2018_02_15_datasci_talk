วันนี้ราคาสินค้าผักสด  ปรับตัวเพิ่มขึ้น  หลายรายการ ขณะที่ เนื้อหมู ไก่สด ไข่ไก่ คงที่
กระทรวงพาณิชย์โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้ราคาสินค้าผักสด ปรับตัวเพิ่มขึ้นหลายรายการ

สินค้าที่ปรับตัวเพิ่มขึ้น อาทิ ผักคะน้า แตงกวา ราคาเพิ่มขึ้นเป็นกิโลกรัมละ 25 – 28 บาทกวางตุ้ง ราคาเพิ่มขึ้นเป็นกิโลกรัมละ 22 – 25 บาท ผักบุ้งจีน ราคาเพิ่มขึ้นเป็นกิโลกรัมละ 15 – 18 บาท ต้นหอม ราคาเพิ่มเป็น กิโลกรัมละ 60 – 70 บาท และ ผักชี ราคาเพิ่มขึ้นเป็นกิโลกรัมละ 80 – 90 บาท
โดยสินค้าที่ราคาทรงตัว ได้แก่ เนื้อหมู ราคากิโลกรัมละ 140 – 145 บาท ไก่สดทั้งตัว กิโลกรัมละ 75 – 80 บาท ไข่ไก่เบอร์ 2 ราคาฟองละ 3.70 – 3.80 บาท ไข่ไก่เบอร์ 3 ราคาฟองละ 3.60 – 3.70 บาท ถั่วฝักยาว กิโลกรัมละ 25-28 บาท และ กะหล่ำปลี กิโลกรัมละ 18 – 20 บาท
