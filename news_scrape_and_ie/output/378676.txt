Dtac แจง CEO “จอน เอ็ดดี้ อับดุลลาห์” ลาออก ตั้ง “ซิคเว่ เบรคเก้” รองประธานกรรมการ นั่งรักษาการ
Dtac แจงผ่านตลาดหลักทรัพย์ CEO จอน เอ็ดดี้ อับดุลลาห์ ลาออก  มีผลตั้งแต่วันที่ 2 กันยายน 2557 เป็นต้นไป ตั้ง “ซิคเว่ เบรคเก้” รองประธานกรรมการ นั่งรักษาการ

บริษัท โทเทิ่ล แอ็คเซ็ส คอมมูนิเคชั่น จำกัด (มหำชน) หรือ Dtac แถลงผ่านตลาดหลักทรัพย์แห่งประเทศไทย ว่านายจอน ทราวิส เอ็ดดี้ ได้แจ้งลาออกจากตำแหน่งประธานเจ้าหน้าที่บริหาร มีผลตั้งแต่วันที่ 2 กันยายน 2557 เป็นต้นไป โดยได้มีมติแต่งตั้งให้นายซิคเว่ เบรคเก้ รองประธานกรรมการ ดำรงตำแหน่งรักษาการประธานเจ้าหน้าที่บริหาร จนกว่าจะสรรหาผู้ที่จะเข้ามาดำรงตาแหน่งประธานเจ้าหน้าที่บริหารคนใหม่ได้
สำหรับประวัติการทำงานของ นายจอน เอ็ดดี้ อับดุลลาห์ ขึ้นเป็นประธานเจ้าหน้าที่บริหารคนใหม่ แทนนายทอเร่ จอห์นเซ่น มีผลตั้งแต่วันที่ 1 มีนาคม 2554 เป็นต้นไป โดยดำรงตำแหน่งเป็นประธานเจ้าหน้าที่บริหารบริษัท Telenor ปากีสถาน มีประสบการณ์การทำงานในอุตสาหกรรมโทรคมนาคมกว่า 20 ปี ทั้งกับบริษัทผู้ผลิตอุปกรณ์และผู้ให้บริการโทรศัพท์เคลื่อนที่ ก่อนร่วมงานกับ Telenor ปากีสถาน นายจอนดำรงตำแหน่งรองประธานเจ้าหน้าที่ฝ่ายปฏิบัติการของบริษัท Maxis และเคยเป็นรองประธานเจ้าหน้าที่บริหารฝ่ายเทคโนโลยีของบริษัทDiGi

Mthai News  ขอบคุณภาพจาก ตลาดหลักทรัพพย์แห่งประเทศไทย
