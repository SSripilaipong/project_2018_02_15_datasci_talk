ธุรกิจ “ฟาร์มแมลงสาบ” รุกตลาดจีน ธุรกิจยารับซื้อเป็นตัน

สำนักข่าวซีเอ็นเอ็น รายงานว่า ธุรกิจฟาร์มแมลงสาบกำลังเติบโตอย่างมากในจีน แต่ไม่ใช่ในธุรกิจอาหารอย่างที่เป็นมา แมลงสาบเป็นวัตถุดิบทำยาในจีน โดยผู้สื่อข่าวซีเอ็นเอ็น เดินทางไปสำรวจฟาร์มแมลงสาบในเมืองจินาน ประเทศจีน โดยสภาพฟาร์มเลี้ยงแมลงสาบเป็นห้องที่ค่อนข้างมืด และวิ่งขวักไขว่อยู่ในชั้นซีเมนต์ ซึ่งแน่นอนว่ามีกลิ่นเฉพาะของแมลงสาบคอยต้อรับตั้งแต่เดินเข้าไป
นายหวาง เจ้าของฟาร์มแมลงสาบ เลี้ยงสัตว์ธุรกิจของเขาไว้หลายล้านตัว โดยมีบริษัททำยาในจีนมาคอยรับซื้ออยู่เสมอทีละตัน เพื่อไปผลิตยารักษาโรคที่เกี่ยวกับท้อง หัวใจ และตับ
ทั้งนี้ แมลงสาบพันธุ์ที่เขาเลี้ยงและบริษัทยาต้องการ เป็นพันธุ์เรียกว่า แมลงสาบอเมริกัน ซึ่งมีต้นกำเนิดในแอฟริกา นายหวาง กล่าวว่า เขาชอบกินแมลงสาบแบบไม่ทอด และคนจีนมักกินเป็นอาหารว่าง เขากินมาตั้งแต่อายุ 7 ขวบ โดยบางคนก็ชอบนำไปทอดในน้ำมัน แต่ต้องทอด 2 รอบ เพื่อให้ปีกแข็งๆ มันหลุดออก และจะกินได้ง่ายขึ้น

Mthai News  ขอบคุณภาพจาก CNN
