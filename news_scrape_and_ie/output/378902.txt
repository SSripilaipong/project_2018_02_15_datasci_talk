บล. เคเคเทรด  คาด  หุ้นไทยวันนี้  เคลื่อนไหวกรอบ 1,560-1,575 จุด รอปัจจัยใหม่หนุน นักลงทุนรอดูมาตรการเสริมสภาพคล่อง  ECB  4 ก.ย.
นักวิเคราะห์บริษัทหลักทรัพย์ เคเคเทรด จำกัด  เปิดเผยว่า  แนวโน้มตลาดหุ้นไทย วันนี้ (3 ก.ย.) คาด SET เคลื่อนไหวกรอบ 1,560-1,575 จุด ซึ่งการเคลื่อนไหวกรอบแคบ 2 วันที่ผ่านมา พร้อมมูลค่าซื้อขายที่ลดลง

บ่งบอกว่าตลาดยังคงรอปัจจัยใหม่ แม้ได้ปัจจัยบวกจาก  คสช.  เร่งรัดการเบิกจ่ายงบประมาณและโครงการ กระตุ้นเศรษฐกิจ  รวมถึงแรงเก็งกำไร หุ้นกลุ่มธนาคาร ขนาดใหญ่
แต่ ดัชนี PMI  ของสหรัฐฯ เดือน ส.ค.ที่ 59 เพิ่มจาก 57.1 ในเดือน ก.ค. สูงสุด ตั้งแต่เดือน มี.ค. 54 บ่งบอกถึง ภาวะเศรษฐกิจสหรัฐฯ  ที่มีแนวโน้มแข็งแกร่งต่อเนื่องในช่วงครึ่งปีแรก กลับมาสร้างความวิตกเรื่องเฟด อาจ ปรับขึ้นดอกเบี้ยนโยบาย เร็วกว่าคาดอีกครั้ง
ส่งผลให้ ดัชนีดาวโจนส์  เมื่อคืนปิดลดลง 30 จุด ซึ่งการที่ดัชนีดาวโจนส์ยังไม่สามารถผ่านจุดสูงสุดเดิมบริเวณ 17,098 จุด จะกดดันจิตวิทยาการลงทุนในภูมิภาคและเริ่มเห็นการพักฐานของตลาดหุ้นในเอเชียบางตลาด
และเชื่อว่าปัจจัยบวกในประเทศยังไม่เพียงพอผลักดัน SET ไปไกลกว่าระดับปัจจุบัน ทำให้นักลงทุนบางส่วนอาจชะลอการลงทุนเพื่อรอดูความชัดเจนของมาตรการเสริมสภาพคล่องในการประชุม  ECB  วันที่ 4 ก.ย.

