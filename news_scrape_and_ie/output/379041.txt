ธุรกิจออนไลน์ ธุรกิจของคนรุ่นใหม่

ทุกวันนี้หลายคนคงปฏิเสธไม่ได้ว่า สังคมออนไลน์กลายเป็นส่วนหนึ่งของชีวิตหนุ่มสาวในยุคปัจจุบัน ไม่ว่าจะเป็น Hi5, Twitter , Instagram และ Facebook ต่างเป็นเว็บไซต์ที่คนสังคมออนไลน์ต้องมีแทบทั้งนั้น
และเมื่อเข้าเป็นส่วนหนึ่งของสั้งคมออนไลน์แล้ว ก็ต้องคอยเข้าติดตามและใช้เวลาระหว่างวันรวมแล้วตั้งแต่ระดับไม่กี่นาที ไปจนถึงหลายๆชั่วโมง ซึ่งบางคนมีเพื่อนในโลกออนไลน์นับร้อยนับพัน หรือหากผู้มีชื่อเสียงเช่น ดารา นักร้อง นางแบบ ก็อาจจะถึงหมื่นหรือแสนคน
จากการใช้งานที่เพื่มมากขึ้นอย่างรวดเร็ว จึงเกิดธุรกิจที่เรียกกว่า  E-Commerce  หรือที่เรารู้จักกันในชื่อว่า  ขายของออนไลน์  ซึ่งในปัจจุบันถือเป็นธุรกิจที่มาแรงแซงโค้งกว่าอาชีพอื่นๆเลยก็ว่าได้
E-Commerce คืออะไร?

E-Commerce หรือ พาณิชย์อิเล็กทรอนิกส์ คือ การดำเนินธุรกิจโดยใช้สื่ออิเล็กทรอนิกส์ เพื่อให้บรรลุเป้าหมายทางธุรกิจที่ได้วางไว้ เช่น การซื้อขายสินค้าและบริการ การโฆษณาผ่านสื่ออิเล็กทรอนิกส์ ไม่ว่าจะเป็นโทรศัพท์ โทรทัศน์ วิทยุ หรือแม้แต่อินเทอร์เน็ต  โดยมีวัตถุประสงค์เพื่อลดค่าใช้จ่าย และเพื่มประสิทธิภาพขององค์กร โดยการลดบทบาทองค์ประกอบทางธุรกิจลง เช่น ทำเลที่ตั้ง อาคารประกอบการ โกดังเก็บสินค้า ห้องแสดงสินค้า รวมถึงพนักงาน  จึงลดข้อจำกัดของระยะทาง และเวลาลงได้
ในปัจจุบันมีการขายของออนไลน์ในประเทศไทยมีสัญญาณการเติบโตอย่างต่อเนื่อง โดยคาดว่าในปี 2557 มูลค่าตลาดน่าจะมากกว่า 100,000 ล้านบาท เพิ่มขึ้นจากปี 2556 ที่มีมูลค่าการตลาดประมาณ 90,000 ล้านบาท
ซึ่งสินค้าออนไลน์ส่วนใหญ่มันเป็นพวก เสื้อผ้า เครื่องสำอาง อุปกรณ์อิเล็กทรอนิกส์ หรืออื่นๆตามความถนัดของผู้ขาย ซึ่งจะเห็นได้ว่าดารา นักแสดง ที่มีชื่อเสียงหลายท่านก็หันมาขายสินค้าออนไลน์ เพื่อเป็นอีกหนึ่งทางเลือกในการขยายธุรกิจ แต่การขายของออนไลน์ก็มีทั้งข้อดีและข้อเสีย

ข้อดี 
1.ทำการค้าออนไลน์มีความอิสระ ไร้พรมแดน มากกว่าธุรกิจประเภทอื่นๆ 
2.ลูกค้าสามารถเข้าถึงข้อมูลสินค้าของเราได้ทุกที่ 
3.มีต้นทุนในการเปิดเว็บไซต์เพื่อขายสินค้าต่ำ 
4.ไม่จำเป็นต้องมีหน้าร้าน หรือเช่าพื้นที่ขาย ก็สามารถขายของได้ 
5.มีความสะดวกสบาย 
6.เพิ่มโอกาสทางการตลาด 
7.ไม่จำเป็นที่จะต้องมีพนักงานก็สามารถขายได้ 
8.เข้าถึงกลุ่มลูกค้าเป้าหมายได้อย่างขัดเจน 
9.ลูกค้าสามารถรอรับสินค้าที่หน้าบ้านได้เลย 
10.สามารถวัดผล เก็บสถิติ และวิเคราะห์การขายได้ 
11.สามารถติดต่อสื่อสาร พูดคุย ให้ข้อมูลกับลูกค้าได้ทั้งทางตรงและทางอ้อม 
12.การชำระเงินมีความสะดวก สบาย และทันสมัยโดยผ่านระบบออนไลน์,บัตรเครดิต 
13.ดูแลจัดการง่าย 
14.สามารถทำคนเดียวได้แบบสบายๆ 
15.ลดความเสียง ต่อการถูกโจรกรรม และจากภัยธรรมชาติ 
16.ไม่จำเป็นต้องมีสต๊อกสินค้า 
17.สามารถขายสินค้าได้ทุกแบบ ทุกอย่าง ทุกชนิด (เดี๋ยวนี้มีการสั่งอาหารออนไลน์เกิดขึ้นแล้ว) 
18.สามารถรองรับลูกค้าได้ทั่วทุกมุมโลก (คนทุกกลุ่มวัยสามารถเข้าถึงสินค้า) 
19.มีการสนับสนุนจากทางภาครัฐและเอกชนกันมากขึ้น

ข้อเสีย
1.มีการแข่งขันสูง ใครๆ ก็สามารถทำได้เพราะมันง่าย เราทำ เขาก็ทำ 
2.พ่อค้าแม่ขายไม่มีมาตรฐานการกำหนดราคา จึงมีการตัดราคากันเกิดขึ้น 
3.ลูกค้าบางท่านยังไม่เชื่อมั่นกล้าที่จะตัดสินใจซื้อ 
4.สินค้าไม่สามารถจับต้องได้ จนกว่าจะถูกส่งถึงมือลูกค้า 
5.ไม่มีความชัดเจนของมาตรฐานและกฎหมายที่เกี่ยวข้อง 
6.ถ้าไม่มีความรู้เกี่ยวกับการดูเว็บไซต์ที่ดีพอเสี่ยงต่อการติดไวรัส และอาจถูกเจาะระบบได้ 
7.เรื่องของเวลาในการจัดส่งสินค้า อย่างเร็วส่งแบบ EMS ใช้ส่งสินค้าไม่เกิน 3 วัน
สื่อโซเซียลนอกจากจะมีประโยชน์ในการผ่อนคลาย และใช้สำหรับติดตามข้อมูลต่างๆ เพื่อให้ตนเองอินเทรนด์อยู่ตลอดเวลาแล้วนั้น เรายังสามารถหาประโยชน์จากการได้อีกหลายทางเพื่อต่อยอดธุรกิจให้เติบโตมากขึ้น หากใครสนใจก็ลองศึกษาหาข้อมูลก่อนลงมือทำธุรกิจจริง เพื่อลดความเสียงในการขาดทุน
MThai News
