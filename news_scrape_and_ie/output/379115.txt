กกิตติมศักดิ์ มั่นใจปีนี้ไทยทวงแชมป์ ชี้ ส.ค. ส่งออกข้าวแล้ว  6.4 ล้านตัน วอนรัฐดูแลแก้ปัญหาแรงงานขาด
นายชูเกียรติ โอภาสวงศ์ นายกกิตติมศักดิ์สมาคมผู้ส่งออกข้าวไทย เปิดเผยกับสำนักข่าว ไอ.เอ็น.เอ็น. ว่า ส่วนตัวมั่นใจว่าประเทศไทยจะทวงแชมป์การส่งออกข้าวไทยได้อย่างแน่นอน หรือเป็นไปตามที่คาดหวังไว้ 9 ล้านตัน หลังจากเมื่อปี 2555 ไทยต้องเสียแชมป์ 31 สมัยให้กับประเทศอินเดีย เนื่องจากมีโครงการรับจำนำข้าว ทำให้การส่งออกข้าวไทยลดลงจาก 10 ล้านตัน เหลือ 6 ล้านตัน
โดยเมื่อช่วงกลางเดือนสิงหาคมที่ผ่านมา ไทยส่งออกข้าวแล้ว 6.4 ล้านตัน ซึ่งเพิ่มขึ้นถึงร้อยละ 60 เมื่อเทียบกับปีก่อน อยู่ที่ 3.9 ล้านตัน ส่วนราคานั้นปัจจุบันเพิ่มขึ้นร้อยละ 20 โดยปีก่อนอยู่ที่ 75,000 ล้านบาท แต่ปีนี้ 90,000 ล้านบาท
ขณะที่ปัญหาหรือุปสรรคการส่งออกข้าวไทย ได้แก่ การขาดแคลนแรงงาน หลังจากมีข่าวลือเรื่องการจัดระเบียบแรงงานต่างด้าว เมื่อเดือนมิถุนายน ทำให้ผู้ใช้แรงงานเดินทางกลับประเทศเป็นจำนวนมาก ตู้คอนเนอร์ที่ใช้ขนส่งข้าวไม่เพียง การระบาดของโรคไวรัสอีโบลาในแถบแอฟริกาตะวันตก ซึ่งทำให้การส่งออกข้าวลดลง โดยแอฟริกาถือเป็นตลาดใหญ่ มีสัดส่วนร้อยละ 60 ของการส่งออกอีกทั้งหากการระบาดของโรคดังกล่าวยังไม่คลี่คลาย จะส่งผลกระทบกับการส่งออกแน่นอน ดังนั้น จึงอยากให้ภาครัฐเข้ามาดูแลช่วยเหลือภาคเอกชน
