บล.ซีไอเอ็มบี  คาด  หุ้นไทย ปรับตัวขึ้นเล็กน้อย มี แรงขายเก็งกำไร บ้าง จับตาเสนอทบทวน กฎอัยการศึก พรุ่งนี้
นายเกียรติก้อง เดโช นักกลยุทธ์ บล.ซีไอเอ็มบี (ประเทศไทย)  กล่าวว่า  ตลาดหุ้นไทยเช้านี้ คาดว่าจะปรับตัวขึ้นได้เล็กน้อย ในลักษณะค่อย ๆ ขึ้นไป

เนื่องจากมองว่าวันนี้ ตลาดฯ น่าจะเผชิญแรงขายทำกำไรออกมาบ้าง หลังจากที่เมื่อวานนี้ ตลาดฯ ได้ขึ้นไปตาม ตลาดภูมิภาค ซึ่งขึ้นมากเกินไป
ด้านตลาดหุ้นอื่นในภูมิภาคเอเชีย เช้านี้ก็เคลื่อนไหวในลักษณะทรงตัว แกว่งตัวทั้งในแดนบวก-ลบไม่มาก โดยให้ความสำคัญกับ การประชุมธนาคารกลางยุโรป (ECB)  ในวันนี้ ซึ่งมองว่าคงจะไม่มีอะไรออกมา
นอกจากนี้ก็ให้ความสำคัญกับปัจจัยในประเทศในเรื่องที่พรุ่งนี้จะมีการเสนอทบทวนการใช้กฎอัยการศึก ซึ่งทั้งสองเรื่องนี้มองเป็นกลางและบวกได้ ต้องรอติดตามดูต่อไป พร้อมให้แนวรับ 1,580-1,575 จุด ส่วนแนวต้าน 1,590 จุด

