ขสมก. เตรียมเปิด Wi-Fi ฟรีบนรถโดยสารปรับอากาศยูโร 2 เริ่ม 1 ต.ค.เป็นต้นไป พร้อมปล่อยเช่าอู่รถ ทำห้าง

นายนเรศ บุญเปี่ยม รักษาการผู้อำนวยการองค์การขนส่งมวลชนกรุงเทพ (ขสมก.) เปิดเผยว่า ขสมก. กำลังจะพัฒนาบริการเดินรถ ซึ่งจะเปิดใช้รถเมล์ NGV ใหม่กว่า 3,000 คันในต้นปีหน้า และจะปรับปรุงรถเมล์เดิมโดยการเพิ่มผังการเดินรถใหม่ให้เข้าใจง่ายยิ่งขึ้น, ทาสีตัวรถใหม่, เปลี่ยนโลโก้ ขสมก. รวมถึงจะมีบริการ Wi-Fi ฟรีบนรถเมล์ปรับอากาศยูโร 2 สีส้ม จำนวน 1,500 คัน แต่ยังไม่สามารถระบุได้ว่ามีสายใดบ้าง โดยจะเริ่มให้บริการตั้งแต่วันพุธที่ 1 ตุลาคมนี้
อย่างไรก็ตาม ขสมก. เตรียมหาทางเพิ่มรายได้เข้าหน่วยงาน โดยจะนำอู่รถเมล์ที่มีพื้นที่เหลือ เช่น อู่บางเขน, มีนบุรี, สวนสยาม และแสมดำ มาให้เอกชนเช่าสร้างศูนย์การค้า.
MThai News

