หุ้นไทยวันนี้ เปิดบวก 3.41 จุด ที่ระดับ 1,584.14 จุด  มูลค่าการซื้อขาย  1,004.39 ล้านบาท ด้านโบรกฯ มองดัชนีฯมีโอกาสทดสอบ 1,590 จุด แนะเก็งกำไรระยะสั้น
วันนี้ทันทีที่ ตลาดหลักทรัพย์แห่งประเทศไทย เปิดทำการซื้อขาย ณ เวลา 09.55 น.  ดัชนีฯตลาดหุ้นไทย เปิดที่ระดับ 1,584.14 จุด เพิ่มขึ้น 3.41 จุด ด้วยมูลค่าการซื้อขาย 1,004.39 ล้านบาท

ด้าน บริษัทหลักทรัพย์ เมย์แบงก์ กิมเอ็ง หรือ MBKET  วิเคราะห์ว่า  ดัชนีฯหุ้นไทย วันนี้จะขึ้นไปทดสอบแนวต้านที่ 1,590 จุด ด้วยปัจจัยบวกจาก  ECB  ที่ตัดสินใจ ลดอัตราดอกเบี้ยนโยบาย ลงอีก 0.10% เป็น 0.05%
ส่วนแรงหนุุนในประเทศมากจาก  นายกรัฐมนตรี และ ครม.  มีอำนาจเต็ม หลัง เข้าถวายสัตย์ปฎิญาณ  เย็นวานนี้ คาดว่า รมว.เจ้ากระทรวงต่างๆ จะเริ่มทำงานกันในวันนี้ น่าจะดึงความเชื่อมั่นของนักลงทุนได้
กลยุทธ์การลงทุน MBKET แนะนำให้นักลงทุน กลับเข้า เก็งกำไร อีกครั้ง โดยเน้นหุ้นที่ได้ประโยชน์จากนโยบายการบริหารประเทศของ ครม.ในช่วงสั้นนี้

MThai News
