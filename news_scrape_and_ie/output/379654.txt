นักวิเคราะห์หลักทรัพย์ ประสานเสียง  หุ้นไทยวันนี้ ทยานบวกต่อ หลัง  ECB ลดดอกเบี้ย
บริษัทหลักทรัพย์ ธนชาต  วิเคราะห์ว่า ดัชนีฯหุ้นไทยมีแนวโน้มเป็นบวกต่อเนื่อง และมีโอกาสขึ้นทดสอบ 1,600 จุด โดยมีปัจจัยบวกจาก เศรษฐกิจในประเทศ ที่เริ่มฟื้นตัวตั้งแต่ไตรมาส 3 และคาดว่าจะดีต่อเนื่องในไตรมาส 4


รวมถึงการพิจารณายกเลิก หรือผ่อนคลาย กฎอัยการศึก  เป็นปัจจัยบวกต่อ อุตสาหกรรมท่องเที่ยว เศรษฐกิจ  และกระแสเงินทุนไหลเข้า ขณะที่ ECB ปรับลดดอกเบี้ยลงอีก 0.1% เหลือ 0.05% ก็เป็นปัจจัยบวกต่อตลาดหุ้นโลกด้วยเช่นเดียวกัน
ด้านบริษัทหลักทรัพย์ เคจีไอ (ประเทศไทย) จำกัด  วิเคราะห์ว่า ดัชนีฯหุ้นไทยวันนี้มีโอกาสที่จะผันผวนลงบ้างเล็กน้อยจากแรงเทขายทำกำไรจาก ทริกเกอร์ฟันด์  แต่ยังเชื่อว่าแรงซื้อเก็งกำไรจะช่วยดันดัชนีฯขึ้นได้ และเป็นบวกในที่สุด

ในขณะที่ปัจจัยภายนอกเป็นบวก หลัง ธนาคารกลางยุโรป ออกมาตรการลดดอกเบี้ยเหลือ 0.05% ลดดอกเบี้ยเงินฝากเป็น -0.20% แต่ก่อนหน้านี้หุ้นก็มีการปรับขึ้นเก็งข่าวยุโรปไปพักหนึ่งแล้ว
ส่วนอีกปัจจัยที่ต้องติดตามคือ ตัวเลขจ้างงานสหรัฐฯ  ส.ค.ในคืนนี้ หากข้อมูลแข็งแกร่งต่อ อาจเพิ่มความกังวล เฟดขึ้นดอกเบี้ย เร็วและกดดันตลาดหุ้นในสัปดาห์หน้า

MThai News

