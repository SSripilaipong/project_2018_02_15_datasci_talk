“ เครดิตบูโร ” ผ่านเกณฑ์ใหม่ ล้างรายชื่อ ลูกหนี้ ติด ‘ แบล็กลิสต์ ‘ ภายใน 8 ปี โดยที่ไม่ต้องรอชำระหนี้หมด คาดลบลูกหนี้จากระบบได้ราว 6 แสนราย
นายรณดล นุ่มนนท์ ผู้ช่วยผู้ว่าการ สายกำกับสถาบันการเงิน ธนาคารแห่งประเทศไทย หรือ ธปท.และ ในฐานะเลขานุการคณะกรรมการคุ้มครองข้อมูลเครดิต  เปิดเผยว่า คณะกรรมการคุ้มครองข้อมูลเครดิตได้ผ่านเกณฑ์ใหม่ในการส่งข้อมูลสมาชิก  บริษัท ข้อมูลเครดิตแห่งชาติ จำกัด หรือ NCB

โดยกำหนดให้มีการลบรายชื่อ ลูกหนี้เอ็นพีแอล  หรือ ติดแบล็กลิสต์ ภายในระยะเวลา 8 ปี โดยที่ไม่ต้องรอให้ชำระหนี้จนครบ ซึ่งสมาชิก  NCB  จะต้องส่งข้อมูลลูกหนี้ผิดชำระเกิด 90 วัน และเอ็นพีแอลเป็นระยะเวลา 5 ปี
และให้ NCB แสดงข้อมูลลูกหนี้ต่อไปอีก 3 ปี แทนหลักเกณฑ์ปัจจุบันที่กำหนดให้สมาชิกส่งข้อมูลลูกหนี้จนกว่าเจ้าหนี้จะได้รับชำระหนี้จนเสร็จ
สำหรับเกณฑ์ใหม่จะช่วยให้เกิดความเป็นธรรม และทำให้ลูกหนี้เข้าถึงสินเชื่อง่ายขึ้น ซึ่งจะทำให้ข้อมูลของลูกหนี้ดังกล่าวถูกลบออกจากระบบประมาณ 600,000 ราย

MThai News
