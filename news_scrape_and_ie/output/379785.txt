สอท. เผย ยอดส่งออกรถยนต์ 7 เดือน แรกปีนี้อยู่ที่ 651,000 คัน ส่วนทั้งปีคาดว่าจะอยู่ที่ 1.2 ล้านคันตามเป้า หลัง บีโอไอ เร่ง อนุมัติการลงทุน
นายสุรพงษ์ ไพสิฐพัฒนพงษ์ รองประธาน และโฆษกกลุ่มอุตสาหกรรมยานยนต์ สภาอุตสาหกรรมแห่งประเทศไทย (ส.อ.ท.)  เปิดเผยว่า  ยอดส่งออกรถยนต์  7 เดือนแรกปีนี้อยู่ที่ 651,000 คัน ปรับตัวสูงกว่าช่วงเดียวกันปีที่แล้ว 4% และมีมูลค่า 4.8 แสนล้านบาท ปรับตัวเพิ่มสูงขึ้น 8% จากช่วงเดียวกันปีก่อน



ในขณะที่ ยอดส่งออกรถยนต์ทั้งปี คาดว่าจะสามารถทำได้ที่ 1.2 ล้านคัน หรือเพิ่มขึ้น 6-7% จากปีก่อน ตามเป้าหมายที่วางไว้ หลัง คณะกรรมการส่งเสริมการลงทุน  หรือ บีโอไอ เร่งรัดการอนุมัติส่งเสริมลงทุน โดยเดือนนี้คาดว่าจะมีการอนุมัติอีก 130,000 ล้านบาท ซึ่งจะช่วยให้เกิดการขยายการลงทุน

MThai News
