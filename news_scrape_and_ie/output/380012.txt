โบรกฯ คาด สัปดาห์หน้า หุ้นไทย ลุ้นทดสอบ 1,600 จุด ข่าวดีหนุนเพียบ ทั้งคสช. จ่อ ยกเลิกกฎอัยการศึก  และ ตัวเลขเศรษฐกิจสหรัฐฯ  มีแนวโน้มสดใส แนะถือหุ้นต่อ ประเมินแนวรับ 1,575 จุด แนวต้านที่ 1,600 จุด
นักวิเคราะห์บริษัทหลักทรัพย์ ฟินันเซีย ไซรัส  เปิดเผยว่า  ดัชนีฯหุ้นไทยสัปดาห์หน้า มีโอกาสแกว่งตัวบวกต่อ เนื่องจากมีปัจจัยสนับสนุนในกรณีที่ คสช. จะยกเลิกกฎอัยการศึก และตัวเลขเศรษฐกิจสหรัฐฯ ฟื้นตัวอย่างต่อเนื่อง

โดยคาดว่าช่วงต้นสัปดาห์ดัชนีฯ อาจจะผันผวนบ้างในกรอบที่จำกัด เพื่อรอความชัดเจนต่อประเด็นต่าง ๆ แต่เมื่อมีความชัดเจนในทางที่ดีจะผลักดันให้ดัชนีฯ ปรับตัวเพิ่มขึ้นทดสอบ 1600 จุดได้
ด้านกลยุทธ์ แนะถือหุ้นต่อ และเข้าซื้อสะสมเมื่อดัชนีฯ มีจังหวะอ่อนตัว โดยประเมินแนวรับ 1,575 จุด และแนวต้านที่ 1,600 จุด

MThai News
