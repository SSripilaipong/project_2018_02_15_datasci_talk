รองประธานหอการค้าจังหวัดสระแก้ว  เตรียมลงทุนสร้าง โรงเกลือ 2  ภายใน ตลาดนัดเมืองใหม่ช่องสะงำ รองรับ AEC
นายหัตถชัย เพ็งแจ่ม ประธานชมรมผู้ประกอบการค้าและการท่องเที่ยวช่องสะงำ  กล่าวว่า การเปิดตลาดนัดเมืองใหม่ช่องสะงำ หลังมีการสั่งปิดตลาดช่องสะงำเก่า เพื่อจัดระเบียบ และเพื่อเป็นการรักษาความมั่นคงตาม แนวชายแดนไทย-กัมพูชา  มีผู้ค้าชาวไทยนำเอาสินค้ามาวางขายจำนวนมาก

ล่าสุด  นายพิชัย ประสิทธิ์ชูวงษ์ รองประธานหอการค้าจังหวัดสระแก้ว  เดินทางเข้ามาดูพื้นที่ตลาดเมืองใหม่ช่องสะงำ เตรียมลงทุนก่อสร้างตลาดโรงเกลือ 2 โดยเบื้องต้นใช้เนื้อที่ 11 ไร่ ไร่ละ 50 บูธ
คาดว่าจะสามารถเปิดตลาดโรงเกลือ 2 มีบูธจำหน่ายสินค้า เริ่มแรกจำนวน 200 บูธ ในช่วงปลายเดือนพฤศจิกายน นี้
ทั้งนี้ จะทำให้ตลาดเมืองใหม่ช่องสะงำ พร้อมที่จะ เปิดประตูการค้าการท่องเที่ยวสู่อาเซียน ใน ปี 2558 และจะเป็นศูนย์กลางการค้าการท่องเที่ยวที่สำคัญอีกแห่งหนึ่งของภาคตะวันออกเฉียงเหนือ ต่อไป

