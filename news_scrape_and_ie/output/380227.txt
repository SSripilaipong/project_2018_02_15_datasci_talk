กรมการขนส่งทางบกเตรียมกำหนดคุณสมบัติเพิ่มเติมกลุ่มภาวะเสี่ยงต่อการขับรถอีก 10 อาการ จากกฎหมายเดิมที่กำหนดอาการต้องห้ามในการขับขี่รถยนต์เพียง 5 ประเภท

นายอัฌษไธค์ รัตนดิลก ณ ภูเก็ต อธิบดีกรมการขนส่งทางบก กล่าวว่า กรมการขนส่งทางบก ได้ประชุมร่วมกับตัวแทนแพทยสภา และหน่วยงานที่เกี่ยวข้อง เพื่อกำหนดคุณสมบัติเพิ่มเติมในการทำใบขับขี่ เพื่อเพิ่มกลุ่มภาวะเสี่ยงหรืออาการต้องห้ามในการขับขี่รถยนต์ อีก 10 อาการ จากกฎหมายเดิมที่กำหนดเพียง 5 ประเภท
สำหรับ 10 กลุ่มเสี่ยงที่เพิ่มเติม ได้แก่  กลุ่มเสี่ยงในระบบประสาทและสมอง  เช่น โรคลมชัก  กลุ่มเสี่ยงโรคเบาหวาน กลุ่มเสี่ยงอาการวูบหมดสติ   กลุ่มเสี่ยงโรคหัวใจและหลอดเลือด   กลุ่มเสี่ยงด้านการมองเห็น กลุ่มเสี่ยงประสาทการได้ยิน  เช่น หูหนวก หูตึง  กลุ่มเสี่ยงการเคลื่อนไหวผิดปกติ  เช่น โรคพาร์กินสัน  กลุ่มเสี่ยงปัญหาทางจิตผิดปกติ   กลุ่มความเสี่ยงนอนหลับผิดปกติ  ซึ่งเสี่ยงอาจให้เกิดโรคหลับใน และก ลุ่มเสี่ยงจากใช้ยาประเภทต่างๆ  ซึ่งอาจทำให้เกิดการกดประสาท ง่วงซึม  ดังนั้นต่อไปผู้สอบใบขับขี่จะต้องตรวจสุขภาพและนำใบรับรองแพทย์ 10 อาการมาทำใบขับขี่ด้วยทุกครั้ง
โดยคาดว่าว่าจะหาข้อสรุปทั้งหมดได้ภายใน 1-2 เดือน หลังจากนั้นจะเสนอเข้าสู่กระบวนการพิจารณาทางกฎหมายว่าจะออกเป็นกฎหมายประเภทใด หากเป็นประกาศกรมฯ จะใช้เวลาเพียง 15 วัน แต่ถ้าเป็นกฎกระทรวงจะใช้เวลา 3 เดือน รวมถึงทางแพทยสภา เตรียมเร่งอบรมแพทย์ทั่วประเทศ เพื่อรับทราบถึงแนวทางการตรวจสุขภาพและออกใบรับรองแพทย์สำหรับการทำใบขับขี่ใหม่
MThai News
