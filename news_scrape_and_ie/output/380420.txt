รถไฟฟ้าแอร์พอร์ตลิงค์ ขัดข้อง  ผู้โดยสารยืนรอนานกว่า 30 นาทีในทุกสถานี แอร์พอร์ตลิงค์ แจ้ง เนื่องจากมีรถไฟฟ้าบางขบวนที่จะต้องนำลงมาซ่อมบำรุง จึงทำให้ต้องปรับตารางเดินรถไฟไฟ้ฟ้ามาเป็นทุก 20 นาที
ผู้สื่อข่าวรายงานว่า วันนี้( 8 ก.ย.) เวลา 08.26 น. เกิดเหตุรถไฟฟ้า แอร์พอร์ตลิงค์ขัดข้อง  ส่งผลให้เกิดความล่าช้า โดยผู้โดยสารจำนวนมากยืนรอใช้บริการ และรอนานกว่า 30 นาทีในทุกสถานี และทำให้เดินทางไปทำงานสาย

ล่าสุด แอร์พอร์ตลิงค์ แจ้งผ่านทวิตเตอร์ @Airport_Link ระบุว่า เนื่องจากมีรถไฟฟ้าบางขบวนที่จะต้องนำลงมาซ่อมบำรุง จึงทำให้ต้องปรับตารางเดินรถไฟไฟ้ฟ้ามาเป็นทุก 20 นาที ขออภัยในความไม่สะดวก
ก่อนหน้านี้ ในช่วงเช้า แอร์พอร์ตลิงค์ ได้แจ้งว่า วันนี้รถไฟฟ้าCity Lineให้บริการทุก 15 นาที และ งดให้บริการ Makkasan Express ตั้งแต่เวลา10:00น-22.00น. ขออภัยในความไม่สะดวกค่ะ
MThai News
