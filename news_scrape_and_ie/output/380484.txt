ชาวบ้านเมืองคอนร้องสื่อ ถูก การประปาฯเรียกเก็บค่าน้ำกว่า 1 แสนบาท  ด้านการประปาแจงเป็นความผิด พนักงานกดเลขคำนวนค่าน้ำผิด
เกิดเหตุชาวบ้านถูกเรียกเก็บค่าน้ำมหาโหดกว่า 1 แสนบาท ที่จ.นครศรีธรรมราช  น.ส.โอภาศ ชนะพล  อายุ 55 ปี บ้านเลขที่ 539 / 68หมู่ 3 ถนนประเสริฐสุข 2 ต.จันดี อ.ฉวาง เดินทางเข้าร้อง สื่อมวลชน ว่า ตนถูก การประปาส่วนภูมิภาค จันดี เรียกเก็บค่าน้ำเดือน ส.ค.กว่า 1 แสนบาท

โดยที่ก่อนหน้านี้เคยใช้นำ้ต่อเดือนไม่ถึง 300 บาท แต่ปรากฏว่าบิลแจ้งค่าใช้น้ำประจำเดือนสิงหาคม 2557 มียอดเงินที่ต้องชำระทั้งสิ้น 168,389.75 บาท (หนึ่งแสนหกหมื่นแปดพันสามร้อยแปดสิเก้าบาทเจ็ดสิบห้าสตางค์)
ซึ่งน.ส.โอภาสต้องการทราบข้อเท็จจริงว่า ยอดค่าน้ำประปาดังกล่าวมาจากไหน และเกิดความผิดพลาดมาจากการประปาส่วนภูมิภาคใช่หรือไม่
ด้านการประปาส่วนภูมิภาค จันดี ตรวจสอบแล้วพบว่าค่าใช้บริการน้ำประปาจริง ๆ อยู่ที่เพียง 176 บาท แต่สาเหตุที่มีการเรียกเก็บค่าน้ำในอัตราดังกล่าว มีสาเหตุจากการ พนักงานกดเลขมิเตอร์น้ำ  ในการคำนวนค่าน้ำผิดพลาด

MThai News
