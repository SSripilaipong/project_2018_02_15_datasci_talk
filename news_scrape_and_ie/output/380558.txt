อินเดีย เตรียมเริ่ม นำเข้าข้าวจากพม่า เป็นครั้งแรกในรอบ 3 ปี จำนวน 500,000 ตัน หวังแก้ปัญหา เงินเฟ้อของสินค้าอาหาร
สำนักข่าวซินหัวในประเทศจีน  รายงานข่าวว่า อินเดียเตรียมเริ่มนำเข้าข้าวจากพม่าเป็นครั้งแรกในรอบ 3 ปี โดยจะนำเข้าในปริมาณ 500,000 ตัน โดยที่ยังอยู่ในระหว่างเจรจาด้านราคากับ สมาคมผู้ส่งออกข้าวแห่งประเทศพม่า

โดยการนำเข้าข้าวของ รัฐบาลอินเดีย  เพื่อแก้ปัญหาเงินเฟ้อของสินค้าในหมวดอาหาร หลังราคาข้าวในประเทศเพิ่มขึ้น ทำให้จำเป็นที่จะต้องนำเข้าข้าวจากต่างประเทศ เพื่อทำให้ตลาดเกิดความสมดุล
ทั้งนี้ยอดส่งออกข้าวของพม่าในปี 56-57 อยู่ที่ 1.2 ล้านตัน ลดลง 14.2% จาก 1.4 ล้านตันในปี 55-56 โดยที่นอกจากอินเดียแล้ว ยังมี อินโดนีเซีย  และ ญี่ปุ่น ที่จะนำเข้าข้าวจากพม่าราว 300,000 ตัน และ 5,000 ตันตามลำดับ

MThai News
