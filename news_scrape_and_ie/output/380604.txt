กสทช.  ยืนยันว่าการ แจกคูปองทีวีดิตอล ไม่มีความล่าช้า โดยคาดว่าจะสามารถแจกคูปองได้ครบ พื้นที่ออกอากาศ 45 จังหวัด 8 ล้านครัวเรือน  ได้ภายในปีนี้
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (เลขาธิการ กสทช.)  เปิดเผยว่า สำนักงาน กสทช.ยืนยันว่าการแจกจ่ายคูปองให้กับประชาชนในการเปลี่ยนผ่านการรับชมทีวีไปสู่ระบบดิจิตอล ไม่มีความล่าช้า

โดยที่หลังจากการ สำรวจทะเบียนราษฎร์  จากกรมการปกครองพบว่า มี 14.1 ล้านครัวเรือนที่จะได้รับ คูปองดิจิตอลทีวี  ซึ่งในปีนี้คาดว่าจะสามารถแจกจ่ายคูปองได้ครบ 8 ล้านครัวเรือน
ซึ่งในระยะแรก จะมีการแจกคูปองใน 4 จังหวัดที่เป็นที่ตั้ง สถานีโครงข่ายหลัก อันได้แก่  กรุงเทพมหานคร เชียงใหม่ สงขลา  และ นครราชสีมา  รวมถึง 23 จังหวัดในพื้นที่ครอบคลุมของ 4 โครงข่าย
และในเดือนพฤศจิกายน 2557 นี้ จะแจกให้ครบทั้ง 45 จังหวัด รวมภายในปีนี้ กสทช. จะแจกคูปองให้กับประชาชนตามครัวเรือนที่มีเจ้าบ้านไม่เกิน 8 ล้านครัวเรือน
โดยหลังจากที่ได้รับคูปองแล้ว ประชาชนสามารถนำคูปองไปแลกรับ กล่องรับสัญญาณทีวีดิจิตอล  หรือ ซื้อโทรทัศน์ในระบบดิจิตอลทีวี ได้ทันที่ ที่บริษัทต่าง ๆ ที่เข้าร่วมโครงการ โดยใช้หลักฐานเพียง บัตรประชาน เท่านั้น
ทั้งนี้ หากเจ้าของบ้านท่านใดไม่ได้รับจดหมายที่มีคูปองจาก กสทช. ให้แจ้งมาที่ศูนย์  Call Center สำนักงาน กสทช. หมายเลขโทรศัพท์ 1200  โดยไม่เสียค่าใช้จ่าย

MThai News
