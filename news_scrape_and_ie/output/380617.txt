“ โมโน กรุ๊ป ” โดย เว็บไซต์เอ็มไทยดอทคอม  ( www.mthai.com ) เว็บไซต์ที่ให้บริการข้อมูลข่าวสารและสาระบันเทิงชั้นนำของเมืองไทย เปิดมิติใหม่แห่ง การรับชมทีวีดิจิตอล เมืองไทยผ่านเว็บไซต์เอ็มไทยดอทคอมแบบครบทุกช่อง ไม่ต้องง้อกล่อง
คุณปฐมพงศ์  สิรชัยรัตน์  ประธานเจ้าหน้าที่ปฎิบัติการ  บริษัท โมโน เทคโนโลยี จำกัด (มหาชน) หรือ MONO  เปิดเผยว่า ในยุคทีวีดิจิตอลที่กำลังบูมและเป็นที่ต้องการของผู้ชม แต่ยังมีคนบางกลุ่มที่ยังไม่สามารถเข้าถึงได้

เอ็มไทยดอทคอมจึงเปิด “ ทีวี เอ็มไทย ” ( TV MThai ) เพื่อรองรับ ตลาดทีวีดิจิตอล  โดยรวบรวมเอาทีวีดิจิตอลทั้งหมด 24 ช่อง มาเสิร์ฟให้ ดูออนไลน์ สดผ่านเว็บไซต์เอ็มไทยดอทคอม
เพียงแค่คลิกเข้ามาที่เว็บไซต์เอ็มไทยดอทคอมก็สามารถรับชมทีวีดิจิตอลได้ครบทุกช่องในทันที ทุกที่ ทุกเวลา แบบไม่ต้องง้อกล่อง เพราะสามารถรองรับการใช้งานผ่าน PC Smartphone Tablet
ด้วยการให้บริการที่ครอบคลุมทุกพื้นที่  ซึ่งเป็น กลยุทธ์ของการสื่อสาร ผ่านเครือข่ายความเร็วสูงที่จะเป็นการคืนกำไรให้กับ สมาชิกเอ็มไทย ทุกคน

MThai News
