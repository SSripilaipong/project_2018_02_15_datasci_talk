กรมทางหลวงชนบท (ทช.) เปิดเผยว่า เมื่อวันที่ 15 สิงหาคมที่ผ่านมา กรมได้ลงมือก่อสร้างถนนตามผังเมืองสาย “ง” หรือถนนไสวประชาราษฎร์ (ถนนวัดคลองสี่) เพื่อแก้ไขปัญหาการจราจรยานรังสิตและชุมชนคลองสี่
นายชาติชาย ทิพย์สุนาวี อธิบดีกรมทางหลวงชนบท (ทช.) เปิดเผยว่า เมื่อวันที่ 15 สิงหาคมที่ผ่านมา กรมได้ลงมือก่อสร้างถนนตามผังเมืองสาย “ง” หรือถนนไสวประชาราษฎร์ (ถนนวัดคลองสี่) เพื่อแก้ไขปัญหาการจราจรยานรังสิตและชุมชนคลองสี่ ซึ่งโครงการดังกล่าวมีจุดเริ่มต้นจากทางหลวงหมายเลข 305 ข้ามคลองรังสิตประยูรศักดิ์ลงมาทางทิศใต้ ซึ่งถนนเดิมเป็นถนนลาดยางผิวจราจร กว้าง 6 เมตร บรรจบกับทางหลวงหมายเลข 3312 มีระยะทางรวม 7.431 กิโลเมตร
โดยกรมจะขยายถนนเดิมจาก 2 ช่องจราจร เป็นถนนลาดยางแอสฟัลท์ติกคอนกรีต ขนาด 4 ช่องจราจร กว้างช่องจราจรละ 3.50 เมตร พร้อมทั้งทุบสะพานข้ามคลองรังสิตฯเดิมออก แล้วก่อสร้างสะพานคอนกรีตเสริมเหล็กใหม่เป็นสะพานคู่ รวมถึงก่อสร้างท่อลอดเหลี่ยม ท่อลอดระบายน้ำข้างทาง ทางเท้า งานไฟฟ้าแสงสว่างตลอดสายทาง ใช้งบประมาณในการก่อสร้าง 434.589 ล้านบาท คาดว่าจะก่อสร้างแล้วเสร็จในเดือนสิงหาคม 2559
นายชาติชายกล่าวอีกว่า เมื่อถนนสายดังกล่าวก่อสร้างแล้วเสร็จจะช่วยคลี่คลายการจราจรบนสายทางหลัก ร่นระยะเวลาในการเดินทางระหว่าง ถนนรังสิต-นครนายก ไปยังถนนลำลูกกา โดยไม่ต้องผ่านถนนวิภาวดีรังสิต ประชาชนสามารถเดินทางได้อย่างสะดวก รวดเร็ว ปลอดภัยมากยิ่งขึ้น ตลอดจนรองรับความเจริญเติบโตของเมืองในอนาคต เป็นเส้นทางลัดเลี่ยงการจราจรติดขัดย่านรังสิตและชุมชนคลองสี่ในช่วงเวลาเร่งด่วน เนื่องจากในย่านบริเวณถนนรังสิต-นครนายกมีหมู่บ้านจัดสรรเป็นจำนวนมาก

MThai News
ขอบคุณ: ประชาชาติธุรกิจออนไลน์


