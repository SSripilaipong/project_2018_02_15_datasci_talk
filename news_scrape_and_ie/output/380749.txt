2 โบรกฯ คาดการณ์ทิศทาง ดัชนีฯหุ้นไทย ในวันนี้มีโอกาสแกว่งตัวผันผวน แต่ก็มีโอกาศที่จะยืนในแดนบวกได้ หากมีปัจจัยใหม่ระหว่างวันสนับสนุน
บริษัทหลักทรัพย์ เคเคเทรด  วิเคราะห์ว่า  ดัชนีฯหุ้นไทย วันนี้จะค่อย ๆ ขยับขึ้นในกรอบค่อนข้างจำกัด 1580-1590 จุด และระหว่างวันมีโอกาสขึ้นทดสอบ 1,590 จุดอีกครั้ง
โดยมีปัจจัยต่าง ๆ เช่นแรงขายทำกำไร หุ้นกลุ่มธนาคาร ที่จะทยอยขึ้น  XD  ในสัปดาห์นี้ และนักลงทุนจับตา มาตรการกระตุ้นเศรษฐกิจของรัฐบาลใหม่   รวมถึง หุ้นกลุ่มพลังงาน ที่ยังถูกกดดันจาก ราคาน้ำมัน ในตลาดโลกที่ตกต่ำ

ด้าน บริษัทหลักทรัพย์ เคทีบี  วิเคราะห์ว่า ดัชนีฯหุ้นไทยได้ปรับตัวขึ้นอย่างต่อเนื่องจนสามารถที่จะขึ้นไปยืนเหนือ 1,590 จุดได้เมื่อวานนี้ ทำให้เกิดแรงขายทำกำไรระยะสั้นจากนักลงทุนบางส่วนที่กังวลว่า ราคาหุ้นในปัจจุบันจะแพงเกินไป
โดยวันนี้เมื่อดัชนีฯเข้าใกล้ 1,600 จุด จะเริ่ม ผันผวน แรงขึ้น ยกเว้นมีปัจจัยบวกใหม่เข้ามาหนุนก็มีโอกาสไปต่อได้ แต่หากเกิดการปรับฐานในช่วงเวลาดังกล่าว ก็เป็นโอกาสที่ดีในทยอยซื้อหุ้นเป้าหมาย
โดยให้กรอบดัชนีฯที่ 1580-1590 จุด แนะเก็งกำไร PTT และ CPALL PTT ได้แรงหนุนจาก การปรับโครงสร้างราคาพลังงาน  เพื่อสะท้อนต้นทุนที่แท้จริง ทั้ง การปรับขึ้นราคา LPG และ NGV
ส่วน CPALL จะได้แรงหนุนจาก เทศกาลกินเจ ซึ่ง CPALL เตรียมเมนูอาหารเจไว้รองรับพร้อมแล้ว ซึ่งหนุนรายได้ที่เพิ่มขึ้นจากเทศกาลกินเจปีก่อนที่ระดับ 500 ล้านบาท

MThai News
