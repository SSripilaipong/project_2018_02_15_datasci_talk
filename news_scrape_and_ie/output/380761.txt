ตลาดหลักทรัพย์แห่งประเทศไทย ได้ขึ้นเครื่องหมาย  H หุ้น BANPU  เช้านี้เพื่อ ระงับการซื้อขายชั่วคราว   รอคำพิพากษาศาลอุทธรณ์ กลุ่ม ‘งานทวี’ ยื่นฟ้อง
ต ลาดหลักทรัพย์แห่งประเทศไทย หรือ ตลท.  แจ้งว่า  บริษัท บ้านปู จำกัด (มหาชน) หรือ BANPU  ขอให้ตลาดหลักทรัพย์แห่งประเทศไทยขึ้นเครื่องหมาย H เพื่อระงับการซื้อขายหลักทรัพย์ของบริษัทเป็นการชั่วคราว

โดยจะระงับการซื้อขายในรอบเช้าของวันนี้  (9 กย. 57) เนื่องจากบริษัทฯต้องเข้าฟังคำพิพากษาของศาลอุทรณ์เวลา 9.30 น. ใน คดีความแพ่งที่นายศิวะ งานทวีและพวกเป็นโจทก์ฟ้องบริษัท บริษัทย่อย และผู้บริหาร
โดยผลของคำพิพากษาศาลอุทธรณ์อาจมีผลกระทบต่อ ราคาหลักทรัพย์  และหรือ ต่อการตัดสินใจในการลงทุนของผู้ถือหุ้นและ นักลงทุน ทั่วไป
ดังนั้น ตลท. จึงระงับการซื้อขายหลักทรัพย์ของบริษัท และ ใบสำคัญแสดงสิทธิอนุพันธ์  (DW) ที่มี BANPU เป็นหลักทรัพย์อ้างอิงเป็นการชั่วคราว

MThai News
