ปลัดกระทรวงพาณิชย์  เตรียมถก ทูตพาณิชย์  ทบทวน เป้าหมายส่งออก ปี 57 ยอมรับหลุดเป้า 3.5%
นางสาวชุติมา บุณยประภัศร ปลัดกระทรวงพาณิชย์  เปิดเผยว่า  การส่งออก ของประเทศในปี 2557 นี้ ยอมรับว่า อาจจะไม่เป็นไปตามเป้าหมายที่ร้อยละ 3.5 ซึ่งยังมีหลายปัจจัยทั้งใน และต่างประเทศที่กระทบกับภาคการส่งออก

โดยทาง กระทรวงพาณิชย์  จะมีการประชุมร่วมกับ  พลเอก ฉัตรชัย สาริกัลยะ รัฐมนตรีว่าการกระทรวงพาณิชย์  และผู้ อำนวยการสำนักงานส่งเสริมการค้าระหว่างประเทศ  หรือ ทูตพาณิชย์ และหน่วยงานที่เกี่ยวข้องเพื่อผลักดันการส่งออก
รวมทั้งทบทวนเป้าหมายการส่งออกในปีนี้ใหม่อีกครั้ง และสำหรับการจัดงาน  Bangkok Gems and Jewelry Fair ครั้งที่ 54  จะมีส่วนช่วยในการผลักดัน การส่งออกอัญมณีไทย
ซึ่งกระทรวงพาณิชย์ จะหามาตรการในการช่วยเหลือภาคการส่งออก โดยใน อุตสาหกรรมอัญมณี จะเร่งจัดหาวัตถุดิบ ผลักดันตลาดใหม่และเจรจากับประเทศคู่ค้าต่อเนื่อง เชื่อว่า กลุ่มอุตสาหกรรมอัญมณี ปีนี้จะขยายตัวได้ไม่ต่ำกว่าร้อยละ 5

