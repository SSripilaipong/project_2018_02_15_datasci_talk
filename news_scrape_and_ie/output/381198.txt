เจ้าหน้าที่ด่านศุลกากรอรัญประเทศ จับจริงเก็บภาษีตามนโยบายของกรมศุลกากร ได้ผลเกินกว่าเป้าหมายที่กำหนด 300%
เจ้าหน้าที่ด่านอรัญฯ เปิดเผยถึงมาตรการเชิงรุก ‘ตรวจจับปรับยึด’ โดยมีการจัดเก็บภาษีอย่างมีประสิทธิภาพ ป้องกันการรั่วไหล ทำยอดทะลุเป้า 300% จากที่เคยเก็บได้ 2-3 แสน เป็น 1-2 ล้านต่อวัน เผยเป็นเพื่ออุดรอยรั่วการขอคืนภาษี

วันนี้(10 ก.)เจ้าหน้าที่ศุลกากรอรัญประเทศ กล่าวว่าได้ทำตามนโยบายของกรมศุลกากร และ ผวจ.สระแก้ว โดยใช้มาตรการเชิงรุก คือ ได้เชิญผู้ประกอบการที่อยู่ในระบบการเสียภาษี และนอกระบบการเสียภาษี (ผู้ลักลอบหนีภาษีตลอดแนวชายแดน) ให้หันมาเสียภาษีอย่างถูกต้องเพื่อการจัดเก็บรายได้ให้มีประสิทธิภาพและป้องกันการรั่วไหล
โดยหลังจากได้กำหนดมาตรการในการเพิ่มสมรรถนะการจัดเก็บภาษีอากรทั้งระบบ ปรากฏว่าได้ผลเกินกว่าเป้าหมายที่กำหนด 300% จากเดิมเคยจัดเก็บได้วันละประมาณ 2-3 แสนบาทต่อวัน ปัจจุบันเก็บได้วันละประมาณ 1-2 ล้านบาทต่อวัน
อีกทั้งได้กำหนดมาตรการเพิ่มประสิทธิภาพในการปฏิบัติงาน ควบคู่กันไปทั้ง 3 ด้าน คือ 1.เพิ่มประสิทธิภาพในการจัดเก็บภาษีอากรขาเข้า โดยใช้มาตรการเชิงรุก 2.กำหนดมาตรการเพิ่มประสิทธิภาพในการป้องกันและปราบปราม การลักลอบหนีภาษีอากร 3.เพิ่มประสิทธิภาพในการตรวจสอบการส่งออกสินค้า ที่ขอคืนสิทธิประโยชน์ทางภาษีอากร เพื่อควบคุมการส่งออกและการขอคืนสิทธิประโยชน์ทางภาษีอากรเป็นไปตามข้อเท็จจริง ขจัดปัญหาการทุจริตการส่งออกเพื่อขอคืนสิทธิประโยชน์ทางภาษีอากร
ซึ่งคนทั่วไปมักเข้าใจว่าสินค้าส่งออกไม่มีค่าภาษีอากร ซึ่งโดยข้อเท็จจริงแล้วสินค้าส่งออกมีการคืนภาษีอากรหลายรูปแบบ ตั้งแต่การขอคืนภาษีมูลค่าเพิ่ม 7% การขอชดเชยค่าภาษีอากร การขอคืนภาษีอากรตาม ม.19 ทวิ การขอคืนภาษี BOI เป็นต้น
การออกมาตรการเหล่านี้เพื่อเป็นการอุดรอยรั่วในช่องทางกฎหมาย เพื่อให้การทำงานก่อเกิดประสิทธิภาพอย่างเต็มรูปแบบตามนโยบายของกรมศุลกากร

MThai News
