โบรกฯ คาด หุ้นไทย วันนี้ผันผวน และมีโอกาสยืนแดนลบ เหตุ ไร้ปัจจัยบวก ใหม่ รอลุ้นเพียง ผลประชุมเฟด กลางเดือน แนะเลี่ยงหุ้นใหญ่
บริษัทหลักทรัพย์ บัวหลวง  วิเคราะห์ว่า ตลาดหุ้นไทยวันนี้มีโอกาสผันผวน และเป็นไปได้ที่จะยืนในแดนลบ เพราะดัชนีฯ เริ่มอ่อนตัวลงกลาง-ปลายสัปดาห์

รวมถึงปัจจัยลบยังมีอยู่ จากแรงขายเพื่อรอดูผลการประชุมเฟดกลางเดือนนี้ รวมถึงนักลงทุนจับตารายงาน  GPIF (Government pension investment fund Japan)  ทีจะรายงานช่วงปลายเดือนนี้
โดยจะอิงผลสำรวจ สถาบันการเงินขนาดใหญ่  ซึ่งมีแนวโน้มว่า GPIF จะเพิ่มสัดส่วน เงินลงทุนหุ้นในต่างประเทศ  หลังประชุมเฟด คาด เยน อ่อนลงอย่างมีนัยยสำคัญ
ด้านบริษัทหลักทรัพย์ เคจีไอ  วิเคราะห์ว่าดัชนีฯในวันนี้จะอ่อนตัวลงในวงจำกัด และมีความผันผวนระหว่างวัน รวมถึง กระแสเงินทุนต่างชาติ เริ่มขาดความต่อเนื่อง
เพราะนักลงทุนรอดู ตัวเลขเศรษฐกิจสหรัฐฯ  ปลายสัปดาห์นี้ และผลประชุมเฟดคืนวันพุธหน้า คาดต่างชาติจะระมัดระวังมากขึ้น จนกว่าจะเห็นผลประชุม
ส่วนประเด็นที่สำคัญ และกดดันตลาดทั่วโลกคือการที่ สหรัฐฯ  ประกาศเป็นแกนนำปราบปรามกลุ่ม  Islamic State  ในซีเรียและอิรัก
ส่วนในประเทศนักลงทุนรอ ครม. ใหม่ แถลงนโยบายต่อ สนช.  วันพรุ่งนี้ ดังนั้นดัชนีฯหุ้นไทยจะเข้าสู่ช่วงปรับฐานระยะสั้น ให้เลี่ยงหุ้นหลัก เน้นหุ้นขนาดกลางแทน


MThai News
