เศรษญกิจภาคใต้ช่วงปีแรกหดตัวอย่างต่อเนื่อง จากผลผลิตราคาตกต่ำ และผลกระทบจากสถานการณ์ทางการเมือง

ธนาคารแห่งประเทศไทย (ธปท.) สำนักงานภาคใต้ กล่าวถึงภาวะเศรษฐกิจและการเงินภาคใต้ในช่วงครึ่งปีแรกว่าเศรษฐกิจหดตัวอย่างต่อเนื่อง สืบเนื่องมาจากผลผลิตทางการเกษตรราคาตกต่ำและในส่วนของการท่องเที่ยวก็ได้รับผลกระทบจากสถานการณ์ทางการเมืองเมื่อต้นปีที่ผ่านมา ทำให้นักท่องเที่ยวไม่สะดวกในการเดินทาง
สำหรับการท่องเที่ยวภาคใต้จากสถานการณ์การเมืองเหตุการณ์ใน 3 จังหวัดชายแดนภาคใต้ และที่ผ่านมาเป็นช่วงถือศีลอด ส่งผลให้นักท่องเที่ยวต่างประเทศมีเพียง 4.3 แสนคน หดตัวร้อยละ 20.6 จากเดือนเดียวกันของปีที่แล้ว โดยเฉพาะนักท่องเที่ยวจากเอเชียลดลงถึงร้อยละ 22.3
ทั้งนี้ ภาวะเศรษฐกิจภาคใต้ส่วนใหญ่มาจากผลผลิตทางการเกษตร เช่น ยางพารา ปาล์มน้ำมัน รองลงมาคือ การท่องเที่ยวและภาคอุตสาหกรรม ซึ่งจะเห็นได้ว่าในช่วงครึ่งปีแรก รายได้ของเกษตรกรลดลง เพราะยางพาราและปาล์มน้ำมันราคาตก ส่วนที่ดีขึ้นบ้างคือเรื่องการท่องเที่ยวผลสรุปคือ ภาวะเศรษฐกิจในภาคใต้ ทั้งเรื่องการลงทุน ภาคเกษตรกรรม และท่องเที่ยวหดตัวทุกประเภทถ้าเทียบกับปีก่อน แต่หลังจากนี้สถานการณ์การเมืองเริ่มคลี่คลาย และนักท่องเที่ยวต่างชาติจะมีความเชื่อมั่น และเริ่มเดินทางมาท่องเที่ยวเหมื่อเดิม และหวังว่าเศรษฐกิจครึ่งปีหลังจะสามารถขยายตัวเพิ่มขึ้น
MThai News
