อาเจนตินา ผุดโครงการสร้าง ตึกที่สูงที่สุดในอเมริกาใต้  มูลค่ากว่า  300 ล้านดอลลาร์สหรัฐฯ  แซงหน้าตึกสูงสุดปัจจุบันในชิลี
สำนักข่าวต่างประเทศ รายงานว่า  ประธานาธิบดีคริสตินา เฟอร์นันเดซ ผู้นำอาร์เจนตินา  แถลงเกี่ยวกับโ ครงการก่อสร้างอาคารพาณิชย์ จาก กรุงบัวโนสไอเรส ประเทศอาร์เจนตินา

ซึ่งอาคารดังกล่าวมีความสูง 355 เมตร ด้วยงบประมาณก่อสร้างราว 300 ล้านดอลลาร์สหรัฐ หรือ 9,900 ล้านบาท โดยพื้นที่ก่อสร้างอาคารจะอยู่ภายในอาณาเขต ที่ดินของรัฐบนเกาะดามาร์ชี ทางตอนใต้ของกรุงบัวโรสไอเรส
ทั้งนี้ ตัวอาคารจะบ่งบอกเอกลักษณ์ของอาเจนตินาอย่างชัดเจน ทั่งสีภายนอกอาคารที่เป็นสีฟ้า และขาวเช่นเดียวกับสีธงชาติอาร์เจนตินา ขณะที่รูปทรงของอาคาร เมื่อมองจากภายนอกจะดูคล้ายรูปร่างของอาร์เจนตินาบน แผนที่โลก
รวมถึงจะมีการสร้าง สนามกีฬา ที่มีความจุ 15,000 คน ตั้งอยู่ด้านนอกใกล้กับตัวอาคารไปพร้อมกันด้วย โดยรูปทรงของสนามกีฬาจะดูแล้วคล้ายกับ หมู่เกาะฟอล์กแลนด์ส
โดยโครงการก่อสร้างอาคารดังกล่าวคาดว่าจะแล้วเสร็จภายใน 5 ปีนับจากนี้ ซึ่งเมื่อแล้วเสร็จจะกลายเป็น อาคารสูงที่สุดในทวีปอเมริกาใต้  แซงหน้า อาคารกอสตานา เซ็นเตอร์ ในชิลี
ซึ่งอยู่ระหว่างก่อสร้าง แต่คาดว่าจะแล้วเสร็จก่อน และมีความสูง 300 เมตร
ขอบคุณภาพจากเดลินิวส์

MThai News
