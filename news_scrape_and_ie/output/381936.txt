ขสมก.  ตั้ง คณะกรรมการ เพิ่ม ดู  TOR  ซื้อ รถเมล์ NGV  ใหม่ เลื่อนส่งมอบรถลอตแรก ช้ากว่ากำหนดเดิม 2-3 เดือน
นางปราณี ศุกระศร คณะกรรมการองค์การขนส่งมวลชนกรุงเทพ หรือ ขสมก.  เปิดเผยภายหลังการประชุมคณะกรรมการ ขสมก. นัดพิเศษว่า ที่ประชุมมีมติแต่งตั้ง คณะกรรมการ TOR  เพิ่ม 4 ท่าน

ซึ่งจะมาจากหน่วยงาน ภาคเอกชน ที่มีความเชี่ยวชาญด้าน วิศวกรรมแ ละตัวแทนจากผู้พิการ เพื่อเข้ามาทำหน้าที่ประสานงานและลดข้อขัดแย้งต่างๆ รวมถึงความโปร่งใสด้วยเช่นกัน
โดยเมื่อได้รายชื่อคณะกรรมการเรียบร้อยแล้วจะมีการประชุมพร้อมกันภายในสัปดาห์หน้า พร้อมกันนี้ ได้สั่งการให้คณะกรรมการร่าง เอกสารประกวดราคาจัดซื้อจัดจ้าง TOR  ทำการศึกษาประเด็นของ ราคากลาง เพื่อปรับปรุงแก้ไขต่อไป
อย่างไรก็ตาม สำหรับราคากลางหากมีการเปลี่ยนแปลงจากกรอบวงเงินเดิมจะต้องมีการนำเข้าสู่ คณะรัฐมนตรี เพื่อพิจารณาเห็นชอบ อีกทั้งการปรับแก้ TOR ในครั้งนี้
จะส่งผลให้การส่งมอบรถลอตแรกช้ากว่ากำหนดเดิมประมาณ 2-3 เดือน ที่จะมีการส่งมอบในเดือน มกราคม ปี 2558 รวมถึงหากมีการนำส่งเรื่องปรับแก้ราคากลางเข้าสู่ ครม. คาดว่าจะกระทบต่อการส่งมอบรถออกไปอีกซึ่งคาดว่าจะมากกว่า 2-3 เดือน

