ผู้สำรวจปิโตรเลียมในพื้นที่ใกล้แหล่งสินภูฮ่อม จ.อุดรธานี แจ้งว่ามีโอกาสพบก๊าซธรรมชาติ เพื่อจะได้ปรับแผนการผลิตไฟฟ้ารองรับปริมาณการค้นพบ

(ภาพประกอบ)
นายคุรุจิต นาครทรรพ อธิบดีกรมเชื้อเพลิงธรรมชาติ กล่าวว่า ผู้สำรวจปิโตรเลียมในพื้นที่ใกล้แหล่งสินภูฮ่อม จ.อุดรธานี แจ้งว่ามีโอกาสพบก๊าซธรรมชาติ โดยปริมาณสำรองของแหล่งก๊าซฯ สินภูฮ่อม จะสามารถผลิตได้อย่างน้อย 15 ปี จึงได้ยืนยันปริมาณสำรองให้แก่ทาง กฟผ.ได้รับทราบ
โดยล่าสุด กฟผ.ขอขยายสัญญาซื้อขายก๊าซฯ กับ ปตท.จากเดิมสัญญาสิ้นสุดในปี 2564 เป็นสิ้นสุดปี2567 ในขณะที่โรงไฟฟ้าน้ำพองทั้ง 2 ชุด กำลังผลิตรวมประมาณ 700 เมกะวัตต์ ครบอายุจะปลดระวาง ในปี 2567  ทาง กฟผ. จึงเตรียมแผนบำรุงรักษาจัดเตรียมแผนปรับปรุงประสิทธิภาพการผลิตรองรับจนถึงปี 2567
นอกจากนี้ หากมีปริมาณก๊าซเพียงพอ กฟผ. จะพัฒนาโรงไฟฟ้าใหม่ทดแทน ซึ่งนับได้ว่าเป็นการกระจายเชื้อเพลิงรองรับอัตราการเติบโตทางเศรษฐกิจของภาคอีสานที่เพิ่มขึ้นกว่าร้อยละ 4.5 ต่อปี
อีกทั้งยังมีพื้นที่ ในกาฬสินธุ์ ชัยภูมิ บุรีรัมย์ ที่มีการตรวจพบปริมาณก๊าซ ซึ่งจะพัฒนาให้เป็นแหล่งการรองรับการพัฒนาเศรษฐกิจและอุตสาหกรรมของภาคอีสานต่อไปในอนาคต

MThai News
