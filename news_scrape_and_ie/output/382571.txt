โบรกฯคาด หุ้นไทยวันนี้ จะแกว่งตัว ผันผวนในแดนลบ  นักลงทุนกังวล ‘ เฟด ‘  ขึ้นดอกเบี้ย เร็วกว่าที่คาด แนะลดเก็งกำไร ทยอยขายเมื่อดัชนีฯเป็นบวก
บริษัทหลักทรัพย์ ฟินันเซียไซรัส  วิเคราะห์ว่า  ดัชนีฯหุ้นไท ยคาดว่าจะมีแรงขายส่วนหนึ่งมาจากความไม่มั่นใจผลประชุมเฟดในช่วงกลางสัปดาห์นี้ที่อาจจะมีการขยับ ขึ้นอัตราดอกเบี้ย เร็วกว่าที่คาดการณ์หรือไม่

ขณะที่ ตลาดหุ้นเอเชีย เช้านี้ยังมีแรงขายกดดัน หลังจาก ตลาดหุ้นสหรัฐ ปิดลบ เนื่องจาก ตัวเลขยอดค้าปลีก และความเชื่อมั่นของสหรัฐ เพิ่มขึ้น ได้กระตุ้นความกังวลว่า ‘เฟด’ อาจจะปรับขึ้นอัตราดอกเบี้ยในเร็วๆ นี้
รวมถึง ตัวเลขเศรษฐกิจจีน ออกมาอ่อนแอกว่าคาด ทำให้คาดว่าดัชนีฯหุ้นไทยมีโอกาสแกว่งตัวผันผวนในแดนลบ ต่อเนื่องจากสัปดาห์ก่อนได้ แต่คงไม่ปรับตัวแรงมากนัก
ดัชนีฯจะมีลักษณะทรงตัวได้อยู่ และโอกาสที่จะกลับไปไต่ระดับขึ้นหาดัชนีเป้าหมายที่ 1600 จุด ได้อีกในช่วงถัดไป ให้แนวรับที่ 1,570-1,579 จุด และแนวต้านที่ 1,585-1,592 จุด
ดังนั้นช่วงนี้ยังสามารถรอทยอยขายทำกำไรในช่วงบวกได้เช่นเดิม แต่ควรเก็งกำไรให้น้อยลงเพื่อลดความเสี่ยง


MThai News
