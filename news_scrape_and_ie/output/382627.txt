รัฐมนตรีว่าการกระทรวงการคลัง  เตรียมหารือ ข้าราชการระดับสูง  วางแนวทางการทำงาน
นายสมหมาย ภาษี รัฐมนตรีว่าการกระทรวงการคลัง  ได้เดินทางเข้ากระทรวง เพื่อประชุมร่วมกับข้าราชการระดับสูง และ พนักงานรัฐวิสาหกิจ ในสังกัด กระทรวงการคลัง

ในการวางกรอบการทำงานให้เป็นไปตามนโยบายของทาง คณะรัฐมนตรี ที่ได้มีการแถลงต่อ สภานิติบัญญัติแห่งชาติ  หรือ  สนช.  ก่อนหน้านี้
รวมทั้งจะมีการวางแนวทางการทำงานเรื่องเร่งด่วนให้มีความสอดคล้องกับการทำงานของทาง  คณะรักษาความสงบแห่งชาติ  หรือ  คสช.  ในช่วง 3 เดือนที่ผ่านมา เพื่อให้เกิดความต่อเนื่องในการทำงาน
อย่างไรก็ตาม หลังการประชุมแล้วเสร็จ จะมีการ แถลงนโยบาย การดำเนินงานภายใต้กรอบ 5 ยุทธศาสตร์หลักของ รัฐบาล  พร้อมวางเป้าหมาย 1 ปีเห็นผล ภายใต้หลักการ “ทำก่อน ทำจริง ทำเร็ว เพื่อความยั่งยืนในอนาคต” อีกด้วย

