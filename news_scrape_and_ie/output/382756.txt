กระทรวงการคลัง เตรียม ขึ้นภาษีมูลค่าเพิ่ม ในปีหน้า จากปัจจุบัน 7% แต่อยู่ในระหว่างศึกษาว่าจะขึ้นในอัตราเท่าไหร่ ย้ำดูความเหมาะสม
นายสมหมาย ภาษี รัฐมนตรีว่าการกระทรวงการคลัง  เปิดเผยว่า กระทรวงการคลังเตรียมที่จะปรับขึ้นอัตราภาษีมูลค่าเพิ่ม หรือ  VAT  จากปัจจุบันอยู่ที่ระดับ 7% ในช่วงปลายปี 58 ตามนโยบายของ คณะรักษาความสงบแห่งชาติ หรือ คสช.

โดยยืนยันว่าจะเดินหน้าตามแผนของ คณะรักษาความสงบแห่งชาติ หรือ คสช.ที่วางไว้ แต่ต้องดูรายละเอียดให้รอบคอบ โดยยึดความเหมาะสมของสถานการณ์ และกรอบเวลา
ในขณะที่จะปรับขึ้น VAT ในอัตราใดนั้น ปัจจุบันอยู่ในระหว่างศึกษา แต่ยืนยันว่าจะต้องทำแน่นอน เพราะรายจ่ายเพิ่มมากขึ้น และต้องการรักษาประสิทธิภาพใน การจัดเก็บภาษี ด้วย
ทั้งนี้ในปัจจุบัน คสช. ได้ขยายเวลามาตรการปรับลด  อัตราภาษีเงินได้บุคคลธรรมดา   ภาษีนิติบุคคล  และ ภาษีมูลค่าเพิ่ม  (VAT) ไปอีก 1 ปี โดยในส่วนของภาษีบุคคลธรรมดา และภาษีนิติบุคคล จะมีผลตั้งแต่วันที่ 1 ม.ค.-31 ธ.ค. 58
ขณะที่ภาษีมูลค่าเพิ่ม จะมีผลตั้งแต่วันที่ 1 ต.ค. 57 ถึง 30 ก.ย. 58 ทั้งนี้ เพื่อเป็นการ กระตุ้นการบริโภคและภาวะเศรษฐกิจ  ในช่วงครึ่งหลังของปีนี้


MThai News
