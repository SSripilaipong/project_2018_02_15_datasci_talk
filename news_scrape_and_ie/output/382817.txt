สุภิญญา กลางณรงค์ เผยช่อง3 ยินดีออกคู่ขนานเอเชียนเกมส์ จ่อถกร่วมพรุ่งนี้
วันนี้(15ก.ย.) นางสาวสุภิญญา กลางณรงค์ กรรมการ กสทช. เปิดเผยผ่านทวิตเตอร์ส่วนตัวว่า มติบอร์ด กสท.วันนี้ ได้ข้อสรุปคือช่อง3ยินดีออกอากาศคู่ขนาน2ระบบ(อนาล็อก+ดิจิตอล)ถ่ายทอดสดกีฬาเอเชียนเกมส์ครั้งที่17 โดยให้ช่อง3แต่งตั้งผู้มีอำนาจรับผิดชอบมาประชุมร่วมพรุ่งนี้ บอร์ด กสท.ยังมีมติเพิ่มเติมว่าการเจรจาใดๆเพื่อการออกอากาศคู่ขนาน2ระบบของช่อง3 ต้องอยู่ภายใต้กฏหมายและเป็นธรรมกับช่องอื่นๆด้วยเช่นกัน แม้วันนี้บอร์ด กสท.ยังเห็นไม่ตรงกันเรื่องเงื่อนไขการเจรจาออกคู่ขนานของช่อง3 แต่5คนเห็นตรงกันว่ากรณีนี้ มติ กสท.ถือเป็นที่สิ้นสุดในนาม กสทช.

นางสาวสุภิญญา เผยต่อว่า บอร์ด กสท.มีแนวทางตรงกันคือเรื่องนี้เป็นข้อพิพาทด้านการกำกับดูแล ดังนั้นการตัดสินใจโดย กสท.ถือเป็นที่สิ้นสุดตาม กม.ไม่ต้องไปบอร์ดใหญ่ การที่ช่อง3อนาล็อกยินดีออกอากาศคู่ขนานกับช่องดิจิตอลที่ประมูลมาได้เหมือนช่อง7 ถือว่าเป็นทางออกที่ ผู้บริโภคจะได้ประโยชน์สูงสุด มักมีคนให้ข่าวผิด
นางสาวสุภิญญา ยังย้ำว่า กสทช.ไม่ยกเลิกทีวีอนาล็อก ดูได้จนสัมปทานหมดหรือก้างปลาพัง แต่ถ้าจะออกต่อผ่านดาวเทียมและเคเบิ้ลต้องทำตามกติกาใหม่ มี2ทางเลือกให้Ch3 การเจรจากับช่อง3เรื่องเงื่อนไขการออกอากาศคู่ขนาน วันนี้บอร์ด กสท.หลายท่านเห็นตรงกันว่าต้องเทียบกับช่อง7บนฐานของความเป็นธรรม ไม่เลือกปฏิบัติ
MThai News
