‘ แอร์ฟรานซ์ ‘ ป่วน  นักบินประกาศสไตรค์ 7 วัน หลังไม่พอใจผู้ บริหารลดเส้นทางบิน  ส่อ ปลดพนักงาน  คาดกระทบเที่ยวบินกว่าครึ่งของบริษัทฯ
สำนักข่าวต่างประเทศ รายงานข่าวว่า  สหภาพแรงงานนักบินของสายการบิน ‘แอร์ฟรานซ์ ‘ ประกาศหยุดงานประท้วงใหญ่ 7 วัน เริ่มตั้งแต่วันจันทร์นี้เป็นต้นไป

โดยทางสายการบินได้ออกแถลงการณ์แจ้งให้ผู้โดยสารของบริษัททั่วโลก ที่มีกำหนดเดินทางตลอดทั้งสัปดาห์นี้ ตรวจสอบกับสำนักงานของสายการบิน หรือบริษัทจำหน่ายบัตรโดยสารอย่างละเอียด
ว่าเที่ยวบินในเส้นทางบินต่าง ๆ จะยังเดินทางได้ตามปกติหรือไม่ เนื่องจากการประท้วงหยุดงานของนักบิน เบื้องต้นผู้บริหารประเมินว่า จะส่งผลกระทบกว่า 50% ของเที่ยวบินทั้งหมดของบริษัท
ส่วนสาเหตุของการประท้วงครั้งนี้ เป็นผลมาจากการที่แอร์ฟรานซ์ และ เคแอลเอ็ม  มีแผนนโยบาย ปรับลดงบประมาณ  1 พันล้านยูโร หรือราว 41,600 ล้านบาท ในอีก 3-4 ปีข้างหน้า
ซึ่งอาจมีการโอนย้าย เที่ยวบิน หลายเส้นทางใน ยุโรป  ไปให้สายการบิน ‘ทรานสเอเวีย’ ที่เป็นสายการบินต้นทุนต่ำในเครือดำเนินการแทน ่ทำให้มีโอกาสปรับลดพนักกงานในอนาคตด้วย


MThai News
