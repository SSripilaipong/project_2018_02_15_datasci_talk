รมว.คลัง เตรียมเสนอ ครม. แต่งตั้ง อดีตข้าราชการ นั่ง ที่ปรึกษา ,เลขานุการ,กรรมการผู้ช่วยรัฐมนตรี ร่วมผลักดัน เศรษฐกิจไทย
ผู้สื่อข่าวรายงานว่า วันนี้ (15 ก.ย.) นายสมหมาย ภาษี รัฐมนตรีว่าการกระทรวงการคลัง ได้ประชุมมอบนโยบายข้าราชการระดับสูงและผู้บริหารรัฐวิสาหกิจในสังกัดกระทรวงการคลัง พร้อมเตรียมเสนอคณะรัฐมนตรี(ครม.)แต่งตั้ง กรรมการผู้ช่วยรัฐมนตรี ที่ปรึกษา รมว.คลัง และเลขานุการ รมว.คลัง ในเร็ว ๆ นี้

ส่วนใหญ่เป็นอดีตข้าราชการกระทรวงการคลัง โดยกรรมการผู้ช่วยรัฐมนตรี จะเสนอแต่งตั้ง น.ส.จุฬารัตน์ สุธีธร ผู้อำนวยการสำนักงานบริหารหนี้สาธารณะ (สบน.) ที่จะเกษียณอายุในสิ้น ก.ย.นี้ มาดำรงตำแหน่งดังกล่าว
นอกจากนี้ยังจะแต่งตั้งนายสรร วิเทศพงษ์ อดีตที่ปรึกษาการคลัง เป็นเลขานุการ รมว.คลัง และแต่งตั้งนายวิสุทธิ์ ศรีสุพรรณ อดีตอธิบดีหลายกรม เป็นที่ปรึกษา รมว.คลัง (ตำแหน่งทางการ)
และยังจะมีการแต่งตั้งทีมที่ปรึกษาอีกหลายคน อาทิ นางพรรณี สถาวโรดม อดีตผู้อำนวยการ สบน. และอดีตผู้อำนวยการสำนักงานเศรษฐกิจการคลัง (สศค.) นายวิสุทธิ์ มนตริวัต อดีตอธิบดีหลายกรม นายสมชัย อภิวัฒสถาพร อดีตผู้ตรวจราชการกระทรวงการคลัง เป็นต้น
MThai News
