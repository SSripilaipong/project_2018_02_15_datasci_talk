โบรกฯคาด หุ้นไทยวันนี้ ยังผันผวน โดยที่ยังไร้ปัจจัยสนับสนุนใหม่ นักลงทุนยังคงกัวล ‘ เฟด ‘ อาจขึ้นดอกเบี้ย
บริษัทหลักทรัพย์ บัวหลวง  วิเคราะห์ว่า  ตลาดหุ้นไทยวันนี้ จะผันผวน โดยให้แนวรับลึกที่ 1,568 จุด และแนวต้าน 1,590 จุด โดยมีปัจจัยลบจากความกังวลผลการประชุมเฟด ว่าอาจจะมีการขึ้นดอกเบี้ยในรอบนี้

รวมถึงการ ลงมติแยกสก็อตแลนด์ออกจากอังกฤษ กดดันค่าเงินปอนด์ และตลาดในยุโรป ส่วนที่เป็นข่าวดีคงมาจาก  Wealth effect  ที่  Government pension investment fund Japan  หรือ  GPIF  จะเพิ่มสัดส่วนเงินลงทุนในหุ้นต่างประเทศ
โดยแนะทยอยขายทำกำไรใน หุ้นกลุ่มขนส่ง ,  ค้าปลีก ,  อาหารและเครื่องดื่ม  และ กลุ่มไฟฟ้า ประปา เป็นต้น ทั้งนี้แนะให้ไปรอซื้อคืนเมื่อปรับฐาน ให้น้ำหนักดัชนีฯไม่หลุดแนวรับ 1,500 จุด
ด้าน บริษัทหลักทรัพย์ ธนชาต  ประเมินว่า ดัชนีฯหุ้นไทยวันนี้จะเคลื่อนไหวในกรอบจำกัด ที่ 1,565-1,585 จุด โดยนักลงทุนยังคงรอผลการประชุม FOMC วันที่ 17 ก.ย.นี้ แต่ยังมองเป็นบวกในสัปดาห์นี้ ให้เป้าหมายที่ 1,600-1,615 จุด ตามแนวโน้มเศรษฐกิจฟื้นตัว
ส่วนปัจจัยในประเทศที่ต้องติดตาม คือการประชุมงบประมาณรายจ่ายปี 2558 ของ  สนช.  และการประชุม  กนง. วันที่ 17 ก.ย. ที่คาดว่าจะ คงดอกเบี้ย ที่ 2% รวมถึง  ธปท. จะทบทวนตัวเลขเศรษฐกิจปลายเดือน ก.ย.
ส่วนในภาคธุรกิจ ให้จับตาการ ยื่นซองประมูลรถไฟฟ้าสายสีเขียว ส่วนต่อขยายปลายเดือน ก.ย. และการ แจกคูปอง Digital TV Set top box  ในเดือน ต.ค.นี้
โดยแนะเก็งกำไรกลุ่มหุ้นที่ได้รับผลดีจากการแจกคูปอง Digital TV  และซื้อ กลุ่มธนาคาร รับเหมาฯ


MThai News
