ปตท. เตรียม จัดตั้ง “โรงกลั่นปิโตรเคมี” แห่งแรกในเวียดนาม เพื่อการขยายฐานธุรกิจและรองรับเขตเศรษฐกิจอาเซียน (เออีซี) ในปี 2558




โดยเตรียมจัดตั้ง “โรงกลั่นปิโตรเคมี” (Petrochemical Refinery Complex) แห่งแรกในประเทศเวียดนามในบริเวณเขตเศรษฐกิจเญินเฮย จังหวัดบิงดิ่งห์ ซึ่งโครงการดังกล่าว ดังกล่าวเป็นการร่วมทุนระหว่าง ปตท. กับ บริษัท ซาอุดิ อารัมโก จากซาอุดีอาระเบีย มีกำลังการกลั่น 400,000 บาร์เรลต่อวัน และมีกำลังการผลิตปิโตรเคมี 5 ล้านตันต่อปี วงเงินลงทุนโครงการ 22,000 ล้านเหรียญสหรัฐฯ
นายไพรินทร์ ชูโชติถาวร ประธานเจ้าหน้าที่บริหาร และกรรมการผู้จัดการใหญ่บริษัท ปตท.จำกัด (มหาชน) กล่าวว่า นายปิยสวัสดิ์ อัมระนันทน์ ประธานกรรมการ (บอร์ด) ปตท.ได้นำผู้บริหาร ปตท. และผู้บริหารบริษัท ซาอุดิ อารัมโก จำกัด เข้าพบนายเหงียน เติ๊น สุง นายกรัฐมนตรีเวียดนาม เพื่อส่งมอบผลการศึกษาความเป็นไปได้โครงการ ซึ่งหากได้รับอนุมัติ จะเป็นการร่วมทุนด้านพลังงานโครงการแรกในอาเซียนของ ปตท.กับซาอุดีอาระเบีย รวมทั้งเป็นการรองรับเขตเศรษฐกิจอาเซียน (เออีซี) ในปี 2558 อีกด้วย

MThai News
