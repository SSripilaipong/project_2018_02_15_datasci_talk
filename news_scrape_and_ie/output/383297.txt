กระทรวงพาณิชย์  ชี้เปิด  AEC  ช่วยให้  GDP   อาเซียน เพิ่มขึ้น  เชื่อมโยงเศรษฐกิจโลก  ห่วง ละเมิดทรัพย์สินทางปัญญา ต้นทุนค่าแรง
นายอัครพงศ์ ทีปวัชระ ผู้อำนวยการกองความร่วมมือการค้าและการลงทุน กระทรวงพาณิชย์  กล่าวในงาน สัมมนาวิชาการ  “ ตลาดอาเซียน การค้าการลงทุน ”

ว่า การเปิดประชาคมเศรษฐกิจอาเซียน (เออีซี)  ในช่วงปลายปี 2558 นับเป็นโอกาสที่จะ ขยายการค้าการลงทุน  จากการที่ทั้ง 10 ประเทศสมาชิกจะมีตลาดและ ฐานการผลิต ร่วมกัน
ซึ่งจะส่งผลให้ อัตราการเติบโตทางเศรษฐกิจ  หรือ  จีดีพี  มีแนวโน้มเพิ่มขึ้น เกิดการพัฒนาทางเศรษฐกิจอย่างเท่าเทียม และช่วย เชื่อมโยงอาเซียนกับเศรษฐกิจโลก
นโยบายภาครัฐ นับจากนี้จึงต้องให้ความสำคัญต่อ การลงทุนในประเทศเพื่อนบ้าน  ซึ่งเบื้องต้น รัฐบาล พล.อ.ประยุทธ์ จันทร์โอชา  ได้วางนโยบาย จัดตั้ง 5 เขตเศรษฐกิจพิเศษชายแดน แล้ว
อย่างไรก็ตาม การเปิดเออีซียังคงมีอุปสรรคด้านการค้า การล่วงละเมิดทรัพย์สินทางปัญญา ปัจจัยการผลิตด้านต่าง ๆ ทั้งค่าแรง และราคาที่ดินที่มีแนวโน้มปรับสูงขึ้นอย่างรวดเร็ว รวมถึงกฎระเบียบของบางประเทศที่ยังไม่มีความชัดเจน


