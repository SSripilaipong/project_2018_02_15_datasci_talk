นักวิเคราะห์ คาดการณ์ผล การประชุมกนง. วันนี้ จะยัง คงอัตราดอกเบี้ย ที่ 2% ต่อไป และคาดว่าจะตรึงในระดับนี้ไปจนถึงกลางปีหน้า เนื่องจากเศรษฐกิจกำลังฟื้น เงินเฟ้อต่ำ
บริษัทหลักทรัพย์ เอเซีย พลัส  วิเคราะห์ว่า  ผลการประชุมคณะนโยบายการเงิน  หรือ  กนง. ในวันนี้ จะตรึงดอกเบี้ยนโยบายที่ 2% ต่อไปเป็นเดือนที่ 7 เนื่องจากแรงกดดันจาก อัตราเงินเฟ้อ ที่ต่ำ และเศรษฐกิจยังอยู่ในภาวะฟื้นตัว

โดยเงินเฟ้ออ่อนตัวลง 3 เดือนติดกัน จนมาอยู่ในระดับที่ อ่อนที่สุดในรอบ 6 เดือน ที่ 2.09% จาก ราคาสินค้าเกษตรที่ตกต่ำ  และ ราคาน้ำมันเชื้อเพลิงตลาดโลก ที่ลดลง
และที่สำคัญเงินเฟ้อยังมีแนวโน้มที่จะลดลงต่อเนื่องในปีนี้ เพราะ ราคาน้ำมันดิบโลก  ( ดูไบ ) มีโอกาสทรงตัวในระดับต่ที่ำ 95 เหรียญฯต่อบาร์เรล
รวมถึง การปรับโครงสร้างราคาน้ำมันขายปลีก ในประเทศ โดยการปรับ ลดการเก็บภาษีสรรพสามิต  และ  ภาษีเทศบาล  พร้อมๆ กับ ตัดลดเงินเข้ากองทุนน้ำมัน ลดลง ส่งผลให้ราคาขายปลีกปรับตัวลดลง
อีกปัจจัยหนึ่งคือการที่ภาครัฐใช้มาตรการช่วยเหลือผู้มีรายได้น้อย ด้วยการ ลดค่าครองชีพ คล้าย ๆ กับรัฐบาลที่ผ่านมา ซึ่งอาจจะทำให้ไทยขึ้นดอกเบี้ยนโยบายช้ากว่าประเทศเพื่อนบ้าน เช่น มาเลเซีย  และ  ฟิลิปปินส์  เป็นต้น


MThai News
