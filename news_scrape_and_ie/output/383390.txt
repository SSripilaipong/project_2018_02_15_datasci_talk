ธนาคารกลางจีนเตรียมอัดฉีดเงิน กว่า 8 หมื่นล้านเข้าระบบ เพื่อรองรับการชะลอตัวของเศรษฐกิจ




ธนาคารกลางจีนได้อัดฉีดเงินเข้าสู่ระบบ รวมวงเงินกว่า 8.1 หมื่นล้านดอลลาร์ หรือ 5 แสนล้านหยวน โดยเงินเหล่านี้ได้มีการอัดฉีดเข้าไปยังธนาคารรายใหญ่ของรัฐบาลจำนวน 5 รายของจีน เพื่อรับมือกับภาวะการชะลอตัวของเศรษฐกิจในประเทศ
โดยการอัดฉีดเงินครั้งนี้ จะอยู่ในรูปแบบของการปล่อยเงินกู้ระยะเวลา 3 เดือน ประเภทดอกเบี้ยต่ำให้กับธนาคารเหล่านี้ ซึ่งการดำเนินการดังกล่าวมีลักษณะที่ใกล้เคียงกับการปรับลดสัดส่วนการกันสำรองเงินฝากของธนาคารพาณิชย์ที่ธนาคารกลางจีนลง 0.5%

MThai News
