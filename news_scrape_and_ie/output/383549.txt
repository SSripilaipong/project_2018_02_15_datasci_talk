นายกสมาคมรถร่วม ขสมก.  เข้าพบ “ ประจิน ” พรุ่งนี้ ถก ขึ้นค่าโดยสาร 2 บาท  ให้รัฐช่วยหาแหล่งเงินทุน
นายวิทยา เปรมจิตร์ นายกสมาคมพัฒนารถร่วมบริการเอกชน  หรือ  รถร่วมบริการองค์การขนส่งมวลชนกรุงเทพ (ขสมก.)  เปิดเผยกับ สำนักข่าว ไอ.เอ็น.เอ็น.

ว่าในวันพรุ่งนี้ เวลา 08.00 น. ตนเองพร้อมด้วย สมาคมรถร่วม ขสมก.  จะเข้าพบ  พล.อ.อ.ประจิน จั่นตอง รัฐมนตรีว่าการกระทรวงคมนาคม
โดยจะมีการหารือเรื่องให้ภาครัฐเข้าช่วยเหลือผู้ประกอบการทั้งการจัดหา แหล่งเงินทุนดอกเบี้ยต่ำ  การพัฒนารถโดยสาร รวมทั้งการขอขึ้นค่าโดยสาร 2 บาท
ซึ่งรถเมล์ร้อน ก็จะมีอัตราค่าโดยสารอยู่ที่ 10 บาท จากปกติ 8 บาท รถเมล์ปรับอากาศปรับขึ้นระยะทางละ 2 บาท เพื่อบรรเทาผลกระทบผู้ประกอบการ หลังจากที่ต้นทุนด้านแรงงานและอะไหล่รถปรับขึ้น

