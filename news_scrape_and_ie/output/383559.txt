กนง.  มี มติเอกฉันท์คงดอกเบี้ยนโยบายที่ 2%  ตามคาด ระบุใช้ นโยบายผ่อนปรน  หนุนการฟื้นตัวของเศรษฐกิจ.
นายเมธี สุภาพงษ์ เลขานุการ คณะกรรมการนโยบายการเงิน (กนง.)  เปิดเผยว่า คณะกรรมการนโยบายการเงิน มีมติเป็นเอกฉันท์ให้คงอัตราดอกเบี้ยนโยบาย หรืออาร์/พี 1 วัน ไว้ที่ 2%ต่อปี


เนื่องจากประเมินว่า ในปัจจุบันยังมีความจำเป็นที่จะต้องใช้นโยบายการเงินที่ผ่อนปรน ต่อ การฟื้นตัวทางเศรษฐกิจ ที่ยังอยู่ในระยะเริ่มแรก โดยไม่ก่อให้เกิดความเสี่ยงด้าน เสถียรภาพการเงิน
ส่วน เศรษฐกิจไทย คาดว่าจะขยายตัวได้ต่อเนื่องในระยะต่อไป จากความเชื่อมั่น  การใช้จ่ายของครัวเรือน   ภาคธุรกิจ  และ ภาครัฐเริ่มฟื้นตัว  ส่งผลให้อุปสงค์ในประเทศปรับตัวดีขึ้น
อย่างไรก็ตาม ภาคการส่งออก  ยังได้รับผลกระทบจาก ข้อจำกัดด้านการผลิตและ ปัญหาราคาสินค้าเกษตร  ขณะที่ ภาคการท่องเที่ยว เริ่มฟื้นตัวอย่างช้าๆ รวมถึงการเงิน และ อัตราเงินเฟ้อ ยังมีเสถียรภาพ


MThai News
