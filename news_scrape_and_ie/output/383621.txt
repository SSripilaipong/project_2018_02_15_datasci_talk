กสทช.มีมติชดเชยกรณีบอลโลกให้ RS แต่หั่นเหลือเพียง 369.85 ลบ. จาก 427 ลบ.
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (เลขาธิการ กสทช.)  เปิดเผยว่า ที่ประชุมได้มีมติเห็นชอบให้ จ่ายเงินชดเชยกรณีการถ่ายทอดการแข่งขันบอลโลก 2014

ผ่าน ผู้ให้บริการโทรทัศน์ประเภทบริการสาธารณะ จำนวน 369.859 ล้านบาท (ไม่รวมภาษีมูลค่าเพิ่ม) ซึ่งลดลงจากวงเงินที่  กสทช.  ที่อนุมัติจำนวน 427 ล้านบาท
ทั้งนี้ หาก บริษัท อาร์เอส อินเตอร์เนชั่นแนล บรอสคาสติ้ง แอนด์ สปอร์ต แมเนจเมนท์ จำกัด  เห็นว่าวงเงินดังกล่าวยังไม่เหมาะสม สามารถ อุทธรณ์ เรื่องดังกล่าวต่อ  กสทช.  ได้ ภายใน 15 วัน
โดยเงินชดเชยดังกล่าวประกอบด้วย ค่าใช้จ่ายบริหารจัดการคืนกล่อง  49 ล้านบาท ค่า ชดเชยที่สมาชิกคืนกล่อง  116.14 ล้านบาท  ค่าโฆษณาให้กับเอไอเอสและโตโยต้า  3.47 ล้านบาท
และ ค่าเช่าเวลา ช่อง 5 7 และ 11  รวม 4.39 ล้านบาท ค่า คืนสิทธิ์ทรูวิชั่นส์  30 ล้านบาท


MThai News
