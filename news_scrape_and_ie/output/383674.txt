สศค.   คาดการณ์เศรษฐกิจไทยปี 58  ขยายตัวร้อยละ 4-5 จากการใช้จ่ายและการ ลงทุนภาครัฐ
นายเอกนิติ นิติทัณฑ์ประภาศ รองผู้อำนวยการสำนักงานเศรษฐกิจการคลัง กระทรวงการคลัง  กล่าวในงานสัมมนา SME ประจำปี 2557 หัวข้อเรื่อง ทิศทางเศรษฐกิจไทย 2558

ว่าเศรษฐกิจไทยในปีหน้าจะขยายตัวเติบโตร้อยละ 4-5 จากปัจจัยที่สำคัญคือ การใช้จ่ายและการลงทุนภาครัฐจะเป็นตัวขับเคลื่อนเศรษฐกิจไทย เช่น  การลงทุนโครงสร้างพื้นฐาน
โดยภาครัฐจะต้องเป็นผู้ลงทุนและเชิญภาคเอกชนเข้ามาร่วมลงทุน ส่วนการส่งออกสินค้าและบริการยังคงเสี่ยงจากปัจจัยภายนอก ส่วนปัจจัยภายนอกที่ส่งผลต่อเศรษฐกิจไทย ยังคงเป็นการ ฟื้นตัวของเศรษฐกิจโลก
อย่างไรก็ตาม เศรษฐกิจไทยในช่วงที่ผ่านมาค่อนข้างผันผวน จากหลายปัจจัยทั้งภายในและภายนอก เช่น ปัญหาการเมือง น้ำท่วม และเศรษฐกิจโลก
ทั้งนี้มองว่าในปัจจุบันเศรษฐกิจไทยปรับตัวดีขึ้น ขยายตัวร้อยละ 0.9 ในไตรมาส 2 จากการขับเคลื่อนของ 4 ปัจจัย คือ การส่งออก การบริโภคภาคเอกชน การลงทุนภาคเอกชน และการใช้จ่ายของภาครัฐ
ส่งผลต่อความเชื่อมั่นของภาคประชาชนและนักลงทุนกลับคืนมา เพราะการเมืองช่วงไตรมาส 2 มีเสถียรภาพมากขึ้น แต่ภาพรวมเศรษฐกิจไทยยังคงอ่อนแอ

