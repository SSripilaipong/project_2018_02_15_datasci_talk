‘ เฟด ‘ มีมติ คงดอกเบี้ย ที่ 0-0.25% พร้อม ลดวงเงิน QE  ลง 1 หมื่นล้านดอลลาร์เหลือ 1.5 หมื่นล้านดอลลาร์/เดือน
รายงานข่าวจากต่างประเทศ  รายงานว่า  คณะกรรมการกำหนดนโยบายการเงิน หรือ FOMC  ของ ธนาคารกลางสหรัฐ หรือ เฟด  มีมติคงอัตราดอกเบี้ยที่ 0-0.25%

พร้อมกันนี้ยืนยันว่า เฟดจะตรึงอัตราดอกเบี้ยเอาไว้ที่ระดับดังกล่าวต่อไปอีก ถึงแม้ว่าจะสิ้นสุด มาตรการ QE  ไปแล้วก็ตาม โดยในการประชุมระยะเวลา 2 วันซึ่งเสร็จสิ้นเมื่อวานนี้
คณะกรรมการเอฟโอเอ็มซี ยังได้ประกาศปรับลดขนาด มาตรการผ่อนคลายเชิงปริมาณ  หรือ QE ลงอีก 1 หมื่นล้านดอลลาร์ ส่งผลให้วงเงินการ ซื้อพันธบัตร จะลงมาอยู่ที่ 1.5 หมื่นล้านดอลลาร์ต่อเดือน
ซึ่งเป็นสัญญาณบ่งชี้ว่าเฟดจะยังคงเดินหน้าปรับลดขนาดของการเข้าซื้อพันธบัตรต่อไป จนจบโครงการในปีนี้
ทั้งนี้เฟดให้รายละเอียดว่า  เศรษฐกิจของสหรัฐ ขยายตัวที่ระดับปานกลาง และตลาดแรงงานกำลังฟื้นตัว แต่อัตราว่างงานเปลี่ยนแปลงเพียงเล็กน้อยเท่านั้น
ส่วนตัวเลข การใช้จ่ายภาคครัวเรือน เพิ่มขึ้นเพียงเล็กน้อย เช่นเดียวกับตัวเลข การลงทุนในภาคธุรกิจ ปรับตัวดีขึ้น


MThai News
