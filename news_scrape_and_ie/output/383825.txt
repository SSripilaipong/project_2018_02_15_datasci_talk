‘ หม่อมอุ๋ย ‘ เผย รัฐบาล เร่งผลักดัน ร่างกฏหมายภาษีมรดก  เข้า สนช.  ส่วน ภาษีที่ดิน ระบุต้องใช้เวลา
ม.ร.ว.ปรีดิยาธร เทวกุล รองนายกรัฐมนตรี  ระบุว่า  รัฐบาล จะเร่งผลักดัน  ร่างกฎหมายเกี่ยวกับการจัดเก็บภาษีมรดก  เข้าสู่การพิจารณาของ สภานิติบัญญัติแห่งชาติ (สนช.)  โดยเร็วที่สุด

โดยที่การสอบถามความคิดเห็นของหลายฝ่ายที่มีส่วนเกี่ยวข้องกับภาษีมรดก ไม่ว่าจะเป็นหน่วยงานของรัฐ หรือแม้แต่ผู้ที่เข้าข่ายเสียภาษีเองก็มีท่าทีที่เห็นด้วย
โดยในต่างประเทศได้มีการจัดเก็บภาษีมรดกในลักษณะเดียวกัน ซึ่งบางประเทศจัดเก็บสูงถึง 35-50% ขณะที่หลายฝ่ายเห็นว่าการเก็บภาษีมรดกที่อัตรา 10% ถือว่าเหมาะสม
ในขณะที่การจัดเก็บ ภาษีที่ดิน และสิ่งปลูกสร้าง  มีเงื่อนไข และรายละเอียดค่อนข้างมาก อาจต้องใช้เวลาในการพิจารณาดำเนินการ
ทั้งนี้นอกจากแผนการจัดเก็บภาษีมรดก และภาษีที่ดิน และสิ่งปลูกสร้างแล้ว รัฐบาลมีแนวทางปรับโครงสร้างภาษีอีกหลายประเภท เช่น ภาษีสรรพสามิต  โดยให้เกิดความเป็นธรรม และให้เกิดผลกระทบน้อยที่สุด

MThai News
