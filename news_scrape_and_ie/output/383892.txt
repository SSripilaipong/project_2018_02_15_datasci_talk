สรรพากรเตรียมเก็บภาษีซื้อ-ขายเหรียญกษาปณ์ 10 บาท รุ่นปี 33 เช่นเดียวกับธุรกิจค้าของเก่า หากพบหลีกเลี่ยงโดนย้อนหลังแน่




โดยกรมสรรพากร เตรียมตรวจสอบการซื้อ-ขายเหรียญกษาปณ์ ชนิดเหรียญ 10 บาท รุ่นปี 2533 ที่เหล่านักสะสมของเก่า ให้ราคาสูงถึงเหรียญละ 140,000 บาท
ขณะนี้กรมสรรพากรได้เร่งทำการตรวจสอบข้อเท็จจริง ว่าเป็นการแลกเปลี่ยนด้วยการค้าหรือไม่ หากเข้าข่ายเป็นการซื้อขายแลกเปลี่ยน เพื่อเก็งกำไรจะต้องเสียภาษีเข้ารัฐ ทั้งในรูปแบบของภาษีเงินได้นิติบุคคลและภาษีเงินได้บุคคลธรรมดา เช่นเดียวกับการทำธุรกิจการค้าของเก่าของสะสมทั่วไป
ซึ่งกรมสรรพากรมีอำนาจตรวจสอบข้อมูลการลงบัญชีซื้อ-ขายย้อนหลัง ว่ามีการรับแลกเปลี่ยนซื้อ-ขาย และมีรายได้จากส่วนนี้เท่าไร เสียภาษีถูกต้องหรือไม่ หากไม่เคยเสียภาษี จะเรียกเก็บภาษีย้อนหลังตาม พ.ร.บ.ควบคุมการค้าของเก่าต่อไป.

MThai News
