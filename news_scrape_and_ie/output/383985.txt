เฮียฮ้อ สุรชัย เชษฐโชติศักดิ์ ทวีตข้อความสุดแซ่บกรณีช่อง 3 แข็งขืนสู่ทีวีดิจิตอล
กำลังเป็นประเด็นที่หลายๆคนต่างพากันจับตามองกรณีช่อง 3 จะจอดำหรือไม่ เพราะก่อนหน้านี้มติของ กสท.ได้มีคำสั่งห้ามดาวเทียมและเคเบิ้ลทีวีแพร่ภาพออกอากาศช่อง 3 ระบบอนาล็อก โดยให้เวลาดำเนินการให้เสร็จสิ้นภายใน 15 วัน ซึ่งมติได้ออกมาเมื่อวันที่ 8 ก.ย.ที่ผ่านมา


ล่าสุด เฮียฮ้อ สุรชัย เชษฐโชติศักดิ์ ได้ทวิตข้อความยืนยันจะทำตามมติของ กสท.ที่จะไม่ออนแอร์ช่อง 3 อนาล็อก โดยข้อความระบุว่า RS เจ้าของโครงข่ายกล่อง SUNBOX ได้รับหนังสือจาก กสทช. แล้ว ให้งดออกอากาศ ช่อง 3 อนาล็อก ตามกำหนด 15 วัน คือวันที่ 28 ก.ย.นี้ ยืนยันปฎิบัติตามครับ SUNBOX จำหน่ายไปแล้วมากกว่า 1 ล้านกล่อง เมื่อครบกำหนดที่ กสทช ให้ไว้ 28 ก.ย.นี้ ข่อง 3 อนาล็อก ต้องจอดำ ไม่งั้นถือว่ามีความผิด
นอกจากนี้ยังได้ทวีตข้อความแขวะสื่อยักษ์ใหญ่ว่า พรานใจโหดวางกับดักล่อเสือ แต่เสือชำนาญทางหนีรอดไปได้ วันนี้นายพรานเดินไปติดกับดักที่ตัวเองวางไว้นิทาน ให้ทุกข์แก่ท่าน ทุกข์นั้นถึงตัว เมื่อคู่แข่งไม่ว่ารายใหม่รายเก่าหรือรายใหญ่ พูดถึงเรามุมไหนก็ตาม แสดงว่าเรากำลังมีความหมาย และเป็นสิ่งที่เขาต้องเฝ้ามองอย่างระวัง หักด้ามพร้าด้วยเข่า แม้จะมั่นใจว่าเข่าตัวเองแข็งแรง หักพร้าได้ดังใจ แต่เข่าไม่ใช่เหล็ก ไม่ว่าจะหักสำเร็จหรือไม่ ก็จะบาดเจ็บได้แผลแน่นอน ไม่มีจุดสูงสุดตราบใดที่ยังมีลมหายใจต้องก้าวเดินต่อไป
แต่ทุกย่างก้าวต้องรอบครอบ ไม่สะดุดไม่ล้มเลิกง่ายๆ ระยะทางที่สู้ฝ่าฟันมาจะได้ไม่สูญเปล่า ไม่ว่าจะใหญ่หรือแข็งแกร่งเท่าใด ก็ต้องปรับเปลี่ยนไปตามโลก ไม่มีใครฝืนหรือหยุดโลกได้ อยู่ที่พร้อมและเต็มใจเปลี่ยน หรือถูกบังคับให้เปลี่ยน อาการ เกี้ยวกราด ข่มขู่ ดุดัน เกเร ของ สัตว์ใหญ่ มันคือปฎิกริยาที่เกิดจากความตกใจกลัว กำลังเสียความมั่นใจ กลัวการสูญเสียพร้อมกันนี้ยังได้พูดถึงสถานการณ์ยุคดิจิตอลอีกว่า “ธุรกิจยุคอดีต ความใหญ่คือความได้เปรียบ “ ปลาใหญ่ กินปลาเล็ก ” ธุรกิจยุคดิจิตอล ความใหญ่อาจเป็นอุปสรรค “ ปลาเร็วตอด กินปลาใหญ่ ”


MThai News
