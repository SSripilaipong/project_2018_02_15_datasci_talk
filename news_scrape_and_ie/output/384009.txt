“ บัณฑูร ” แนะรัฐผลักดันงบประมาณ กระตุ้นเศรษฐกิจ  หนุนเอกชน พัฒนาสินค้า เพื่อ ขยายตลาด
นายบัณฑูร ล่ำซำ ประธานเจ้าหน้าที่บริหาร ธนาคารกสิกรไทย จำกัด (มหาชน) หรือ KBANK  เปิดเผยว่า ภาครัฐควรจะต้องเร่งเดินหน้าผลักดันงบประมาณต่างๆ เพื่อให้เกิดการลงทุน

รวมถึงต้องวาง นโยบาย  เพื่อเร่ง สนับสนุนภาคเอกชน ให้มีศักยภาพ ในการพัฒนาสินค้าเพื่อขยายตลาดใน ต่างประเทศ ได้มากขึ้น เพื่อเป็นส่วนสำคัญในการผลักดันให้ เศรษฐกิจไทย เดินหน้าได้
ทั้งนี้ยังกล่าวถึงการ ขึ้นภาษีมูลค่าเพิ่ม ว่า ภาครัฐน่าจะดำเนินการได้ตามวัตถุประสงค์ แต่จะขึ้นในอัตราเท่าไหร่นั้น คงต้องกำหนดกรอบกติกาให้ชัดเจน
ว่าเก็บที่ระดับใด เก็บจากพื้นฐานอะไร และต้องประเมินผลกระทบที่จะเกิดขึ้นด้วย ซึ่งหมายถึง ภาษีที่ดินและสิ่งปลูกสร้าง  รวมไปถึง ภาษีมรดก ที่จะต้องกำหนดให้ชัดเจน

MThai News
