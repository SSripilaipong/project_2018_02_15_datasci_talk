ทอท.  ชะลอการก่ อสร้างสุวรรณภูมิเฟส 2  เดินหน้าก่อสร้างอาคารผู้โดยสารระหว่างประเทศงบ 2.4 หมื่นล้านบาท
นายประสงค์ พูนธเนศ อธิบดีกรมสรรพากร ในฐานะประธานคณะกรรมการ บริษัท ท่าอากาศยานไทย จำกัด (มหาชน)  เปิดเผยภายหลังการประชุมคณะกรรมการบริษัทฯ

ว่าที่ประชุมเตรียมเสนอ การก่อสร้างอาคารผู้โดยสารระหว่างประเทศ  บริเวณทิศเหนือของอาคารเทียบเครื่องบิน A ที่ ท่าอากาศยานสุวรรณภูมิ  วงเงินงบประมาณ 2.4 หมื่นล้านบาท
ในการขยายขีดความสามารถของท่าอากาศยานสุวรรณภูมิ ในการประชุมบอร์ดครั้งต่อไป เพื่อสรุปรายละเอียด จากนั้นจะเสนอไป คณะรัฐมนตรี เพื่อพิจารณาเห็นชอบ
ส่วนโครงการพัฒนาท่าอากาศยานสุวรรณภูมิ ระยะที่ 2 วงเงิน 6.2 หมื่นล้านบาท ให้ชะลอออกไปก่อน เนื่องจากอยู่ในระหว่างรอผลการตรวจสอบจาก คณะกรรมการติดตามและตรวจสอบการใช้จ่ายงบประมาณภาครัฐ คตร.
นอกจากนี้ ได้พิจารณาศึกษาพื้นที่ที่จะ ก่อสร้างอาคารเทียบเครื่องบินหลังรอง หรือ แซตเทิลไลท์  ซึ่งจะส่งผลให้สามารถทำหลุมจอดระยะไกลได้เท่ากับการ ก่อสร้างสุวรรณภูมิเฟส 2
เพื่อเป็นการแบ่งเบาความแออัดของหลุมจอดและช่วยลดผลกระทบเมื่อมีการซ่อมบำรุงหลุมจอดเดิม อย่างไรก็ตาม หากผ่านความเห็นชอบจาก คณะกรรมการบอร์ด ทอท.  และคณะรัฐมนตรีแล้วคาดว่าจะสามารถก่อสร้างได้ภายใน 1 ปี

