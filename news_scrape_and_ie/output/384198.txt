รู้หรือไม่ ซื้อรถยนต์หนึ่งคัน อาจต้องจ่ายมากกว่าที่คุณคิด ทั้งดอกเบี้ย ประกัน ภาษี ค่าบำรุงรักษา ซึ่งนับว่าเป็นรายจ่ายที่ไม่น้อยเลยทีเดียว แล้วอย่างนี้จะคุ้มหรือไม่กับการซื้อรถเพื่อความฝันของตัวเอง?
การเดินทางไปไหนมาไหนในปัจจุบันนับว่าสะดวกกว่าเมื่อก่อนมาก เนื่องจากบริการขนส่งสาธารณะสมัยนี้มีให้เลือกมากมายหลายทาง อย่างรถเมล์ รถไฟฟ้า รถไฟใต้ดิน แต่หลายๆคนคงไม่อาจจะปฏิเสธได้ว่า “รถยนต์ส่วนตัว” ก็นับเป็นพาหนะที่สำคัญอย่างหนึ่ง และเชื่อว่าหนึ่งในความฝันของคนเราคือได้เป็นเจ้าของรถยนต์สักคัน แต่จะรู้หรือไม่ว่าการจะได้รถมาซัก 1 คัน อาจต้องจ่ายมากกว่าที่คุณคิด

จากบทความในเฟสบุ๊คของนักวิเคราะห์เศรษฐกิจรายหนึ่ง กล่าวถึงจุดหมายของความสำเร็จของคนในยุคปัจจุบัน ว่าต้องการที่จะประสบความสำเร็วอย่างรวดเร็วภายในอายุไม่เกิน 40-50 ปี ซึ่งนับว่าเป็นเรื่องยาก แต่ก็ใช่ว่าจะเป็นไปไม่ได้ โดยหนึ่งในความสำเร็จเริ่มต้นนั้น คือการมีอสังหาริมทรัพย์เป็นของตัวเอง อย่างเช่น   รถยนต์ส่วนตัว  นั่นเอง
ซึ่งคุณรู้หรือไม่ว่ารายจ่ายในการซื้อรถยนต์หนึ่งคัน ใช่ว่าจะจบภายในครั้งเดียว หากแต่มีรายจ่ายอีกมากมายที่คุณอาจคาดไม่ถึง ซึ่งอาจจะทำให้คุณเสียเงินไปฟรีๆ เลยก็ว่าได้
โดยจะยกตัวอย่างการซื้อรถยนต์ราคา 700,000 บาท ผ่อนเป็นระยะเวลา 5 ปี
หากดูจากตารางจะพบว่าการซื้อรถยนต์แบบดาวน์ 25% เราจะขาดทุน 39% ต่อปี รวม 5 ปีเราจะขาดทุน 91.2% ซึ่ง คนซื้อรถยนต์ส่วนใหญ่ไม่ค่อยได้คิดถึงนัก เนื่องจากคิดว่าเป็นรายจ่ายที่ต้องจ่ายอยู่แล้วไม่ว่าจะเป้น ค่าภาษี ค่าประกัน ค่าดูแลรักษารถ ค่าน้ำมัน และค่าจิปาถะหลายต่อหลายอย่าง ซึ่งคนที่ซื้อรถยนต์แบบเงินกู้ จะขาดทุนกับการซื้อรถยนต์ราคา 7 แสนบาท เท่ากับเราทำเงินหายไปแบบรู้ตัวตั้งแต่  9.2 แสนบาท ถึง 1.3 ล้านบาทเลยทีเดียว




MThai News
ขอบคุณข้อมูลจาก วชิรเมษฐ์ ธเนศสถิตพงศ์
