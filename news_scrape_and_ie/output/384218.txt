‘ บางกอกแอร์เวย์ ‘ เตรียมเข้าซื้อขายใน ตลาดหลักทรัพย์แห่งประเทศไทย  ในเดือนพฤศจิกายนนี้ รวม 730 ล้านหุ้น
นายประพันธ์ เจริญประวัติ ผู้จัดการ ตลาดหลักทรัพย์ เอ็ม เอ ไอ เปิดเผยว่า  บริษัท การบินกรุงเทพ จำกัด (มหาชน) หรือ บางกอกแอร์เวย์  จะเข้าจดทะเบียนในตลาดหลักทรัพย์ฯ ประมาณเดือนพฤศจิกายนนี้

โดยบางกอกแอร์เวย์จะมีการเสนอขายหุ้น  IPO  จำนวน 730 ล้านหุ้น แบ่งเป็นหุ้นสามัญเพิ่มทุนใหม่ 520 ล้านหุ้น และผู้ถือหุ้นเดิมจะมีการนำหุ้นออกมาขาย 210 ล้านหุ้น
ซึ่งต้องมีการติดตามว่า หุ้นขนาดใหญ่ที่จะเข้ามาซื้อขายในปีนี้ จะมีความร้อนแรงเหมือนหุ้นที่เข้าจดทะเบียนใน mai หรือไม่
สำหรับในปีนี้ หุ้นที่เข้ามาจดทะเบียนใน  mai  อยู่ที่ 19 บริษัท คาดว่าจะมีมูลค่าหลักทรัพย์ตามราคาตลาด หรือ  มาร์เก็ตแคป  มากกว่า 2 หมื่นล้านบาท
จากเดิมที่คาดว่าจะมีหุ้นเข้าจดทะเบียนจำนวน 16 บริษัท มาร์เก็ตแคปอยู่ที่ 8 พันล้านบาท
เนื่องจากมีบริษัทที่ต้องการเข้าจดทะเบียนให้ทันในปีนี้ จากภาวะและกระแสตอบรับหุ้น IPO ดี และมีบริษัทที่ย้ายจากเดิมที่จะเข้า SET มาเข้า mai แทนและมีขนาดใหญ่
สำหรับในเดือนตค.จะมีหุ้น IPO เข้ามาจดทะเบียนใน mai 3-4 บริษัท เช่น  บริษัท สมาร์ทคอนกรีต จำกัด (มหาชน) บริษัท ฟอร์ท สมาร์ท เซอร์วิส จำกัด(มหาชน) บริษัท ไทย โซล่าร์ เอ็นเนอร์ยี่ จำกัด (มหาชน)

MThai News
