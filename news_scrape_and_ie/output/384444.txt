ภาคเอกชน  เตรียมความพร้อมรับ ธุรกิจไมซ์  จัดงาน  Love MICE, Love Thailand  หวังคง อัตรายอดจองห้องพัก เพิ่ม ร้อยละ 10 -15
นายชาย ศรีวิกรม์ นายกสมาคมผู้ประกอบวิสาหกิจในย่านราชประสงค์  กล่าวยืนยันความพร้อมการจัดงาน Love MICE, Love Thailand ว่า ย่าน ราชประสงค์ มีศักยภาพเพียงพอที่จะรองรับธุรกิจไมซ์

โดยสมาคมฯ ได้ดำเนินกลยุทธ์สร้างความแข็งแกร่งของเครือข่าย เสริมศักยภาพและยกระดับ การแข่งขันทางธุรกิจการตลาด  ซึ่งช่วงที่มี การจัดประชุม จะมีอัตราการจองห้องพักเพิ่มขึ้น ร้อยละ 10-15
เพื่อคงอัตราการจองห้องพักระดับนี้ ทางสมาคมฯ จึงสร้างความมั่นใจให้แก่ผู้เดินทางกลุ่มไมซ์ด้วยการติดตั้งระบบรักษาความปลอดภัยทั่วทั้งย่านฯ ตลอด 24 ชั่วโมง
ปัจจุบันผู้เดินทางกลุ่มไมซ์จากต่างประเทศ ในส่วนของผู้ที่เข้าร่วมการประชุมมีอัตราการใช้จ่ายต่อหัวเฉลี่ยอยู่ที่ 8-9 หมื่นบาท/คน/ทริป ขณะที่ผู้ที่เข้าร่วมงานจัดแสดงสินค้ามีอัตราการใช้จ่ายอยู่ที่ 1-1.2 แสนบาท/คน/ทริป

