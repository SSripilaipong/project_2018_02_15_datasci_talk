ทูตพาณิชย์ เผย ไทยเสียส่วนแบ่งตลาดข้าวในฮ่องกงให้กัมพูชาแล้ว จาก 90% เหลือ 49% เร่งตรวจสอบคุณภาพ
นายวิทยากร มณีเนตร ผู้อำนวยการสำนักงานส่งเสริมการค้าระหว่างประเทศ หรือ ทูตพาณิชย์ ณ เมืองฮ่องกง เปิดเผยว่า ในช่วง 7 เดือนแรกของปีนี้ ปริมาณการส่งออกข้าวของไทยไปฮ่องกง ขยายตัวลดลงมาก ทำให้ส่วนแบ่งตลาดลดง จากเดิมที่ฮ่องกงมีการนำเข้าข้าวไทย โดยเฉพาะข้าวหอมมะลิ คิดเป็นสัดส่วนสูงถึงร้อยละ 90 แต่ปัจจุบันสัดส่วนของข้าวไทยลดลงเหลือเพียงร้อยละ 49
เนื่องจากข้าวไทยประสบปัญหาการปลอมปนและคุณภาพข้าวลดลง ทำให้ขาดความหน้าเชื่อถือ ในขณะที่ข้าวกัมพูชากำลังได้รับความนิยมมากขึ้น เนื่องจากมีคุณภาพใกล้เคียงกับข้าวหอมมะลิไทย แต่ราคาถูกกว่ามาก และคนฮ่องกงกำลังชินกับรสชาติของข้าวกัมพูชา
ซึ่งถือเป็นความเสี่ยงของข้าวไทย ที่อาจเสี่ยส่วนแบ่งตลาด ข้าวหอมมะลิในฮ่องกงไปอีก โดยหลังจากนี้ ทางทูตพาณิชย์ จะทำงานร่วมกับผู้ส่งออกอย่างใกล้ชิด เพื่อรักษาคุณภาพข้าวไม่ให้ได้รับผลกระทบในระยะยาว

MThai News
