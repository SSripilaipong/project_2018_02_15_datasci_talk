กรมพัฒนาธุรกิจการค้าเผย เดือนกันยายนไฟเขียวต่างด้าว 52 ราย ลงทุนในไทย เงินลงทุนกว่า 43,000 ลบ.
นางสาวผ่องพรรณ เจียรวิริยะพันธ์ อธิบดีกรมพัฒนาธุรกิจการค้า เปิดเผยว่า ในเดือนกันยายน คณะกรรมการการประกอบธุรกิจของคนต่างด้าว ได้อนุญาตให้คนต่างด้าวประกอบธุรกิจในประเทศไทย ได้เพิ่มขึ้น จำนวน 52 ราย มีเงินลงทุนในการประกอบธุรกิจ จำนวน 43,858 ล้านบาท
โดยธุรกิจที่ได้รับอนุญาต ได้แก่ ธุรกิจบริการทางการเงินและบริการให้แก่บริษัทในเครือ ในกลุ่ม จำนวน 35 ราย ซึ่ง 
มีเงินลงทุนสูง จำนวน 43,285 ล้านบาท ธุรกิจนายหน้าตัวแทน จำนวน 6 ราย ธุรกิจสำนักงานผู้แทน จำนวน 5 ราย ธุรกิจค้าปลีก จำนวน 5 ราย และธุรกิจค้าส่ง จำนวน 1 ราย
อย่างไรก็ตาม ในช่วง 9 เดือนของปีนี้ คณะกรรมการฯ ได้อนุญาตให้คนต่างด้าวประกอบธุรกิจในประเทศไทยแล้ว จำนวน 313 ราย มีเงินลงทุนทั้งสิ้น 58,077 ล้านบาท

MThai News
