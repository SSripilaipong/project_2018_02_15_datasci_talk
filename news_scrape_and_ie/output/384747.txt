เรือโดยสารคลองแสนแสบ คาดผลประกอบการปีนี้โตแค่ 7-8% โว 58 มีแผนเพิ่มเรือ 10 ลำ งบ 70 ล้านบาท



นายชวลิต เมธยะประภาส เจ้าของบริษัท ครอบครัวขนส่ง (2002) จำกัด ผู้ให้บริการเรือโดยสารคลองแสนแสบ เปิดเผยกับสำนักข่าว ไอ.เอ็น.เอ็น. ว่า ผลประกอบการของบริษัทปีนี้ คาดว่าจะโต 7-8 % เมื่อเทียบปีที่ผ่านมา ซึ่งถือว่าไม่ค่อยสดใสนัก เนื่องจากมีต้นทุนเชื้อเพลิงประมาณ 55% และปัจจุบันยังไม่มีสถาบันหรือแหล่งเงินกู้รายใดยินยอมปล่อยกู้ ทำให้การขยายธุรกิจเป็นไปด้วยความยากลำบาก
ทั้งนี้ จำนวนผู้ใช้บริการเรือโดยสารคลองแสบแสนอยู่ที่ 45,000 คนต่อวัน เพิ่มขึ้นเมื่อเทียบกับปีที่ผ่านมา 5-6% ซึ่งปริมาณผู้โดยสาร 
ที่เพิ่มขึ้นคาดว่าประชาชนต้องการหลีกเลี่ยงปัญหารถติด
โดยในปีหน้าบริษัทมีแผนจะ เพิ่มเรือที่ให้บริการอีก 10 ลำ ใช้งบประมาณ 70 ล้านบาท  และจะทยอยนำมาให้บริการประชาชน อีกทั้งจะต้องมีการฝึกพนักงานเพิ่มเติมด้วย เพื่อความปลอดภัย
ขณะที่เรื่องปรับขึ้นค่าโดยสารนั้น หากราคาน้ำมันดีเซลปรับขึ้นเกิน 30 บาท/ลิตร ส่วนตัวเชื่อว่าจะปรับไม่เกินระยะทางละ 1 บาท แต่หากตามเกณฑ์ของกรมเจ้าท่าอาจปรับไม่เกินระยะทางละ 2 บาท

MThai News
