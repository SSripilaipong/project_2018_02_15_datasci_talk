มติกสท. ลดค่าธรรมเนียมทีวีดิจิตอลคู่ขนาน4% หวังดึงช่อง3ร่วมออกอากาศทีวีดิจิตอล
วันนี้(22ก.ย.) มีรายงานข่าวว่า ที่ประชุมบอร์ดกสท. มีมติลดค่าธรรมเนียมทีวีดิจิตอลที่ออกคู่ขนาน4% ส่วนทีวีช่องอื่นลดค่าธรรมเนียม 2 % เป็นระยะเวลา5ปี ซึ่งจะมีการหารือกับกระทรวงการคลังเพื่อขอชะลอจ่ายค่าธรรมเนียมปีที่2ของทีวีดิจิตอลอีก1ปี

โดยกสท.เตรียมเชิญช่อง3มาหารือพรุ่งนี้ เพื่อรับทราบข้อเสนอการลดค่าธรรมเนียม เพื่อจูงใจการออกอากาศคู่ขนานซึ่งทางกสท.ยอมรับว่าการแก้ไขจ่ายค่ากองทุนUSO5ปีและการชะลอจ่ายค่าใบอนุญาตปีที่2ของทีวีดิจิตอล ผู้แพ้ประมูลอาจฟ้องร้องได้ แต่มติดังกล่าวเพื่อช่วยเหลือผู้ประกอบการเอกชน ให้ธุรกิจตั้งหลักได้
ทั้งนี้ กสท.ได้แจกเอกสารชี้แจงว่าบีอีซีเวิล์ด-บางกอกเอ็นเตอร์เทนเม้นต์-บีอีซี มัลติมีเดีย มีความสัมพันธ์กันและจะมีการตั้งคณะอนุกรรมการสัญญาสัมปทาน ตรวจสอบช่อง3 กรณี3บริษัท หากไม่ได้ดำเนินการเอง อาจจะมีผลกระทบต่อช่อง3อนาล็อกและ3ดิจิตอล
MThai News
