สทท.เตรียมชงครม. ขออนุมัติ วันหยุดยาวปีใหม่5วัน  (31ธ.ค.-4ม.ค.)
วันนี้(23 ก.ย.) มีรายงานข่าวว่า นางปิยะมาน เตชะไพบูลย์ ประธานสภาอุตสาหกรรมท่องเที่ยวแห่งประเทศไทย (สทท.) เผยว่าขณะนี้ได้มีการเตรียมเสนอมาตรการ เพิ่มวันหยุดยาวเทศกาลปีใหม่ ระหว่างวันที่ 31 ธ.ค.57-4 ม.ค.58 โดยจะมีการเสนอต่อนางกอบกาญจน์ วัฒนวรางกูร รมว.การท่องเที่ยวและกีฬา ก่อนที่จะชงเข้าที่ประชุมคณะรัฐมนตรี

โดยแผนดังกล่าวเพื่อกระตุ้นการเดินทางท่องเที่ยวของคนไทยซึ่งคาดว่าจะมีนักท่องเที่ยวเดินทางเพิ่มขึ้น61% จากเดิมที่จะเดินทางในช่วงปีใหม่ประมาณ 36% ซึ่งต้องยอมรับว่าการส่งเสริมให้มีวันหยุดยาว จะทำให้คนไทย มีวันหยุดเพื่อวางแผนการเดินทางได้มากขึ้น
จากเดิมที่ส่วนใหญ่ก็จะต้องมีการเดินทางอยู่แล้ว ก็อาจจะหันมาวางแผนให้เดินทางมากขึ้นไปอีก เพราะมีวันหยุด ซึ่งก็จะช่วยกระตุ้นเศรษฐกิจ สร้างรายได้เข้าประเทศได้
ที่มา เดลินิวส์
