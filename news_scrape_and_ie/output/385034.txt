การประปานครหลวง  แจ้งนำไม่ไหล หลายพื้นที่ 23-24 กย.นี้ จากการดำเนินการปรับรูปแบบการจ่ายน้ำในระบบท่อประธาน
เนื่องด้วย  การประปานครหลวง (กปน.)  จะดำเนินการปรับรูปแบบการจ่ายน้ำในระบบท่อประธาน ในพื้นที่ให้บริการของ สำนักงานประปาสาขาภาษีเจริญ  เพื่อให้ประสิทธิภาพการสูบจ่ายน้ำของ กปน. เป็นไปอย่างต่อเนื่อง
และเกิดประสิทธิภาพสูงสุด ในคืนวันพรุ่งนี้ (วันอังคารที่ 23 กันยายน 2557) ตั้งแต่เวลา 22.00–05.00 น. ของวันรุ่งขึ้น ส่งผลให้ น้ำประปาไหลอ่อนถึงไม่ไหล ในพื้นที่ต่อไปนี้

– ถนนเพชรเกษม ตั้งแต่คลองราชมนตรี ถึงแยกตัดถนนราชพฤกษ์ ทั้งสองฝั่ง
– ถนนบางแวก ตั้งแต่คลองบางกอกใหญ่ ถึงคลองราชมนตรี
– ถนนพุทธมณฑลสาย 1 ตั้งแต่แยกตัดถนนเพชรเกษม ถึงแยกตัดถนนบางแวก
– ซอยเพชรเกษม 48 ทั้งซอย
นอกจากนี้ ในวันพฤหัสบดีที่ 25 กันยายน 2557 ตั้งแต่เวลา 21.00 – 05.00 น. ของวันรุ่งขึ้น จะดำเนินการตัดบรรจบท่อประธานเดิมขนาดเส้นผ่าศูนย์กลาง 1,500 มิลลิเมตร
เข้ากับท่อประปาที่วางใหม่ขนาดเส้นผ่าศูนย์กลาง 1,500 มิลลิเมตร ในถนนกาญจนาภิเษกฝั่งตะวันตก ส่งผลให้ น้ำประปาไหลอ่อนถึงไม่ไหล ในพื้นที่ต่อไปนี้
– ในถนนกาญจนาภิเษก ทั้ง 2 ฝั่ง ตั้งแต่ แยกตัดถนนบรมราชชนนี ถึง คลองบางเชือกหนัง

และในคืนวันเดียวกัน ตั้งแต่เวลา 22.00-05.00 น. ของวันรุ่งขึ้น จะดำเนินการตัดบรรจบท่อประธานขนาดเส้นผ่าศูนย์กลาง 1,200 มิลลิเมตร บริเวณ แยกถนนจันทรุเบกษาตัดถนนพหลโยธิน  (แยก คปอ.) ส่งผลให้ น้ำประปาไหลอ่อน ในพื้นที่ต่อไปนี้
– ถนนพหลโยธิน ทั้งสองฝั่ง ตั้งแต่แยกถนนเลียบคลองสอง ถึงแยกจันทรุเบกษา
– ถนนเลียบคลองสอง ทั้งสองฝั่ง ตั้งแต่แยกจันทรุเบกษา ถึงแยกตัดถนนสายไหม
– ถนนสายไหม ทั้งสองฝั่ง ตลอดทั้งเส้นทาง
จึงประกาศมาเพื่อทราบโดยทั่วกัน และโปรดสำรองน้ำประปาไว้ใช้ล่วงหน้าในช่วงวันและเวลาดังกล่าว หากประสบข้อขัดข้องกรุณาแจ้ง “ศูนย์บริการประชาชน”
โทร. 1125 ตลอด 24 ชั่วโมง การประปานครหลวงขออภัยในความไม่สะดวกมา ณ ที่นี้

Mthai News
