‘ ทิปโก้ แอสฟัลท์ ‘ ผู้นำด้านพื้นผิวถนนยางมะตอยในอาเซียน ก้าวสู่ระดับสากลด้วยความเป็นหนึ่งในเทคโนโลยี ด้วยฝีมือการปูพื้น ‘ สนามแข่งรถมาตรฐานโลก ‘ เจ้าแรกของไทย
เมื่อกล่าวถึง ‘ ยางมะตอย ‘ หลายคนคงนึกภาพกันออก ว่าคือ พื้นผิวจราจร  หรือ พื้นผิวถนน ที่รับใชกันอยู่ทุกวันนั่นเอง แต่จะมีสักกี่คนที่รู้ และมีความเข้าใจในยางมะตอยจริง ๆ

ไม่ต้องนึกหรอกครับ เพราะถ้าเป็นตัวบุคคลบอกได้เลยว่าน้อยมาก ถึงไม่มีด้วยซ้ำไป อาจจะมีคนเข้าใจมากขึ้นมาหน่อยว่ายางมะตอยคือ กากที่เหลือจากการ กลั่นน้ำมันในโรงกลั่น
ถูกต้องนะครับ แต่ในความเป็นจริงแล้ว ยางมะตอยมีรายละเอียดที่เยอะมาก ๆ มีรูปแบบกว่า 200 ผลิตภัณฑ์ และเป็นผลิตภัณฑ์ที่ มูลค่าตลาดในไทย ไม่น้อยเลย หรือกว่า  4 หมื่นล้านบาทต่อปี  !!!
‘ ทิปโก้ แอสฟัลท์ ‘ คือบริษัทที่เป็นทั้งผู้ผลิต จำหน่าย และเป็นผู้ปู พื้นผิวยางมะตอยรายใหญ่ที่สุดในอาเซียน  และใหญ่เป็นอันดับ 2 ในเอเชีย ภายใต้การบรหารของ ‘ ชัยวัฒน์ ศรีวรรณวัฒน์ ‘
ชัยวัฒน์ ศรีวรรณวัฒน์ กรรมการผู้จัดการ บริษัท ทิปโก้แอสฟัลท์ จำกัด (มหาชน) หรือ TASCO  ผู้ที่อยู่เบื้องหลังความสำเร็จของ ‘ทิปโก้ แอสฟัลท์’

ตุณชัยวัฒน์ เล่าให้กับ MThai News ฟังว่า ธุรกิจยางมะตอยเป็นธุรกิจที่มีมูลค่าสูงมากใน ตลาดโลก  เอาแค่ง่าย ๆ เฉพาะในประเทศไทยก็มีมูลค่ากว่า 1 หมื่นล้านบาทต่อปีแล้ว
และที่สำคัญ ‘ยางมะตอย’ เป็นสินค้าที่มีความต้องการสูงขึ้นอย่างต่อเนื่อง ตามการ ขยายตัวของเมือง และเศรษฐกิจ  ซึ่งในประเทศไทยก็เช่นเดียวกัน
นโยบาย ต่าง ๆ ของทาง ภาครัฐ  คือแรงกระตุ้นความต้องการใช้ยางมะตอยภายในประเทศเป็นสำคัญ จากการพัฒนาถนนในชนบท ถนนเชื่อมระหว่างเมือง ทางด่วนต่าง ๆ
ซึ่งทำให้ในปีนี้เอง คุณชัยวัฒน์คาดว่า ‘ทิปโก้ แอสฟัลท์’ จะมีรายได้สูงถึง 46,000 ล้านบาท สูงขึ้นกว่า 30% เมื่อเทียบกับปีก่อนที่มีรายได้ราว 34,000 ล้านบาท ว้าว!!!

แต่จากการได้มีโอกาสนั่งพูดคุยกับคุณชัยวัฒน์ MThai News กลับเห็นอะไรมากกว่าการ ทำธุรกิจ เพื่อตัวเงินเพียงอย่างเดียว
ประเด็นแรกการที่ ‘ทิปโก้ แอสฟัลท์’ สามารถเป็นบริษัทแรกในประเทศไทย และอาเซียนที่สามารถปูพื้นสนามแข่งรถมาตรฐานระดับโลกได้ คือที่สนาม ‘ ช้าง อินเตอร์เนชั่นแนล เซอร์กิต ‘ ในจังหวัดบุรีรัมย์
ซึ่งเป็นสนามแข่งรถที่ได้มาตรฐานโลก FIA Grade 1 และ FIM Grade A ทำความเข้าใจกันง่าย ๆ ว่าสนามนี้สามารถจัดแข่งได้ทั้ง MOTO Gp และ Formula 1 เลยทีเดียว

การปูพื้นสนามแข่งรถต้องมีมาตรฐานสูงขนาดไหน ? คุณชัยวัฒน์เล่าว่า ความเรียบคือมาตรฐานสูงสุดของสนามแข่ง และสนามแข่งขันที่ได้ มาตรฐานโลก
จะต้องมีความเรียบสม่ำเสมอกันมากที่สุด จนมีความแตกต่างของพื้นผิวได้ไม่เกิน 3 มิลลิเมตร !!! ในระยะทาง 4 เมตร คือพูดง่าย ๆ ว่าไม่สามารถสัมผัสได้ถึงความแตกต่างได้เลย
แค่นึกภาพการปูพื้นผิวก็ไม่รู้จะเริ่มกันอย่างไรแล้วครับ และก็เป็นอย่างที่คิดคุณชัยวัฒน์บอกว่า ถ้าจะให้อธิบายขั้นตอนวิธีการ MThai News อาจจะต้องนั่งรถเล่นคุยกันจนครบถนนทุกเส้นที่ ‘ทิปโก้ แอสฟัลท์’ ปูเลยก็ว่าได้

แต่เหนือสิ่งอื่นใดการปูพื้นผิวสนามแข่งรถ ไม่ใช่ใครก็ปูได้ ซึ่ง ‘ทิปโก้ แอสฟัลท์’ ได้พิสูจน์ให้เห็นถึงฝีมือ ลบคำถามของผู้ออกแบบสนามระดับโลกที่ถามว่า ‘ทิปโก้ แอสฟัลท์’ คือใคร ? ได้อย่างสนิทใจ
จนถึงขั้นเจ้าของสนามแข่งใหญ่ ๆ ถึงกับตามจีบให้ไปปรับปรุงพื้นสนามให้ ทั้งในมาเลเซีย สิงคโปร์ และญี่ปุ่น !!!
เมื่อมาถึงจุดนี้ อะไรคือเป้าหมายต่อไปของ ‘ทิปโก้ แอสฟัลท์’ คงเป็นสิ่งที่หลายคนอยากรู้ แต่คำตอบที่ได้จากคุณชัยวัฒน์นั้นทำเอา MThai News แปลกใจพอสมควร
เพราะคุณชัยวัฒน์บอกว่า “ เราไม่จำเป็นที่จะต้องเป็นที่หนึ่ง เพราะบางครั้งในทางธุรกิจ คนเป็นที่หนึ่ง ก็ไม่ได้เก่งกว่าคนเป็นที่สอง ” ทีเป็นเช่นนั้นเพราะว่า บริษัทที่เป็นที่หนึ่งแค่ขายมากกว่าด้านปริมาณเท่านั้น

แต่ ‘ทิปโก้ แอสฟัลท์’ เป็นมากกว่าพ่อค้าขายของ เพราะต้องการที่จะเป็น ผู้นำด้านเทคโนโลยี อย่างแท้จริง ซึ่งการปูพื้นสนามแข่งรถก็เป็นตัวพิสูจน์
‘ทิปโก้ แอสฟัลท์’ มี เทคโนโลยีเรื่องยางมะตอยสูงถึง 200 ผลิตภัณฑ์  ร่วมกับบริษัท พันธมิตรจากฝรั่งเศษ  เรียกได้ว่าเป็นผู้นำระดับโลกเลยก็ว่าได้
และสุดท้ายคำถามที่ MThai News รอคอยก็มาถึง ว่าอะไรที่เป็นปัจจัย หลักการ หรือส่วนผสมทางความคิดที่ถูกกลั่นออกมาจากสมองของคุณชัยวัฒน์ ที่ทำให้ ‘ทิปโก้ แอสฟัลท์’ ประสบควาสำเร็จ ณ จุดนี้
คุณชัยวัฒน์บอกว่า “ การทำงานต้องมีเป้าหมายที่ชัดเจน มีธีมในการทำงาน และที่สำคัญ ไม่มีอะไรที่ทำแล้วดีที่สุด เราสามารถทำได้ดีกว่าเดิมที่เราคิดว่าดีที่สุดได้เสมอ ” สุดยอดครับ
‘ทิปโก้ แอสฟัลท์’ จะมีก้าวที่สำคัญต่อจากนี้แน่นอน แต่ไม่รู้เหมือนกันนะครับว่าคืออะไร ไม่แน่อาจจะเป็นบริษัทแรกที่สามารถ ปูพื้นผิวถนนบนดวงจันทร์ได้ !!!
อะไรก็เกิดขึ้นได้ครับเพราะคุณชัยวัฒน์บอกว่า “ ไม่มีอะไรทำแล้วดีที่สุด ”

MThai News
