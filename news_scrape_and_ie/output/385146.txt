หอการค้าไทย ประเมินสถานการณ์ข้าวไทยในช่วง 10 ปีที่ผ่านมา อยู่ในภาวะถดถอย ต้นทุนสูงขึ้นต่อเนื่อง พร้อมระบุ หากไม่ปฏิรูปทั้งระบบ ไทยจะสูญเงินจากการส่งออกข้าวมากกว่า 87,000 ล้านบาท




นายอัทธ์ พิศาลวานิช ผู้อำนวยการศูนย์ศึกษาการค้าระหว่างประเทศ มหาวิทยลัยหอการค้าไทย เปิดเผยถึงผลการประเมิน 10 ปี ข้าวไทยในตลาดโลก ตั้งแต่ปี 2547 – 2557 ว่า สัดส่วนการส่งออกข้าวไทยไปตลาดโลก ลดลงต่อเนื่องตั้งแต่ปี 2547 ไทยอยู่ลำดับที่ 8 และลดลงมาอยู่อันดับที่ 13 ในปี 2557 เนื่องจากราคาข้าวไทยในตลาดโลกที่ปรับตัวเพิ่มขึ้น ต้นทุนการผลิตที่สูงขึ้นต่อเนื่อง
โดยในช่วง 10 ปีที่ผ่านมา ประเทศไทยสามารถผลิตข้าวได้ประมาณ 450 กก. ต่อไร่ ขณะที่ประเทศเวียดนามสามารถผลิตข้าวได้ 1.2 ตันต่อไร่ ทั้งนี้ ตั้งแต่ปี 2557 ราคาข้าวไทย เริ่มมีราคาใกล้เคียงกับเวียดนามมากขึ้น และอาจจะลดต่ำลงกว่าเวียดนามได้ เนื่องจากขณะนี้ ไทยกำลังระบายสต๊อกข้าวทำให้หอการค้าไทยประเมินข้าวไทยในอีก 10 ปีข้างหน้า ไทยจะเสียมูลค่าการส่งออก จะหายไปประมาณ 87,000 ล้านบาท หากชาวนายังไม่มีการปรับกระบวนการผลิตจะทำให้ความสามารถการแข่งขันลดลง
อย่างไรก็ตาม ไทยจะต้องเร่งปฏิรูปกระบวนการผลิตทั้งระบบ และปฏิรูปโครงสร้างต้นทุนการผลิต เช่น รัฐบาลควรที่จะให้การสนับสนุนปัจจัยการผลิต ร้อยละ 20 ของต้นทุน รวมทั้งควรดึงหน่วยงานที่เกี่ยวข้องเข้ามาร่วมบริหารจัดการทั้งระบบเพื่อเพิ่มศักยภาพ

MThai News
