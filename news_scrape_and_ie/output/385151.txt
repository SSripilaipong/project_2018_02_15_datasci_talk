‘ประยุทธ์ ‘ เผย รัฐบาล จะใช้ งบลงทุนราว 1 แสนล้านบาท  ในการ กระตุ้นเศรษฐกิจ ในไตรมาสแรก ปี58 โดยจะใช้ในการ แก้ปัญหาปากท้องประชาชน เป็นหลัก
พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ หรือ คสช.  เปิดเผยภายหลัง การประชุมคณะรัฐมนตรี (ครม.)  ในวันนี้ว่า

รัฐบาลจะเร่งให้มีการใช้งบลงทุนวงเงินราว 1 แสนล้านบาท เพื่อกระตุ้นเศรษฐกิจในไตรมาสแรกของปีงบประมาณ 58 ( ตค.57 – ธค.57 ) โดยจะเน้นในการแก้ปัญหาหลายเรื่อง
เพื่อแก้ปัญหา ข้าวยากหมากแพง  และ ปากท้องของประชาชน  ทั้งนี้จะนำเงินของปีงบประมาณ 57 ที่ค้างอยู่ เอามาใช้ให้หมด โดยที่จะต้องบริหารรายรับที่เก็บได้ให้มีความสมบูรณ์
พล.อ.ประยุทธ์ เปิดเผยเพิ่มเติมว่า งบประมาณรายจ่ายประจำปี 58 ตั้งเป็นงบขาดดุลไว้ 2.5 แสนล้านบาท เมื่อหัก หนี้สาธารณะ ออกไป จะมีงบที่ใช้ได้จริง เพียง 2 แสนล้านบาทเท่านั้น ดังนั้น จึงต้องบริหารการใช้งบประมาณอย่างมีประสิทธิภาพ


MThai News
