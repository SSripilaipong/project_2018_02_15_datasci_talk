ตำรวจเข้ารวบตัว แก๊งโจรกรรมข้อมูลบัตรเครดิต  หรือ สกิมมิ่ง  คา ตู้เอทีเอ็มธนาคารกสิกรไทย  บริเวณร้านสะดวกซื้อ  ปากซอยรามคำแหง 58/3  ขณะย้อนกลับมาเก็บเครื่องมือ
เจ้าหน้าที่สืบสวนสถานีตำรวจนครบาลหัวหมาก  ได้ทำการจับกุม นายแอนตัน ลิลิน สัญชาติรัสเซีย  ผู้ตัองหาคดี ปลอมเครื่องมือคัดลอกข้อมูลของบัตรอิเล็กทรอนิกส์  หรือ เครื่องสกิมมิ่ง
โดยสามารถทำการจับกุมได้ที่ ตู้เอทีเอ็มธนาคารกสิกรไทยหน้าร้านสะดวกซื้อ ปากซอยรามคำแหง 58/3 ซึ่งผู็ต้องหาได้ทำการติดตั้งเครื่องอ่านข้อมูลบัตรเครดิตไว้
โดยเจ้าหน้าที่ตำรวจได้วางกำลังซุ่มดู อยู่โดยรอบบริเวณปากซอยรามคำแหง 58/3 ตามการร้องเรียนว่ามีการติดตั้งเครื่องสกิมมิ่ง ในตู้เอทีเอ็มบริเวณนี้
หลังจากนั้นมีชายชาวต่างชาติ 1 คน มีท่าทางพิรุธต้องสงสัย เดินมาที่บริเวณตู้เอทีเอ็มดังกล่าว เจ้าหน้าที่จึงแสดงตัวเข้าทำการตรวจค้น
ซึ่งผลการตรวจสอบพบ เครื่องสกิมมิ่ง  1 ชุด  กล้องดูรหัส  1 ชุด และ บัตรอิเล็กทรอนิกส์  จำนวน 3 ใบ
จากการสอบสวน ผู้ต้องหารับสารภาพว่าได้ทำการติดตั้งเครื่องสกิมมิ่งจริง และได้ก่อคดีแบบนี้มาแล้วหลายครั้ง โดยร่วมือกับเพื่อนชาวรัสเซียอีกหนึ่งคน
โดยตำรวจจะเร่งสืบสวนสอบสวนเพื่อขยายผลและติดตามผู้ต้องหาที่ยังหลบหนีอยู่เพื่อมาดำเนินคดีต่อไป

MThai News
