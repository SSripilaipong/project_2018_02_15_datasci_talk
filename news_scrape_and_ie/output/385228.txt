ธอส. เตรียมชง กระทรวงการคลังปล่อยกู้บ้านดอกเบี้ยต่ำ  รายละไม่เกิน 1.5 ล้านบาทต้นปีหน้า
นางอังคณา ไชยมนัส กรรมการผู้จัดการธนาคารอาคารสงเคราะห์ หรือ ธอส.  เปิดเผยว่า ขณะนี้อยู่ในระหว่างหารือกับ คณะกรรมการธนาคาร  ในการเร่ง ปล่อยสินเชื่อให้ผู้มีรายได้น้อย และปานกลาง ตามนโยบายของรัฐบาล

โดยคาดว่าจะสามารถเสนอมาตรการ เพื่อยื่นต่อ กระทรวงการคลังพิจารณา ได้ภายในปลายปีนี้ และจะมีผลในช่วงต้นปีหน้า ทั้งนี้ยืนยันว่ามาตรการดังกล่าว จะไม่ใช่ การปล่อยสินเชื่อ 0%  แน่นอน
เนื่องจาก การแข่งขันในตลาดอสังหาริมทรัพย์ ในปัจจุบัน ไม่สามารถแข่งขันในการ ลดอัตราดอกเบี้ย ได้ แต่จะเน้นการให้บริการ และ การอนุมัติสินเชื่อ แทน
ส่วน ภาพรวมการปล่อยสินเชื่อ ในช่วง 9 เดือนแรกของปีนี้อยู่ที่ 9.64 หมื่นล้านบาท คิดเป็น 72% ของเป้าหมายที่ตั้งไว้ 1.34 แสนล้านบาท ซึ่งช่วงที่เหลือของปีคาดว่าจะทำได้ตามเป้าที่ตั้งไว้ และคงไม่มีการปรับเป้าหมายเพิ่มขึ้น

ขณะเดียวกัน หนี้ที่ไม่ก่อให้เกิดรายได้ ในปีนี้ อยู่ที่ 6.09% ลดลงจากช่วงต้นปีที่ 6.12% หรือลดลง 0.3% โดยเป้าหมายในสิ้นปีจะลดลงให้เหลือ 6% ส่วนเป้าสินเชื่อในปี 58 ยังไม่มีการกำหนดแต่อย่างใด

MThai News
