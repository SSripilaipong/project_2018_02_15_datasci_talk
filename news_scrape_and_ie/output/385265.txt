“ ประวิทย์ มาลีนนท์ ” นำทีม ผู้บริหารช่อง 3  หารือร่วม  กสท.  หาแนวทาง ออกอากาศคู่ขนาน
บรรยากาศล่าสุด ที่ ตึกเอ็กซิมแบงก์   คณะกรรมการกิจการกระจายเสียง และกิจการโทรทัศน์ (กสท.)  ได้เชิญตัวแทน บริษัท บางกอก เอ็นเตอร์เทนเม้นต์ จำกัด (ช่อง 3)  มาหารือข้อกฎหมาย

หลังจากที่เมื่อวานนี้ กสท. ได้มีมติเห็นชอบแนวทาง ลดค่าธรรมเนียมการดำเนินการให้ผู้ประกอบการทีวี   ที่ออกอากาศคู่ขนานดิจิตอล  4% ของรายได้การประกอบกิจการต่อปี
และการชดเชยที่เกี่ยวข้อง หากช่อง 3 นำ ผังรายการช่องอนาล็อก  ไป ออกอากาศในผังทีวีดิจิตอล  ก่อนวันที่ 10 ตุลาคม นี้
โดยตัวแทนช่อง 3 ประกอบด้วย  นายประวิทย์ มาลีนนท์ กรรการบริษัทช่อง 3   นายประสาร มาลีนนท์ รองประธานกรรมการช่อง 3 นายฉัตรชัย เทียมทอง ผู้อำนวยการฝ่ายการเงิน
นายจงสุข จรุงวัฒน์ ที่ปรึกษาช่อง 3  พร้อมด้วย ฝ่ายกฎหมาย นายไพบูลย์ อมรภิญโญเกียรติ
ขณะที่ ฝ่าย กสท. วันนี้เข้าประชุมครบทั้ง 5 คน ประกอบด้วย  พ.อ.นที ศุกลรัตน์ ประธาน กสท. พล.ท.พีระพงษ์ มานะกิจ นายธวัชชัย จิตรภาษ์นันท์ นางสาวสุภิญญา กลางณรงค์ และ พ.ต.อ.ทวีศักดิ์ งามสง่า กรรมการ กสท.
ซึ่งขณะนี้ได้เริ่มประชุมไปแล้วเป็นเวลากว่า 1 ชั่วโมง ตั้งแต่เวลา 14.00 น. ที่ผ่านมา

