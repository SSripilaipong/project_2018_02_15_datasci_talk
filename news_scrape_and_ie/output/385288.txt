ลูกหนี้แบล็คลิสต์บัตรเครดิต เฮ! ราชกิจจาฯประกาศล้างประวัติหลังครบ 8ปี มีผลตั้งแต่ 19 ก.ย.
รายงานข่าวแจ้งว่า เมื่อวันที่ 19 ก.ย. ที่ผ่านมา ได้มีราชกิจจานุเบกษา ออกประกาศล้างประวัติลูกหนี้ติดแบล็คลิสต์บัตรเครดิตจำนวน 6 แสนรายที่ค้างชำระชำระหนี้เกิน 90 วันแล้ว ภายหลังอยู่ในฐานข้อมูลของบริษัทข้อมูลเครดิตแห่งชาติครบ 8 ปี ซึ่งจากเหตุดังกล่าวส่งผลทำให้ลูกหนี้ที่ติดแบล็กลิสต์สามารถยื่นขอสินเชื่อในระบบธนาคารพาณิชย์ได้อีกครั้ง ส่วนยอดหนี้ยังคงเดิมไม่มีการลบทิ้งหรือล้างแต่อย่างใด
นอกจากนี้ยังมีประกาศราชกิจจานุเบกษา กำหนดให้สหกรณ์ และชุมนุมสหกรณ์ตามกฎหมายว่าด้วยสหกรณ์เป็นสถาบันการเงินเพื่อให้สหกรณ์เข้าเป็นสมาชิกของบริษัทข้อมูลเครดิตได้ ทำให้สหกรณ์มีฐานข้อมูลเพื่อใช้ประกอบการพิจารณาสินเชื่อเพิ่มขึ้น และส่งผลให้ลูกหนี้สามารถเข้าถึงแหล่งเงินได้มากขึ้นด้วย
MThai news
