โบรกฯคาด หุ้นไทยวันนี้ เปิดลบเล็กน้อยตาม ภูมิภาค  แต่เชื่อ ปัจจัยบวกในประเทศ หนุนเป็นบวกได้ แนะรอขายทำกำไรใกล้ 1,600 จุด
บริษัทหลักทรัพย์ เคเคเทรด  วิเคราะห์ว่า ดัชนีหุ้นไทย วันนี้จะปรับลดลงในช่วงเช้าตามตลาดภูมิภาค แต่ยังเชื่อว่าระหว่างวันดัชนีฯจับปรับตัวกลับมายืนในแดนบวกได้ จากปัจจัยบวกภายในประเทศ

โดยเฉพาะ การประชุมครม.  1-2 สัปดาห์นี้ คาดว่าจะมี มาตรการกระตุ้นเศรษฐกิจออกมา  และ นักลงทุนต่างชาติ  รวมถึง สถาบัน ยังซื้อสุทธิพร้อมกันในช่วงสามวันนี้
โดยมีกรอบเคลื่อนไหวที่ 1,585-1,598 จุด กลยุทธ์การลงทุน ระยะ 1-2 วัน รอขายทำกำไรบริเวณ 1600 จุด หรือดัชนีฯขยับเข้าใกล้ รวมถึงสามารถหาจังหวะเข้าลงทุนเมื่อราคาหุ้นปรับตัวลงมา
ด้าน บริษัทหลักทรัพย์ ธนชาต  ประเมินว่า ดัชนีฯหุ้นไทยในระยะสั้นจะผัวผวน หลังปรับสูงขึ้นแรงก่อนหน้านี้ เนื่องจากผลพวง ตัวเลขเศรษฐกิจในต่างประเทศ ที่ออกมาต่ำกว่าคาด
แต่ปัจจัยในประเทศยังคงเป็นบวก โดยล่าสุด รัฐบาล มีแผน เบิกจ่ายงบประมาณปี 58  วงเงิน 1.29 ล้านล้านบาทในไตรมาสสุดท้ายของปีนี้ และ 4.5-5.9 แสนล้านบาท ในช่วง 9 เดือนแรกของปี 58
แนะนำหาจังหวะเข้าซื้อ โดยมีดัชนีฯเป้าหมายที่ 1,630 จุด แนะนำ หุ้น กลุ่มรับเหมาก่อสร้าง  และ ธนาคาร  ซึ่งจะได้รับประโยชน์โดยตรงจากงบประมาณ รวมถึง กลุ่มอสังหาริมทรัพย์

MThai News
