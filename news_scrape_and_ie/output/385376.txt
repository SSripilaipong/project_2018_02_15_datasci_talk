PTTGC แต่งตั้ง สุพัฒนพงษ์ พันธ์มีเชาว์ นั่งซีอีโอ และ เอ็มดีมีผล  1 ต.ค.2557
รายงานข่าวจาก บริษัท พีทีที โกลบอล เคมิคอล จำกัด (มหาชน) (PTTGC) แจ้งว่า ที่ประชุมคณะกรรมการบริษัทฯ ครั้งที่ 9/2557 เมื่อวันที่ 22 กันยายน 2557 ได้มีมติแต่งตั้งให้ นายสุพัฒนพงษ์ พันธ์มีเชาว์ เข้าดำรงตำแหน่งประธานเจ้าหน้าที่บริหารและกรรมการผู้จัดการใหญ่ และปฏิบัติหน้าที่เลขานุการคณะกรรมการแทน นายบวร วงศ์สินอุดม เนื่องจากจะครบเกษียณอายุการทำงาน โดยให้มีผลตั้งแต่วันที่ 1 ตุลาคม 2557
นายสุพัฒนพงษ์ พันธ์มีเชาว์ อายุ 54 ปี
2554 – ปัจจุบัน     รองกรรมการผู้จัดการใหญ่กลยุทธ์องค์กร บริษัท ปตท. จำกัด (มหาชน)
2552 – 2554       รองกรรมการผู้จัดการด้านพัฒนาธุรกิจ บริษัท พีทีที อินเตอร์เนชั่นแนล จำกัด และผู้ช่วยกรรมการผู้จัดการใหญ่สายงานกลยุทธ์องค์กร บริษัท ปตท. จำกัด (มหาชน)
2549 – 2551       กรรมการบริหาร บริษัทหลักทรัพย์ไทยพาณิชย์ จำกัด
2538 – 2548       กรรมการผู้จัดการ บริษัทหลักทรัพย์ไทยพาณิชย์ จำกัด
MThai News
