กรมศุลกากรเตรียมเพิ่มมาตรการ เตรียมไล่บี้ยึดรถหรูที่ไม่เสียภาษี หลังพบจ่ายภาษีถูกต้องเพียง 100 คัน



นายสมชัย สัจจพงษ์ อธิบดีกรมศุลกากร เปิดเผยว่า ขณะนี้มีผู้ประกอบการนำเข้า รถยนต์หรู หนีภาษีได้ติดต่อมายังกรมศุลกากรเพื่อขอเข้ามาชำระ ภาษี รถยนต์ประมาณ 100 คัน โดยขั้นตอนต่อจากนี้ กรมศุลกากรจะตรวจสอบผู้ประกอบการนำเข้ารถยนต์ที่หนีภาษี ที่มีเจตนาที่จะหลีกเลี่ยง
โดยจะพิจารณาจะพิจารณาเป็นรายกรณีไป หากการชี้แจงไม่สามารถระบุเหตุผลได้อย่างชัดเจน ก็จะยึดรถทันทีแม้ว่าผู้ประกอบการจะทำการชำระภาษีบวกค่าปรับ 4 เท่าของราคาก็ตาม ซึ่งรถยนต์คันดังกล่าวจะต้องถูกยึดเป็นของกลางและนำออกไปขายทอดตลาดตามกระบวนกฎหมายของกรมศุลกากร
แต่หากไม่มาดำเนินการเสียภาษี บทลงโทษตามกฎหมายจะตกอยู่กับเจ้าของรถยนต์และบุคคลที่เกี่ยวข้องคือ 1.รถยนต์ถูกยึดรถเป็นของกลาง 2.เจ้าหน้าที่ที่ตรวจปล่อยรถยนต์ดังกล่าวจะมีโทษทางวินัย ล่าสุดได้สั่งย้ายเจ้าหน้าที่ที่มีส่วนเกี่ยวข้องไปแล้วหลายสิบคน 3.บริษัทที่เป็นเจ้าคลังสินค้าทัณฑ์บน (เขตปลอดอากร) จะถูกยึดใบอนุญาต
ซึ่งขณะนี้จะขอความร่วมมือไปยังเจ้าหน้าตำรวจ และทหาร เพื่อช่วยในการตรวจสอบรถยนต์หรูป้ายแดงอีกทางหนึ่ง

MThai News
