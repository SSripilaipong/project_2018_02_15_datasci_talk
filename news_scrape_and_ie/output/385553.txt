โรงแรม ‘ หลุยส์ที่ 13 ‘ ในมาเก๊า สั่งซื้อรถยนต์ ‘ โรลส์-รอยซ์ ‘  ล็อตใหญ่สุดในประวัติศาสตร์ กว่า 30 คัน มูลค่า 1,200 ล้านบาท
‘ โรลส์-รอยซ์ ‘ รายงานข่าวจาก สำนักงานใหญ่ ในกู้ดวูด เวสต์ซัสเซ็กซ์ ประเทศอังกฤษ  ว่านาย สตีเฟน ฮุง  นักธุรกิจชื่อดัง เจ้าของโรงแรม ‘ หลุยส์ที่ 13 ‘ ใน มาเก๊า  สั่งซื้อรถยนต์โรลส์-รอยซ์ รุ่น แฟนธอม  จำนวนมากที่สุดในโลก จำนวน 30 คัน มูลค่ากว่า 1,200 ล้านบาท (ราคาในไทยประมาณคันละ 42 ล้านบาท)
โดยทุกคันได้รับการสั่งทำพิเศษ และ 2 คันจากทั้งหมดจะมีราคาแพงที่สุดเท่าที่เคยผลิตมาอีกด้วย โดยการสั่งซื้อในครั้งนี้จะเป็นผลงานยนตรกรรมที่น่าทึ่งที่สุดครั้งหนึ่งในโลก ซึ่งมีกำหนดส่งมอบให้กับโรงแรมหลุยส์ที่ 13 ในปี 59
ทั้งนี้รถยนต์แต่ละคันจะได้รับการปรับแต่งที่หลากหลาย ทั้งภายในและภายนอกของรถ รวมถึงนาฬิกาที่ออกแบบมาเฉพาะจาก  กราฟฟ์ ไดอามอนส์  โทนสีของโรงแรมหลุยส์ที่ 13

ไม้แพเนลเคลือบแล็กเกอร์ มันวาวภายในรถ แผงควบคุม หนังตกแต่งภายใน ช่องใส่ของ แผงแต่งขอบประตู และทรีดเพล (treadplate) เป็นต้น
ส่วนยนตรกรรม รุ่น แฟนธอม ที่มีราคาแพงที่สุดสองคันจะตกแต่งเพิ่มเติมด้วย ทองคำแท้  18k ทั้งภายในและภายนอกรถ นับเป็นครั้งแรกของการผลิตที่โรงงานโรลส์-รอยซ์ที่มีการตกแต่งในลักษณะนี้
นอกจากนี้ โรลส์-รอยซ์ยังช่วยออกแบบที่จอดรถ และทางเดินรถที่โรงแรมหลุยส์ที่ 13 เพื่อรองรับขนาดของรถ และจะฝึกอบรมพนักงานขับรถให้สามารถใช้รถยนต์ที่ไม่เหมือนใครนี้ได้อย่างเหมาะสม
เมื่อโรงแรมหลุยส์ที่ 13 เปิดให้บริการในช่วงครึ่งปีแรกของปี 2559 รถยนต์รุ่น แฟนธอม ที่สั่งซื้อในครั้งนี้จะให้บริการแก่แขกของโรงแรม จะตั้งอยู่ที่ โครงการโคไท สตริป ประเทศมาเก๊า

MThai News
