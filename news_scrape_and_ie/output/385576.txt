ประธานสภาอุตสาหกรรมท่องเที่ยวแห่งประเทศไทยเสนอ หยุดยาวปีใหม่5วัน กระตุ้นเศรษฐกิจ พร้อมเสนอเว้นค่าวีซ่าร์ทัวร์จีนถึงเมษายนปีหน้า
นางปิยะมาน เตชะไพบูลย์ ประธานสภาอุตสาหกรรมท่องเที่ยวแห่งประเทศไทย เปิดเผยว่าเตรียมเสนอนางกอบกาญจน์ วัฒนวรางกูรรัฐมนตรีว่าการกระทรวงการท่องเที่ยวและกีฬา เพื่อพิจารณาเสนอต่อคณะรัฐมนตรี  เพิ่มวันหยุดยาวสำหรับเทศกาลปีใหม่ ระหว่างวันที่ 31 ธันวาคม 2557-4 มกราคม 2558 เพื่อกระตุ้นให้คนไทยเดินทางท่องเที่ยวภายในประเทศ และเป็นการสร้างรายได้ด้านการท่องเที่ยวด้วย

ขณะเดียวกัน นายธเนศ วรศรัณย์ รองประธานฝ่ายพัฒนา สทท.กล่าวว่าจากการวิเคราะห์ข้อดีและข้อเสียของมาตรการยกเว้นค่าธรรมเนียมวีซ่าให้กับนักท่องเที่ยวจีนเบื้องต้นในช่วง 1 เดือนของมาตรการดังกล่าวคือ ในเดือนสิงหาคมมีนักท่องเที่ยวจีนเข้าไทย จำนวน 4.52 แสนคน ขณะที่ 7 เดือนแรก มกราคม-กรกฎาคม มีเฉลี่ย 3.17 แสนคนต่อเดือน จึงเห็นได้ว่าการยกเว้นค่าธรรมเนียมวีซ่าทำให้นักท่องเที่ยวที่ใช้จ่ายคนละ 41,000บาทต่อคนต่อทริป เพิ่มมากกว่า 9 หมื่นคน ดังนั้นจะเสนอให้รัฐบาลพิจารณาต่อมาตรการนี้ไปจนถึงเดือนเมษายน 2558
MThai News
ขอบคุณข้อมูลจากมติชนออนลไลน์
