โบรกฯคาด หุ้นไทยวันนี้  มีลุ้นทดสอบ 1,600 จุด จากแรงหนุน ตลาดสหรัฐฯ  และ  ECB  ส่งซิก กระตุ้นเศรษฐกิจ
บริษัทหลักทรัพย์ ธนชาต  วิเคราะห์ว่า  ดัชนีฯหุ้นไทย วันนี้ มีโอกาสที่จะขึ้นทดสอบ 1,600 จุด ตามแรงหนุนของการปรับสูงขึ้น 0.90% ของ  Dow Jones  หลัง ยอดขายบ้านใหม่ ปรับตัวสูงขึ้น 18% ดีกว่าที่ตลาดคาดการณ์

ทั้งนี้ การฟื้นตัวของเศรษฐกิจในประเทศ โดยเฉพาะในไตรมาสสุดท้ายของปีนี้ ที่คาดว่าจะมีมาตรการกระตุ้นเศรษฐกิจจากภาครัฐฯ มาขึ้นจากการใช้งบประมาณรายจ่าย รวมถึงแรงหนุนของ หุ้นกลุ่มธนาคาร  ก่อนประกาศกำไรไตรมาสที่ 3 กลางเดือน ต.ค.นี้
แนะนำ KBANK, BBL, STEC, CK, SPALI, LPN, QH, SAPPE, TUF และ BCP เนื่องจากมีความน่าสนใจด้านโรงกลั่น
ด้านบริษัทหลักทรัพย์ ไอร่า  ประเมินว่า ตลาดหุ้นวันนี้ มีโอกาสปรับขึ้นตามตลาดต่างประเทศ ภายใต้ปัจจัยบวกทั้ง ตัวเลขเศรษฐกิจล่าสุดของสหรัฐฯ  ที่ออกมาสดใส และ  ECB  ส่งสัญญาณอาจใช้มาตรการกระตุ้นเศรษฐกิจเพิ่ม
ขณะที่ปัจจัยในประเทศ คาดได้รับน้ำหนักมากขึ้นจาก ต่างชาติที่ซื้อสุทธิ ต่อเนื่องเพิ่มอีกกว่า 4,600 ล้านบาท และทำให้ ยอดขายสุทธิ ตั้งแต่ต้นปีลดลงเหลือเพียง 3,900 ล้านบาท
นอกจากนี้เริ่มมีความชัดเจนโครงการที่จะเริ่มเปิดประมูล โดยเฉพาะ โครงการก่อสร้างรถไฟฟ้าสายสีเขียว  เส้นทาง หมอชิต – คูคต  ที่ รฟม. กำหนดยื่นซองประมูลในวันที่ 30 กย.นี้ คาดยังเป็นปัจจัยบวกต่อภาพรวม กลุ่มรับเหมาก่อสร้าง
อย่างไรก็ตามคาดใช้ระยะเวลา 1 – 3 เดือน ทราบผลการประมูล คาดอย่างเร็วคาดสามารถลงนามสัญญาและเริ่มก่อสร้างในช่วงครึ่งปีแรกของปี 58

MThai News
