ตลาดหุ้นไทยเช้าวันนี้ (25 ก.ย.) เปิดทำการเมื่อเวลา 09.57 น. ดัชนีปรับตัวเพิ่มขึ้น 4.01 จุด แตะที่ระดับ 1,595.58 จุด ด้วยมูลค่าการซื้อขาย 19,25.13 ล้านบาท
บริษัทหลักทรัพย์ ฟินันเซียไซรัส  วิเคราะห์ว่า  ดัชนีฯหุ้นไทย เช้านี้เปิดตัวโดยได้แรงหนุนจากการปิดบวกแรงของ ตลาดหุ้นสหรัฐ  และ ยุโรป  จาก ยอดขายบ้านใหม่ในสหรัฐ ที่สูงสุดในรอบ 6 ปี

รวมทั้งการที่ ประธานธนาคารกลางยุโรป หรือ ECB  ได้ส่งสัญญาณว่าจะ คงอัตราดอกเบี้ยในยูโรโซน ในระดับต่ำต่อไป หลัง ดัชนีความเชื่อมั่นทางธุรกิจของเยอรมนี ปรับตัวลดลงติดต่อกันเป็นเดือนที่ 5 สะท้อนภาพ เศรษฐกิจยุโรป ที่ยังไม่ดีนัก
ทำให้นักลงทุนคาดว่า ECB อาจจะใช้มาตรการ กระตุ้นเศรษฐกิจ เพิ่มเติมอีก ส่งผลให้ ตลาดหุ้นเอเชีย ส่วนใหญ่เช้านี้เปิดบวก เช่นเดียวกับตลาดหุ้นไทยที่มีแนวโน้มที่แกว่งตัวบวกต่อเนื่องได้อีก และมีโอกาสที่จะขึ้นไปยืนเหนือระดับ 1,600 จุด
อย่างไรก็ตามกรอบการบวกขึ้นของตลาดหุ้นเอเชียก็ไม่ได้กว้างมากนัก ขณะที่ถ้ายังไม่มีปัจจัยบวกใหม่ๆ เข้ามาหนุนเพิ่มเติม ก็มีโอกาสสูงที่จะมีแรงขายทำกำไรเพื่อลดความเสี่ยงออกมากดดันในช่วงบวก
และสุดท้ายแล้วยังต้องระวังการปรับตัวลงแรงในช่วงถัดไปไว้ด้วย แนวรับ 1,580-1,590 จุด แนวต้าน 1595-1605 จุด

MThai News
