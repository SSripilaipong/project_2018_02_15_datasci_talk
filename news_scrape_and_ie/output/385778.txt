การบินไทยเอาใจผู้โดยสาร ด้วยการเพิ่มน้ำหนักกระเป๋าฟรีจากเดิมอีก 10 กก. หวังเพิ่มขีดความสามารถในการแข่งขัน
การบินไทย ปรับกลยุทธ์ใหม่เอาใจผู้โดยสาร โดยการอนุญาตเพิ่มน้ำหนักกระเป๋าสัมภาระให้อีก 10 กิโลกรัมทุกชั้นโดยสาร เริ่มตั้งแต่บัดนี้เป็นต้นไป เพื่อเพิ่มขีดความสามารถในการแข่งขัน



เรืออากาศโท สุรพล อิศรางกูร ณ อยุธยา รองกรรมการผู้อำนวยการใหญ่ สายการพาณิชย์ บริษัท การบินไทย จำกัด (มหาชน) หรือ THAI เปิดเผยว่า เพื่อเป็นการเพิ่มขีดความสามารถ ในการแข่งขัน และยกระดับการบริการ บริษัทฯ จึงได้ปรับเพิ่มน้ำหนักกระเป๋าสัมภาระให้แก่ผู้โดยสารอีก 10 กิโลกรัม ในทุกเส้นทางบินและทุกชั้นโดยสาร ได้แก่ ชั้นหนึ่ง ชั้นธุรกิจ และชั้นประหยัด จากเดิมให้น้ำหนัก 40 – 30 – 20 กิโลกรัม ปรับเพิ่มขึ้นเป็น 50 – 40 – 30 กิโลกรัม ตามลำดับ โดยเริ่มตั้งแต่บัดนี้เป็นต้นไป
สำหรับผู้โดยสารที่เป็นสมาชิกบัตรทองและแพลทินัมของรายการสะสมไมล์ รอยัล ออร์คิด พลัส ยังได้รับสิทธิเพิ่มน้ำหนักสัมภาระเพิ่มขึ้นอีกตามสถานภาพของสมาชิก
MThai News
