‘ หม่อมอุ๋ย ‘ เตรียมแถลง แผนกระตุ้นเศรษฐกิจ ในสัปดาห์หน้า ยันไม่ใช่ ประชานิยม  พร้อมผลักดัน แผนเศรษฐกิจดิจิตอล ในอีก 2-3 เดือน
ม.ร.ว.ปรีดิยาธร เทวกุล   รองนายกรัฐมนตรี  เปิดเผยว่า จะมี แผนกระตุ้นเศรษฐกิจ ออกมาอย่างแน่นอน ในช่วงสัปดาห์หน้า โดยยืนยันว่าจะไม่ใช่ นโยบายประชานิยม  แต่จะเป็นการเน้นการสร้างงาน การสร้างรายได้เพื่อให้เกิดประโยชน์ ส่วนรายละเอียดจะให้ นายกรัฐมนตรี เป็นคนแถลงต่อไป

ส่วนกรณีที่ ธนาคารเพื่อการพัฒนาเอเชีย หรือ เอดีบี  มองว่าเศรษฐกิจไทยปีนี้จะโตเพียง 1.6% เท่านั้น ซึ่งต่ำที่สุดใน อาเซียน  ยืนยันว่า ได้มีข้อมูลมาก่อนหน้านี้แล้ว จากตัวเลขของธนาคารแห่งประเทศไทย
รวมถึงทาง สำนักงานเศรษฐกิจ ก็มีการชี้แจงก่อนล่วงหน้า ซึ่งนี่ก็เป็นสาเหตุที่ภาครัฐต้องเร่งออกนโยบายกระตุ้นเศรษฐกิจออกมา
ทั้งนี้ยังแผนการผลักดันเศรษฐกิจตามรูปแบบ  Digital Economy  ซึ่งมีการร่างเรียบร้อยแล้ว และมีความคืบหน้าไปค่อนข้างมากในการดำเนินการต่างๆ
ซึ่งคาดว่าภายใน 2-3 เดือนนี้จะสามารถนำร่างดังกล่าวเข้าสู่สภาเพื่อพิจารณาต่อไป ส่วนรายละเอียดคงยังไม่สามารถระบุได้ในตอนนี้ว่าจะมีอะไรบ้าง

MThai News
