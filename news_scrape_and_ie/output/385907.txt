ก.พลังงาน เตรียมผลักดัน ‘ อาเซียนพาวเวอร์กริด ‘ หรือ โครงการซื้อขายไฟฟ้าผ่านระบบสายส่ง ระหว่าง ลาว ไทย มาเลเซีย และสิงคโปร์  ในที่ประชุม  รัฐมนตรีพลังงานอาเซียน
นายณรงค์ชัย อัครเศรณี รมว.พลังงาน  เปิดเผยว่า จะมีการหารือเพื่อริเริ่ม โครงการนำร่องซื้อขายไฟฟ้าผ่านระบบสายส่งในระหว่างชาติอาเซียน  เป็นครั้งแรก ประกอบไปด้วยลาว ไทย มาเลเซีย และสิงค์โปร์ หรือ  LTMS  ในการประชุมรัฐมนตรีพลังงานอาเซียน 10 ประเทศที่ลาวในเร็ว ๆ นี้


ซึงถือว่าในการหารือดังกล่าว จะเป็นการผลักดันความร่วมมือเชื่อมระบบสายส่งไฟฟ้าในอาเซียน หรือ  อาเซียนพาวเวอร์กริด  ให้เห็นเป็นรูปธรรมมากขึ้น
นายณรงค์ชัย เปิดเผยเพิ่มเติมว่า โครงการดังกล่าวเป็นการช่วยเพิ่มความมั่นคงในการใช้พลังงานระหว่างชาติอาเซียน ซึ่งมีจดเริ่มต้นจากการตั้งคณะกรรมการทำงานร่วมระหว่างกัน
เพื่อดูแลระเบียบ ข้อตกลง กฎเกณฑ์ ราคา และภาษี ในการซื้อขายผ่านสายส่งระหว่างกันครั้งนี้ โดยไทยเห็นด้วยในหลักการ และรับเป็นเจ้าภาพจัดการประชุมเกี่ยวกับโครงการนี้ขึ้นเป็นครั้งแรกเดือนพ.ย.นี้
ทั้งนี้ โครงการ LTMS ถือเป็น การตกลงพหุภาคี ด้านการซื้อขายพลังงานเป็นครั้งแรกของอาเซียน โดยสิงคโปร์เป็นผู้เสนอความต้องการซื้อไฟฟ้าจากลาว ซึ่งลาวก็เห็นชอบในหลักการดังกล่าว
รวมถึงจะขยายตลาดการขายไฟฟ้าของตนบนความร่วมมือระหว่างชาติอาเซียนครั้งนี้ด้วย และในอนาคตโครงการนี้จะส่งไฟฟ้าผ่านสายส่งที่มีอยู่แล้วในแต่ละประเทศ
เริ่มจากสปป.ลาว ขายมายังไทย และไทยขายต่อไปมาเลเซีย จากนั้น มาเลเซียจะขายต่อไปยังสิงคโปร์ แต่ด้วยปริมาณ และมูลค่าต่อหน่วยเท่าใด ยังเป็นข้อตกลงที่ต้องทำร่วมกันในอนาคต


MThai News
