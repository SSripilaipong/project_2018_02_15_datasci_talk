กระทรวงพาณิชย์นำเอกชนบุกตลาดออร์แกนิกจีน หวังเพิ่มช่องทางในตลาด และขยายตลาดสินค้าออร์แกนิกออกสู่สากล
กระทรวงพาณิชย์ เตรียม นำคณะผู้ประกอบการสินค้าอินทรีย์รวม  5 รายรและคณะผู้ส่งออก รวมถึงกรมส่งเสริมการค้าระหว่างประเทศ เดินทางไปมณฑลยูนนาน ประเทศจีน ระหว่างวันที่ 23-27 กันยายน 2557 เพื่อพบประธานสมาคมการค้าไทย-จีน หน่วยงานกระทรวงพาณิชย์ของประเทศจีนเพื่อจัดกิจกรรมเจรจาการค้า เพิ่มช่องทางการขยายตลาด สินค้าออร์แกนิก ในตลาดจีนให้มากขึ้น


นางมาลี โชคล้ำเลิศ ผู้ตรวจราชการกระทรวงพาณิชย์ กล่าวว่า ตลาดจีนเป็นตลาดที่มีแนวโน้มเติบโต เนื่องจากประชาชนให้ความสำคัญเรื่องอาหาร สุขภาพมากขึ้น โดยเฉพาะมณฑลยูนนาน ปักกิ่งและเซี่ยงไฮ้ ซึ่งประชาชนมีกำลังซื้อสูง ทางกระทรวงจะขยายการเจรจาต่อไปในอนาคตด้วย โดยสินค้าเป้าหมายที่จะขายไปยังตลาดจีนได้ เช่น เครื่องสำอาง ยาสีฟันที่ทำจากสมุนไพร หรือสินค้าที่ทำจากสมุนไพร กลุ่มอาหาร ยังมีโอกาสส่งออกได้
นอกจากตลาดจีนแล้ว ยังมีตลาดอื่น ๆ ที่มีศักยภาพ เช่น ออสเตรเลีย สวิตเซอร์แลนด์ และตลาดสหภาพยุโรป ตลาดเหล่านี้ประชาชนมีกำลังซื้อ เริ่มให้ความสนใจและความสำคัญในกลุ่มสินค้าอินทรีย์เป็นอย่างมาก เชื่อว่าหากสามารถขยายตลาดออกไปได้ จทำให้มูลค่าการค้าสินค้าออร์แกนิกเพิ่มมากขึ้น

MThai News
