บิ๊ก ‘ พฤกษา ‘ คาดการ ตลาดอสังหาริมทรัพย์ ในปีหน้าโตมากกว่า 5% หลังเข้าสู่ภาวะปกติในไตรมาสสุดท้ายปีนี้ แต่ภาพรวมทั้งปี 57 ยังทรุด 5%
นายทองมา วิจิตรพงศ์พันธุ์   ประธานกรรมการบริหารและกรรมการผู้จัดการใหญ่ บริษัท พฤกษา เรียลเอสเตท จำกัด (มหาชน) หรือ PS  เปิดเผยว่า ในปีหน้าตลาดอสังหาริมทรัพย์คาดว่าจะกลับมาเติบโตมากกว่า 5% เมื่อเทียบกับปีนี้ จากนโยบายการ กระตุ้นเศรษฐกิจของรัฐบาล ที่กระจายทั่วถึงทุกภาคส่วน

และการใช้จ่ายของ งบประมาณภาครัฐ ที่จะเป็นตัวกระตุ้นอย่างดีต่อ ภาคการลงทุนในประเทศ  ซึ่งจะสะท้อนออกมาทางการเติบโตของผู้บริโภค
โดยในส่วนของ  PS  เองขณะนี้อยู่ระหว่างการทำแผนธุรกิจปี 58 ซึ่งในเบื้องต้นคาดว่าจะมีการเปิดโครงการที่ระดับเฉลี่ย 60-70 โครงการ
ในขณะที่ภาพรวมตลาดอสังหาริมทรัพย์ปีนี้ค่อย ๆ ปรับตัวดีขึ้น และจะกลับเข้าสู่ภาวะปกติในไตรมาสสุดท้าย โดยเห็นสัญญาณที่ดีขึ้นอย่างต่อเนื่องตั้งแต่ คณะรักษาความสงบแห่งชาติ หรือ คสช.  เข้ามาควบคุมปัญหาการเมือง

แต่อย่างไรก็ตามโดยภาพรวมของตลาดอสังหาริมทรัพย์ในปีนี้จะยังเติบโตต่ำกว่าปีก่อนที่ราว 5% เนื่องจากได้รับผลกระทบจาก ปัญหาการเมือง ตั้งแต่ช่วงต้นปีที่ผ่านมา


MThai News
