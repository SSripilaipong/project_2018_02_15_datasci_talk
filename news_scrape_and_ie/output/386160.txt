โบรกฯคาด หุ้นไทยวันนี้ มีโอกาสปรับตัวลดลง จากปัจจัยต่างประเทศที่กดดัน ประเมินระหว่างวันมีแรงขายทำกำไรกดดันตลาด
บริษัทหลักทรัพย์ เคเคเทรด  วิเคราะห์ว่า  ดัชนีฯหุ้นไทย วันนี้มีโอกาสแกว่งตัวในกรอบ 1,585-1,600 จุด โดยที่อาจจะปรับตัวลดลงบ้างในช่วงเช้าตาม ตลาดภูมิภาค  ที่ส่วนใหญ่ปรับลงตาม ดัชนีดาวโจนส์ ที่ลดลงกว่า 264 จุด

อย่างไรก็ตามแรงเก็งกำไรงบไตรมาสที่ 3 ของ กลุ่มธนาคารขนาดใหญ่  ไม่ว่าจะเป็น BBL-KBANK-SCB รวมถึงมุมมองเชิงบวกต่องบไตรมาสที่ 3 ของ กลุ่มผู้ให้บริการโทรศัพท์มือถือ  ADVANC-DTAC-INTUCH จะช่วยหนุนแรงซื้อได้
และยังมีประเด็นของ มาตรการกระตุ้นเศรษฐกิจ ช่วง 3 เดือนแรกของปี 58 ที่จะเป็นปัจจัยบวกต่อหุ้ นกลุ่มท่องเที่ยว ค้าปลีก และรับเหมาฯ  อีกทั้ง นักลงทุนต่างชาติ ซื้อสุทธิต่อเนื่องกว่า 5 วันทำการ เป็นผลบวกเชิงจิตวิทยา
ด้าน บริษัทหลักทรัพย์ ยูโอเบี เคย์เฮียน  ประเมินว่า ดัชนีฯหุ้นไทยมีโอกาสที่จะพักฐานค่อนข้างสูง และมีโอกาสปรับลงด้วยปัจจัยกดดันจากต่างประเทศทั้งดัชนีดาวโจนส์ที่ย่อลงแรง จาก หุ้น Apple  ที่ลงเกือบ 4% เพราะมีปัญหาการออก Iphone รุ่นใหม่
รวมถึงต้องจับตาตัวเลข ผู้ขอรับสวัสดิการว่างงาน รายสัปดาห์ล่าสุดปรับขึ้น และยอดสั่งซื้อสินค้าคงทนลดลง และ มาตรการของรัสเซีย ที่จะออกมาตอบโต้ สหรัฐและพันธมิตร  รวมไปถึงความกังวลเรื่องการ ชะลอตัวของเศรษฐกิจจีน
โดยประเมินแนวรับที่ 1,565 จุด แนวต้านที่ 1,600 จุด กลยุทธ์การลงทุน เล่นสั้นลงทุนอย่างระมัดระวัง หากดัชนีอยู่บริเวณ 1600 จุด เนื่องจากอาจมีแรงขายทำกำไรกดดันตลาดได้ชั่วคราว

MThai News
