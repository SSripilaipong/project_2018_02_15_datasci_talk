ตลาดหุ้นไทย เช้าวันนี้ (26 ก.ย.) เปิดทำการเมื่อเวลา 09.56 น. ดัชนีปรับตัวลดลง 1.27 จุด แตะที่ระดับ 1,590.39 จุด ด้วย มูลค่าการซื้อขาย  1,647.90 ล้านบาท
บริษัทหลักทรัพย์ ฟินันเซียไซรัส  วิเคราะห์ว่า  ดัชนีฯหุ้นไทย วันนี้ยังขยับขึ้นทำจุดสูงสุดใหม่ได้ ทั้งระดับสูงสุดในระหว่างวัน และระดับดัชนีปิด ถึงแม้ว่าจะเปิดในแดนลบก็ตาม แต่ขณะเดียวกันแรงขายทำกำไรเมื่อดัชนีฯเข้าใกล้ 1,600 จุด ยังกดดันดัชนีฯให้ผันผวน

ขณะที่เช้านี้ ตลาดหุ้นเอเชีย ที่ปรับตัวลงแรงพอควรยังกดดันมากขึ้น หลัง ตลาดหุ้นสหรัฐ และยุโรป ปิดเป็นลบค่อนข้างมาก จากยอดสั่งซื้อสินค้าคงทนของสหรัฐที่ร่วงลงมากกว่าการคาดการณ์ นอกจากนี้แรงกดดันจากความกังวลเกี่ยวกับ สถานการณ์ตึงเครียดในรัสเซีย ก็ยังมีอยู่
ทำให้มีความเสี่ยงสูงเกินไปที่จะเข้าซื้อเก็งกำไรระยะสั้น และยังต้องระวังรอบปรับตัวลงลึกในช่วงต้นเดือนหน้า แนะนำให้ทยอยขายลดพอร์ตต่อเนื่อง โดยเฉพาะในจังหวะตลาดบวก
ทำให้ดัชนีฯยังเสี่ยงต่อการแกว่งตัวลงต่อเนื่อง แม้ว่าตลาดหุ้นไทยอาจจะยังมีจังหวะรีบาวด์ได้ระหว่างวัน แต่ไม่เหมาะกับการเข้าซื้อเก็งกำไรมากนัก โดยมีแนวรับที่ 1,580-1,590 จุด  และแนวต้านที่  1,595-1,605 จุด

MThai News
