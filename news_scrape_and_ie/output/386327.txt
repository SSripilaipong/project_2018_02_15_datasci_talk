ที่ปรึกษากฎหมายพร้อมทนายความจาก ช่อง 3   ยื่นฟ้องศาลปกครอง  ขอให้ ช่อง 3 อนาล็อก  สามารถแพร่ภาพผ่านระบบ เคเบิลทีวี และจานดาวเทียม ได้
วันนี้ (26 ก.ย.) ที่ ศาลปกครองกลาง  มี  นายไพบูลย์ อมรภิญโญเกียรติ ที่ปรึกษาด้านกฎหมายช่อง 3  พร้อมด้วย  นายวีระยุทธ สัจพันโรจน์ ทนายความ  พร้อมคณะ เดินทางเข้ายื่นหนังสือต่อศาลปกครอง เพื่อขอให้มี คำสั่งไต่สวนฉุกเฉินและคุ้มครองชั่วคราว  ให้ช่อง 3 อนาล็อก สามารถแพร่ภาพผ่านระบบเคเบิลทีวีและจานดาวเทียมได้

หลัง  กสท.  มีมติสั่งห้ามแพร่ภาพภายใน 15 วัน ซึ่งจะครบกำหนดในวันที่ 30 ก.ย. นี้ โดยขออำนาจศาลคุ้มครองจนกว่าจะมีคำพิพากษาเป็นที่สิ้นสุด
ทั้งนี้ ในการยื่นเอกสารโดยได้ฟ้องจำเลยที่ 1 คือ  สำนักงาน กสทช.  จำเลยที่ 2  คณะกรรมการ กสทช.  จำเลยที่ 3  คณะกรรมการ กสท.  โดยล่าสุดศาลได้เริ่มการไต่สวนกรณีดังกล่าวไปแล้วเมื่อเวลา 14.00 น.
และอาจมี คำสั่งคุ้มครองชั่วคราว วันนี้ทันที หรืออย่างช้าคือวันจันทร์ที่ 29 ก.ย. นี้ เพื่อรักษาผลประโยชน์ของประชาชนที่รับชมช่อง 3 อนาล็อกถึง 15 ล้านครัวเรือน


ข่าวที่เกี่ยวข้อง
