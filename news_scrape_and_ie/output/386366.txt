“ ระวี ” เผย  5 องค์กรชาวนา ต้องการให้ รัฐบาล กำหนดราคารับซื้อ 1 หมื่นบาทต่อตัน เพื่อให้ ชาวนา  มีกำไร
นาย ระวี รุ่งเรือง ประธานเครือข่ายชาวนาไทย  เปิดเผยข้อสรุปตัวแทน 5 องค์กรชาวนา ว่า ต้องการให้ รัฐบาล  กำหนด ราคารับซื้อข้าวเปลือกเจ้า  ความชื้น 15% ที่ตันละ 10,000 บาท สำหรับข้าวฤดูกาลนาปี 57/58 ที่จะเริ่มเก็บเกี่ยวตั้งแต่เดือนตุลาคม เป็นต้นไป

เพื่อพยุงราคาข้าวที่ขณะนี้ชาวนาขายข้าวได้ราคาเพียง 6,000-7,000 บาท จากต้นทุนเฉลี่ยตันละ 5,500-6,000 บาท โดยเป็นการจ่ายเงินชดเชยส่วนต่างของราคาขายข้าว แต่เบื้องต้นให้ชดเชยเฉพาะ เกษตรกรรายย่อย ที่มีนาไม่เกิน 40 ไร่
รวมทั้งเสนอให้รัฐบาล เข้มงวดการ ตรวจสอบเครื่องมือวัดความชื้น  โดยให้ทุกโรงสีจะต้องมีเครื่องวัดความชื้น และเป็นไปตามมาตรฐานเดียวกัน นอกจากนี้ ขอให้โรงสีคิด อัตราหักความชื้นข้าว  จากเดิมทุกๆ 1% จะหัก 120 บาท ให้เหลือหัก 100 บาทแทน

