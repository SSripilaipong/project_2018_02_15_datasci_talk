ในการประชุมสมัชชาสหประชาชาติสมัยที่ 69 ไทยเรียมชูนโยบาย 30 บาทรักษาทุกโรค เพื่อแสดงถึงศักยภาพการเข้าถึงการรักษาโรค และจะแสดงวิสัยทัศน์ในประเด็นบทบาทของไทยในการรักษาสันติภาพในหลายประเทศ


นายสีหศักดิ์ พวงเกตุแก้ว ปลัดกระทรวงการต่างประเทศ กล่าวหลังการเข้าร่วมประชุมสมัชชาสหประชาชาติสมัยที่ 69 ที่นครนิวยอร์ก สหรัฐอเมริกาว่า ในการประชุมครั้งนี้เป็นโอกาศสำคัญที่ประเทศต่างๆมาพบปะหารือกันกับระดับผู้นำรัฐบาล ประมุขของประเทศ รัฐมนตรีต่างประเทศ
ในส่วนของไทยเป็นโอกาสที่ดีในการชี้แจงให้นานาประเทศทราบถึงพัฒนาการความคืบหน้าทางการเมืองของไทยว่า มีแผนนำพาประเทศเดินสู่ระบอบประชาธิปไต ยรวมถึงขับเคลื่อนประเทศในด้านเศรษฐกิจ ซึ่งยังคงไว้ซึ่งบทบาทด้านการต่างประเทศที่แข่งขันในเวทีต่างๆ
ขณะที่ พล.อ.ธนะศักดิ์ ปฏิมาประกร รองนายกรัฐมนตรี และรัฐมนตรีว่าการกระทรวงการต่างประเทศ มีกำหนดการกล่าวถ้อยแถลงในวันที่ 27 กันยายน และกำลังประสานการหารือทวิภาคีกับรัฐมนตรีต่างประเทศญี่ปุ่น อินเดีย และจีน
ซึ่งในการอภิปรายของไทย จะให้ความสำคัญกับการพัฒนาที่ยั่งยืนหลังปี 2015 รวมถึงภารกิจหลายประการที่ชาติสมาชิกจะต้องทำให้สำเร็จตามเป้าหมายการพัฒนาสหัสวรรษ อาทิ การกำจัดความยากจน ให้การศึกษา สาธารณสุข ที่ไทยประสบความสำเร็จในการให้คนเข้าถึงการรักษาโรค หรือ โครงการ 30 บาทรักษาทุกโรค และจะแสดงวิสัยทัศน์ในประเด็นการพัฒนา การชูบทบาทของไทยในการรักษาสันติภาพในแอฟริกา ซูดาน บทบาทด้านภัยพิบัติ โดยไทยจัดการประชุมเอเชีย แปซิฟิก ด้านภัยพิบัติ การแพร่ระบาดของอีโบลาซึ่งไทยได้บริจาคข้าวให้เซียร์ราลีโอนและกินี 5 ล้านบาท



MThai News

ขอบคุณข้อมูล ประชาชาติธุรกิจ
