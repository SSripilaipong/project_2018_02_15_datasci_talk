ตลท.  แต่งตั้ง “ ดร.รินใจ ชาครพิพัฒน์ ” เป็น ผู้ช่วยผู้จัดการ ตลาดหลักทรัพย์ฯ  มีผลตั้งแต่ 1 ต.ค.57
นางเกศรา มัญชุศรี กรรมการและผู้จัดการ ตลาดหลักทรัพย์แห่งประเทศไทย หรือ ตลท.  เปิดเผยว่า ตลท. เห็นสมควรแต่งตั้ง  ดร.รินใจ ชาครพิพัฒน์ เป็นผู้ช่วยผู้จัดการ หัวหน้ากลุ่มงานพัฒนาธุรกิจและผลิตภัณฑ์ สายงานการตลาด ตลท.

เพื่อเสริมความแข็งแกร่งให้กับ ตลท. ในการต่อยอดและเพิ่มจำนวนสินค้าปัจจุบันให้หลากหลาย รวมทั้งพัฒนาสินค้าใหม่ ๆ เพื่อตอบสนองความต้องการของผู้ลงทุนได้อย่างมีคุณภาพมี ทั้งนี้มีผลตั้งแต่ 1 ตุลาคม 2557 เป็นต้นไป
ดร.รินใจ ชาครพิพัฒน์   จบการศึกษาระดับปริญญาตรี คณะพาณิชยศาสตร์และการบัญชี มหาวิทยาลัยธรรมศาสตร์ ปริญญาโท บริหารธุรกิจ-การธนาคารและการเงิน จุฬาลงกรณ์มหาวิทยาลัย
และปริญญาเอกด้านการเงิน Cleveland State University ประเทศสหรัฐอเมริกา  เป็นนักศึกษา สถาบันวิทยาการตลาดทุน รุ่นที่ 7  และได้ ประกาศนียบัตร Chartered Financial Analyst (CFA)
โดยล่าสุดดำรงตำแหน่ง รองกรรมการผู้จัดการ สายงานธุรกิจหลักทรัพย์ บริษัทหลักทรัพย์ เมย์แบงก์ กิมเอ็ง (ประเทศไทย)  จึงมั่นใจว่ามีความสามารถเหมาะสม ที่จะช่วยพัฒนางานธุรกิจและผลิตภัณฑ์ของ ตลท.

MThai News

