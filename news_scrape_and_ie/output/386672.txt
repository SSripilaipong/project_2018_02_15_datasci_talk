ประธานาธิบดีแห่งแคว้นกาตาลุญญา  ลงนามใน กฤษฎีกา  เพื่อจัดการ ลงคะแนนเสียงประชามติแยกตัวเป็นอิสระจากสเปน แล้ว โดยกำหนดในวันที่ 9 พ.ย.
สำนักข่าวต่างประเทศ รายงาน ว่า  นายอาร์ตูร์ มาส   ประธานาธิบดีแห่งแคว้นกาตาลุญญา ในประเทศสเปน  ลงนามในกฤษฎีกา เรียกร้องให้จัดการลงคะแนนเสียงประชามติเพื่อแยกตัวเป็นอิสระจากสเปนแล้ว

โดยกำหนดจัดวันที่ 9 พฤศจิกายน หลัง สภาผู้แทนราษฎรของแคว้นกาตาลุญญา เพิ่งลงมติเห็นชอบ มอบอำนาจให้ประธานาธิบดีมาส สามารถจัดการลงคะแนนเสียงประชามติเรื่องการแยกตัวเป็นอิสระได้ เมื่อ 19 กันยายน
โดย นายมาส กล่าวว่า  ชาวกาตาลุญญา ต้องการพูดออกมา ต้องการให้มีคนได้ยินเสียงของพวกเขา และต้องการโหวต ซึ่งขณะนี้เป็นเวลาที่เหมาะสม และพวกเขามีสิทธิ์ตามกฎหมายในการทำประชามติ
อย่างไรก็ตาม เพียง 2 ชั่วโมง หลังจาก นายมาส ลงนามในกฤษฎีกา  นางโซรายา ซาเอนซ์ รองนายกรัฐมนตรีของรัฐบาลกลางสเปน  ก็ออกมากล่าวว่า
การลงประชามติของแคว้นกาตาลุญญาจะไม่เกิดขึ้น เนื่องจากเป็นการละเมิด รัฐธรรมนูญ  แม้ นายมาส เคยกล่าวเอาไว้ว่า เขาสามารถใช้ กฎหมายท้องถิ่น  เพื่อจัดการทำประชามติได้

