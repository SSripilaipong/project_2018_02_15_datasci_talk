ผู้ว่าราชการจังหวัดพัทลุง  ร่วมแห่พระใน เทศกาลกินเจ  ขณะที่ ม้าทรง ใช้อาวุธทิ่มแทงร่างกาย  รับเคราะห์แทนผู้ถือศีล ตามความเชื่อ
ที่บริเวณหน้าถนนสายราเมสว์ เขตเทศบาลเมืองพัทลุง ดร.วินัย บัวประดิษฐ์ ผู้ว่าราชการจังหวัดพัทลุง  พร้อม  นายสุเมธ บุญยก นายกเทศมนตรีเมืองพัทลุง  ร่วมกันประกอบพิธีแห่พระในงานเทศกาลถือสีลกินผัก โดยมีศาลเจ้ารวม 30 ศาลเจ้าเข้าร่วม

โดย ศาลเจ้าทั้ง 30 ศาล เจ้า  เทพเจ้ากว่า 500 องค์  ได้แห่พระไปตามถนนพื่อให้พรแก่ผู้ที่ศรัทธาและร่วม ถือศีลกินเจ  ท่ามกลางประชาชนและ นักท่องเที่ยว ชาวต่างชาติหลายร้อยคนมารอรับชม การประทับทรง และการแสดงอภินิหารของเทพเจ้า
โดยการ ใช้อาวุธทิ่มแทงร่างกาย ที่น่าหวาดเสียว พระทรงบางองค์ถึงกับเลือดอาบท่วมตัว โดยมีผู้ศรัทธาได้ตั้งโต๊ะรับพระเพื่อให้เทพเจ้าแต่ละศาลเจ้ามารับเครื่องไหว้ มีผลไม้ ขนม พร้อมกับรับพรจากเทพเจ้าม้าทรง เพื่อความเป็น สิริมงคลต่อครอบครัว






