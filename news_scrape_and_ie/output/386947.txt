‘ เมืองไทย ลีสซิ่ง ‘ เตรียมกำหนดราคา  IPO  ตค. นี้ ก่อน เข้าเทรดในตลาดฯ  พย.
นายสมภพ กีระสุนทรพงษ์ กรรมการผู้อำนวยการ บริษัท ฟินันเซีย ไซรัส จำกัด (มหาชน) หรือ FSS  เปิดเผยในฐานะ ที่ปรึกษาทางการเงิน และผู้จัดการการจัดจำหน่าย และรับประกันการจำหน่ายหุ้นสามัญเพิ่มทุน ของ บริษัท เมืองไทย ลิสซิ่ง จำกัด (มหาชน) หรือ MTLS  ว่า
ราคา IPO ของหุ้น  MTLS  จะสามารถกำหนดได้ในเดือน ต.ค.นี้ พร้อมเข้าทำการซื้อขายใน ตลาดหลักทรัพย์ ช่วงปลายเดือน พ.ย. ทั้งนี้จะมีเข้าพบกับกลุ่ม นักลงทุนสถาบัน เพื่อกำหนดราคาจากนักลงทุนสถาบัน หลังจากการ โรดโชว์ แล้ว

ขณะเดียวกันเงินที่ได้จากการระดมทุนจะนำไปชำระหนี้เงินกู้ระยะสั้นกับสถาบันการเงินราว 300 ล้านบาท ซึ่งจะทำให้ อัตราหนี้สินต่อทุน  หรือ D/E ของบริษัทฯ ลดลงเหลือต่ำกว่า 1 เท่า จากปัจจุบันที่ 2.5 เท่า
ซึ่งส่งผลให้ MTLS มีต้นทุนทางการเงินที่ลดลง ส่งผลให้ อัตรากำไรสุทธิ ดีขึ้น ซึ่งไตรมาส 2 ปีนี้ ที่ผ่านมาบริษัทฯมีอัตรากำไรสุทธิอยู่ที่ 29.61%
ด้าน นายชูชาติ เพ็ชรอำไพ ประธานกรรมการบริหาร บริษัท เมืองไทย ลิสซิ่ง จำกัด (มหาชน) หรือ MTLS  เปิดเผยเพิ่มเติมว่า บริษัทฯตั้งเป้าหมายรายได้ และการปล่อยสินเชื่ออีก 4 ปีข้างหน้า (2557-2560) เติบโตที่ปีละ 25-30%
ซึ่งจะเป็นไปตามการขยายตลาด และสาขาของบริษัทฯ หลังจากได้เงินระดมทุนในครั้งนี้

MThai News
