กระทรวงพาณิชย์เตรียมเสนอขอยกเลิกเพดานราคาขายปลีกน้ำตาลทรายในประเทศ อ้างปรับสมดุลตามกลไกตลาด



นางจินตนา ชัยยวรรณาการ อธิบดีกรมการค้าภายใน กระทรวงพาณิชย์ เปิดเผยว่า คณะกรรมการกลางว่าด้วยราคาสินค้าและบริการ ( กกร.) ที่มี พล.อ.ฉัตรชัย สาริกัลยะ รัฐมนตรีว่าการกระทรวงพาณิชย์ เป็นประธาน จะมีการประชุมในวันที่ 10 ตุลาคมนี้ โดยกรมจะ เสนอยกเลิกการกำหนดเพดานควบคุมราคาขายปลีกสูงสุดของรายการควบคุมน้ำตาลทราย  เพื่อให้สอดคล้องกับสถานการณ์ราคาน้ำตาลในประเทศกับต่างประเทศซึ่งคนไทยบริโภคน้ำตาลทรายแพงกว่าต่างประเทศ 5 บาท/กก.
ทางด้าน 3 สมาคมโรงงานน้ำตาลทราย กล่าวว่า 3 สมาคมโรงงานน้ำตาลได้เสนอนายจักรมณฑ์ ผาสุกวนิช รัฐมนตรีว่าการกระทรวงอุตสาหกรม และชาวไร่อ้อย ให้กำหนดนโยบายลอยตัวราคาน้ำตาลทรายในฤดูกาลผลิตปีนี้ เพื่อให้สะท้อนราคาตลาดโลกเพื่อรองรับการเข้าสู่ประชาคมเศรษฐกิจอาเซียนในปี2558
ซึ่งปัจจุบันราคาขายปลีกน้ำตาลทรายบริโภคในประเทศ (โควต้า ก.)เป็นสินค้าราคาควบคุม การลอยตัวราคาน้ำตาล ไม่น่าจะเป็นปัญหา เนื่องจากขณะนี้กองทุนอ้อยและน้ำตาลทราย มีรายได้จากการขึ้นราคาน้ำตาลทราย 5 บาทต่อ กก.หรือปีละ 1.2-1.3 หมื่นล้านบาท นำมาชำระหนี้ที่กู้จากธนคารเพื่อการเกษตรและสหกรณ์การเกษตร (ธ.ก.ส.) เพื่อเพิ่มค่าอ้อยช่วงที่ผ่านมา ดังนั้น การมีแหล่งเงินทำให้ยืนยันได้ว่าราคาอ้อยจะไม่ตกต่ำ

MThai News

