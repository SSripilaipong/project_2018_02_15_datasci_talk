AFET  ตั้ง วิวัฒน์ ตีระวนิชพงศ์  อดีต ผู้จัดการตลาดน้ำตาลมิตรผล  เป็นกก.ผจก.คนใหม่ มีผล 1 ตุลาคมนี้
คณะกรรมการตลาดสินค้าเกษตรล่วงหน้าแห่งประเทศไทย หรือ AFET  ได้มีมติแต่งตั้ง นายวิวัฒน์ ตีระวนิชพงศ์ เป็นกรรมการและผู้จัดการตลาดสินค้าเกษตรล่วงหน้าแห่งประเทศไทย
โดยจะเข้ามาเริ่มงานกับ ตลาดสินค้าเกษตรล่วงหน้าแห่งประเทศไทย  ในวันที่ 1 ตุลาคม 2557 นี้
โดยนายวิวัฒน์ ตีระวนิชพงศ์ เป็นผู้มีความรู้ ความสามารถ และประสบการณ์ด้าน ตลาดสินค้าโภคภัณฑ์ทั้งในประเทศและต่างประเทศ  นอกจากนี้ ยังเป็นผู้ที่มีความรู้ความเข้าใจในด้านตลาดผู้ซื้อสินค้าโภคภัณฑ์โดยเฉพาะอย่างยิ่งใน ประเทศจีน
สำหรับนายวิวัฒน์ ตีระวนิชพงศ์ เป็น ผู้จัดการตลาด AFET คนที่ 7  โดยจะมีวาระ 4 ปี  ตั้งแต่วันที่ 1 ตุลาคม 2557 ถึงวันที่ 30 กันยายน 2561
นายวิวัฒน์ ตีระวนิชพงศ์ ปัจจุบันอายุ 53 ปี จบการศึกษาปริญญาตรีสาขาอุตสาหกรรมเกษตร-วิทยาศาสตร์และเทคโนโลยีการอาหาร จากมหาวิทยาลัยเกษตรศาสตร์
ปริญญาโทสาขา MBA – Finance จาก University of Scranton, Pennsylvania, U.S.A. ในด้านประสบการณ์หลังจากสำเร็จการศึกษาในระดับปริญญาโท
ได้เริ่มงานในด้าน Maritime Chartering Business ที่ประเทศสหรัฐอเมริกา เป็นระยะเวลา 2 ปี หลังจากนั้น ได้เดินทางกลับประเทศไทยและมาทำงานในเครือ บริษัทปูนซิเมนต์ไทย (SCG)  ด้านการค้าระหว่างประเทศ เป็นเวลา 17 ปี
ซึ่งรวมการเป็นผู้จัดการสาขาในต่างประเทศ 6 ปี และทำงานใน เครือบริษัทน้ำตาลมิตรผล เป็นเวลา 7 ปี ซึ่งรวมการประจำสาขาในประเทศจีนเป็นเวลา 4 ปี โดยตำแหน่งสุดท้ายเป็นผู้จัดการตลาดในเครือน้ำตาลมิตรผล

MThai News
