บอร์ดการบินไทยแจงไม่ย้ายไทยสมายล์ไปดอนเมืองทั้งหมด เนื่องจากอยู่ระหว่างการฟื้นฟูธุรกิจเพื่อให้สอดคล้องกับนโยบาย
โดยได้มีการพิจารณาไม่ย้ายสายการบิน ไทยสมายล์ ไปสนามบินดอนเมืองทั้งหมดตามที่เคยวางแผนไว้ เนื่องจากเห็นว่าอยู่ระหว่างการปรับโครงสร้างฟื้นฟูธุรกิจของการบินไทยเพื่อให้เป็นไปในทิศทางที่สอดคล้องกัน


นายวรเนติ หล้าพระบาง รักษาการกรรมการผู้จัดการ บริษัท ไทยสมายล์แอร์เวย์ จำกัด ซึ่งเป็นบริษัทย่อยของบมจ.การบินไทย(THAI) กล่าวว่า เหตุผลที่คณะกรรมการบริษัทยังไม่ตัดสินใจย้ายสายการบินไทยสมายล์ไปสนามบินดอนเมืองทั้งหมด เนื่องจากคณะกรรมการเห็นว่าช่วงนี้บริษัทอยู่ระหว่างปรับโครงสร้างทางธุรกิจ
ดั้งนั้นการดำเนินการของสายการบินไทยสมายล์ควรจะเป็นไปในทิศทางที่สอดคล้องกัน ซึ่งทางคณะกรรมการบริษัทรจะดูภาพรวมและผลตอบรับการย้ายไทยสมายล์ไปดอนเมืองว่าประสบความสำเร็จแค่ไหน จึงค่อยกลับมาพิจารณาอีกครั้งหนึ่ง
โดยสายการบินไทยสมายล์ที่ย้ายไปสนามบินดอนเมืองบางส่วน โดยใช้เครื่องบิน 3 ลำ มีเที่ยวบิน 3 เส้นทาง ได้แก่ ดอนเมือง- เชียงใหม่ ดอนเมือง-ขอนแก่น และดอนเมือง-ภูเก็ต ซึ่งเริ่มบินไปแล้วเมื่อ 8 ส.ค.ที่ผ่านมา อีกทั้งยังเพิ่มความถี่ของเที่ยวบินดอนเมือง-เชียงใหม่ เพิ่มเป็น 4 เที่ยวต่อสัปดาห์ และเส้นทางดอนเมือง-ภูเก็ต เพิ่มเป็น 3เที่ยวต่อสัปดาห์อีกด้วย
MThai News
