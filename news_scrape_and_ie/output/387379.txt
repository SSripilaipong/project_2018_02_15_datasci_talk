กรมการค้าต่างประเทศ เผย ผลการประมูลข้าวรัฐบาล ครั้งที่ 2/57 ขายผู้ประกอบการ 13 ราย ปริมาณ 72,085 ตัน มูลค่า 909 ล้านบาท

รายงานข่าวจากกระทรวงพาณิชย์ แจ้งว่า กรมการค้าต่างประเทศ รายงานว่า ผลการประมูลข้าวรัฐบาล ครั้งที่ 2/57 มีผู้ชนะการประมูล 13 ราย ปริมาณ 72,085 ตัน มูลค่า 909 ล้านบาท ประกอบด้วย บ.เอเซียโกลเด้นไรซ์ จำกัด บ.กล้าทิพย์ จำกัด บ.ปทุมไรซ์มิลล์แนแกรนารี บ.ข้าวซีพี จำกัด โรงสีอุดรเพิ่มสิน โรงสีข้าวหนองหานไทยง่วน หจก.เกศกนกเทรดดิ้ง บ.รวมชัยมัลติเทรด บ.นครหลวงค้าข้าว จำกัด บ.เคเอ็มซีอินเตอร์ไรซ์ จำกัด บ.โกลเด้นเกรน เอ็นเตอร์ไพรส์ บ.อุดมสุขไรซ์ จำกัด และ บ.สยามอินดิก้า จำกัด
จากการเปิดประมูลข้าวในสต๊อกของรัฐ ปริมาณรวม 139,675 ตัน ซึ่งประกอบด้วย ข้าว 7 ชนิด ได้แก่ ข้าวหอมมะลิ 100% ชั้น 2 ข้าวเหนียวขาว 10% ข้าวท่อนหอมมะลิ ปลายข้าวหอมมะลิ ปลายข้าวปทุมธานี ปลายข้าวเหนียวเอวัน และปลายข้าวขาวเอวันเลิศ ซึ่งเป็นข้าวนาปี 2554/55 นาปรัง 2555 นาปี 55/56 รอบ 1 และ 2 และนาปี 2556/57 ในสต๊อกของ อคส. และ อ.ต.ก.

MThai News
