โบรกฯคาด หุ้นไทย  มีจังหวะพักฐาน รอลุ้นผล  ECB  กระตุ้นเศรษฐกิจ ให้กรอบ 1,570-1,590 จุด
บริษัทหลักทรัพย์ ยูโอบี เคย์เฮียน  คาดว่า ตลาดหุ้นไทย วันนี้จะยังคงเสี่ยงต่อการพักฐานลง โดยปัจจัยลบคือ ต่างชาติที่กลับมาขายต่อเมื่อวานนี้และปัญหาความไม่สงบใน ฮ่องกง  และ ยูเครน ยังคงกดดันตลาดใน เอเชีย
แต่โดยรวมตลาดไทยในระยะกลางถึงระยะยาวจะยังคงอยู่ในช่วงขาขึ้นด้วยมาตรการกระตุ้นเศรษฐกิจต่างๆที่จะค่อยๆทยอยออกมา

ดังนั้น หากดัชนีย่อลงในช่วงนี้จะเป็นโอกาสดี ที่จะซื้อเก็บหุ้นเป็นรายตัว และวันนี้หากการประกาศนโยบายกระตุ้นเศรษฐกิจออกมาดีและชัดเจน ก็น่าจะได้เห็นการรีบาวด์ได้
มีแนวรับที่ 1,565 จุด และแนวต้านที่ 1,600 จุดกลยุทธ์แนะนำการเล่นสั้น ให้ลงทุนอย่างระมัดระวัง หากดัชนีอยู่บริเวณ 1,600 จุด เนื่องจากอาจมีแรงขายทำกำไรกดดันตลาดได้ชั่วคราว
บริษัทหลักทรัพย์ เคเคเทรด  ประเมินว่า  ดัชนีฯหุ้นไทย มีโอกาสแกว่งตัวลงในกรอบ 1,570-1,590 จุด ก่อนที่จะปรับลงต่อเนื่อง จากปัจจัยที่นักลงทุนอาจชะลอการลงทุนก่อนการประชุม ธนาคารกลางยุโรป หรือ ECB  พรุ่งนี้
หากมีมาตรการเข้าซื้อสินทรัพย์เพิ่มจะกดดันเงินยูโรให้อ่อนลง และเงินดอลลาร์สหรัฐจะแข็งค่าต่อ เป็นผลลบต่อราคาสินค้าโภคภัณฑ์ และตลาดหุ้นไทย
มากกว่าโอกาสที่จะมีเม็ดเงินจากยูโรโซนเข้ามาลงทุน  ในทางกลับกันหากไม่มีมาตรการเพิ่ม ก็จะมีการขายทำกำไรจากการเข้ามาเก็งกำไรกันก่อนหน้านี้
ทางเทคนิคหากดัชนีฯหุ้นไทย ยังไม่สามารถกลับมายืนเหนือ 1,590 จุด ยังเป็นสัญญาณการพักฐาน และมีแนวรับถัดไปบริเวณ 1550 จุด แนะถือเงินสด หรือรอซื้อบริเวณ 1,550 จุด หรือลงทุนเบาๆ เมื่อราคาหุ้นอ่อนตัวลงมา

MThai News
