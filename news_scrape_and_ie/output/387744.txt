‘ ทูน ประกันภัย ‘ ประกันแนวใหม่ที่ให้ความคุ้มครองง่าย ๆ  ซื้อเท่าไหร่จ่ายพันเท่า  ด้วยราคาเบา ๆ เริ่ม 10 บาท เจาะ ตลาดไลฟ์สไตล์  ให้คนเข้าถึงประกันภัยง่ายขึ้น
เมื่อพูดถึงประกันภัย หลาย ๆ คนคงเข้าใจในความหมายได้ไม่ยาก ไม่ว่าจะเป็นประกันภัยประเภท อุบัติเหตุ  หรือ ประกันชีวิต  แต่เมื่อพูดชื่อ ‘ทูนประกันภัย’ เชื่อได้เลยว่าหลายคนอาจยังไม่รู้จัก
ทูนประกันภัย เป็นบริษัทที่มีการเปลี่ยนแบรนด์มาจาก  โอสถสภาประกันภัย หรือ OSI  เมื่อเดือนกค.ที่ผ่านมา โดยมีบริษัทแม่อยู่ในประเทศ มาเลเซีย  โดยเริ่มต้นทำธุรกิจมาราว 4 ปี จากการรับทำ ประกันให้กับผู้โดยสาร สายการบิน ‘ แอร์เอเชีย ‘

แต่หลังจากนี้ต่อไป ทูนประกันภัยจะเดินหน้ารุก ตลาดประกันภัย  และ ประกันชีวิตรูปแบบใหม่  เพื่อให้คนไทยได้เข้าถึงประกันภัยได้ง่ายกว่าเดิม ภายใต้การกุมบังเหียนของ ‘ ทอม เครือโสภณ ‘
ทอม เครือโสภณ ประธานบริหาร บริษัท ทูนประกันภัย จำกัด (มหาชน)  เปิดเผยเรื่องราวกับ MThai News ว่าที่มาที่ไปของประกันภัยรูปแบบใหม่นี้เกิดจาก การเห็นโอกาสของตลาดประกันภัยที่ยังเติบโตได้อีกมากในประเทศไทย
และที่สำคัญ คุณทอมให้ข้อสังเกตุข้อหนึ่งที่น่าสนใจ เกี่ยวกับการที่มีคนไทยน้อยมากที่เข้าถึงประกันภัย หรือพูดง่าย ๆ ว่ามีประกันภัยติดตัวกันน้อยมาก ๆ
“คนไทยมีประกันภัย หรือประกันชีวิตที่น้อยมาก ไม่ถึงครึ่งของทั้งหมด และถ้านับเฉพาะอายุ 13-25ปี มีเพียง 28% เท่านั้นที่มีประกันติดตัว
เพราะอะไร ก็เพราะว่าการทำประกันบ้านเราลำบาก เอกสารเยอะ และก็ข้อตกลงเงื่อนไขไม่โดนใจกลุ่มคนพวกนี้ ตอนนี้ถึงเวลาที่ธุรกิจประกันภัยจะเปลี่ยนไป”
เปลี่ยนไปอย่างไร ? คุณทอมอธิบายให้ฟังว่า ทุกวันนี้จะซื้อประกันภัยจะต้องผ่านตัวแทน ต้องกรอกเอกสาร ต้องทำอะไรหลายอย่าง ราคาก็ไม่ใช่ถูก ๆ ทำให้คนเข้าถึงยาก

“เพราะฉะนั้นเราจึงเห็นว่า ตัวแทนประกันภัยที่ดีที่สุด จะต้องอยู่ใกล้ ๆ ตัวเราที่สุดเมื่อต้องการเรียกใช้ แล้วอะไรที่ตอนนี้อยู่ใกล้ตัวเราที่สุด โทรศัพท์มือถือไง
เราเลยใช้มือถือเป็นตัวแทนประกันภัยซะเลย คุณสามารถซื้อประกันผ่านมือถือได้ด้วยบัตรประชาชนใบเดียว และที่สำคัญเริ่มต้นที่ราคาเพียง 10 บาท ก็มีความคุ้มครองได้ถึงหนึ่งปี”
สะดวก และรวดเร็วจริงครับ อย่าว่าแต่ไม่ต้องกรอกเอกสารเลย ปากกายังไม่จำเป็นต้องใช้เลยด้วยซ้ำไป !!! ว่าแต่หลายคนคงสงสัยว่า 10 บาทเนี่ยนะ จะซื้อประกันได้ ?

ใช่ครับ ทูนประกันภัยทำให้มันเกิดขึ้นจริง MThai News ถึงตั้งชื่อว่า ประกัน ‘ซื้อเท่าไหร่ จ่ายพันเท่า’ ไงครับ คุณซื้อ 10 บาท คุณก็ได้รับความคุ้มครอง 10,000 บาทในระยะเวลา 1 ปี และยังสะสมต่อไปได้เรื่อย ๆ อีกด้วย
ซึ่งคุณสามารถซื้อประกันได้จากมือถือ หรือแม้กระทั่งตู้เติมเงินโทรศัพท์ยังซื้อได้เลย !!!
ฟังแล้วน่าสนใจมากนะครับ แต่คำถามหนึ่งที่เกิดขึ้นทันทีกับ MThai News และอีกหลาย ๆ คนคือ จะทำให้คนหันมาทำประกันมากขึ้นจริงหรือไม่ แล้วจะมากขึ้นในจำนวนเท่าไหร่


คุณทอมให้คำตอบว่า “ต้องการให้คนสัมผัสกับประกันภัยง่ายขึ้น แล้วเค้าจะเข้าใจถึงความจำเป็นเอง เราไม่รู้หรอกว่าจะได้จำนวนคนเพิ่มเท่าไหร่ แต่ต้องลอง และผมมั่นใจว่าประกันภัยต้องไม่เหมือนเดิม”
คุณทอมยังฝากไว้อีอย่างหนึ่ง คือในเดือนหน้านี้ เราทุกคนสามารถซื้อประกันกับทูนประกันภัยได้จากตู้เติมเงิน ‘บุญเติม’ กว่า 38,000 ตู้ ได้แล้วทั่วประเทศ ว้าว!!!


สุดท้ายเมื่อถามถึงความคาดหวัง คุณทอมมั่นใจ และตอบคำถามกับเราเป็นตัวเลขอย่างหนักแน่นว่า “ปีนี้ผมคิดว่าน่าจะปิดได้ที่ 220 ล้านบาท ปีหน้าจะกระโดดเป็น 1,100 ล้านบาท และเพิ่มเป็น 2,000 ล้านบาทในปีถัดไป”
ตัวเลขไม่ธรรมดาจริง ๆ

MThai News
