ขสมก. ทดลองบริการ Wifi บนรถโดยสารปรับอากาศยูโรทูสายแรกคือ 140 อนุสาวรีย์-แสมดำ พร้อมบริการจริงปี 58



นายนเรศ บุญเปี่ยม รักษาการผู้อำนวยการองค์การขนส่งมวลชนกรุงเทพ หรือ ขสมก. กล่าวว่าเนื่องในวันครบรอบ 38 ปี ขสมก.จึงได้เตรียมเปิดให้บริการพิเศษ   Wifi ฟรีบนรถโดยสาร ปรับอากาศยูโรทู โดยจะทำการทดลองให้บริการบนรถโดยสารปรับอากาศยูโรทู 1 คัน สาย 140 อนุสาวรีย์ชัยฯ-แสมดำ เป็นสายแรกจนถึงสิ้นเดือน ต.ค. 2557 ก่อนที่จะเพิ่มจำนวนรถที่ใช้ทดลองให้เป็น 20 คันในเดือน พ.ย. และจะใช้ระยะเวลาในการทดลองจนถึงเดือน ธ.ค. 2557
โดยในปี 2558 จะติดตั้งให้ครบจำนวน 375 คัน จนถึงต้นปี 2559 จะติดตั้งให้ครบ 1,500 คัน โดยการให้บริการ Wifi บนรถโดยสารประชาชนจะไม่เสียค่าใช้ช่ายใดๆทั้งสิ้น และจะไม่คิดค่าบริการเพิ่มแต่งอย่างใด
ในส่วนของงบประมาณในการติดตั้งการให้บริการ Wifi นั้นบริษัท แพลนบีมีเดีย ผู้รับสัมปทานในการติดโฆษณารอบรถของ ขสมก. จะเป็นผู้ติดตั้งให้ฟรี เนื่องจากทางบริษัท แพลนบีมีเดีย ต้องการให้มีผู้ใช้บริการรถโดยสารของขสมก. เพิ่มขึ้น
MThai News


