โบรกฯ คาด หุ้นไทย ขาลงในกรอบ 1,575-1,590 จุด ร่วงตาม ดาวโจนส์  เห็นสัญญาณ พักฐาน  แนะถือครองเงินสด หรือรอซื้อบริเวณ 1550 จุดบวกลบ ในรอบสัปดาห์นี้
บริษัทหลักทรัพย์ เคเคเทรด  วิเคราะห์ว่า  ดัชนี์หุ้นไทย วันนี้มีโอกาสแกว่งตัวลงในกรอบ 1575-1590 จุด ตามการปรับลดของ ดัชนีดาวโจนส์ ที่ปิดลบ 238 จุด
อีกทั้งมีแรงขายจาก มาตรการกระตุ้นเศรษฐกิจ ด้วยงบ 3.2 แสนล้านที่ประกาศออกมาเน้นไปที่การจ้างงาน เร่งเบิกจ่ายงบประมาณ และช่วยเหลือต้นทุนการผลิตชาวนา
แม้ช่วย กระตุ้นการบริโภค ระยะสั้น แต่การ ส่งออก ที่คงอ่อนแอยังเป็นปัจจัยกดดันการเติบโต  GDP  ในช่วงที่เหลือของปี

รวมถึงนักลงทุนอาจชะลอการลงทุนก่อนกา รประชุมธนาคารกลางยุโรป หรือ ECB  วันนี้ โดยจากปัจจัยที่กดดัน เชื่อว่าเป็นสัญญาณการพักฐาน และมีแนวรับถัดไปบริเวณ 1,550 จุด
แนะถือครองเงินสด หรือรอซื้อบริเวณ 1550 จุด และลงทุนเบาๆ เมื่อราคาหุ้นอ่อนตัวลงมา
ด้าน บริษัทหลักทรัพย์ ยูโอบีเคย์เฮียน  ประเมินว่าตลาดหุ้นไทยวันนี้จะปรับลง เนื่องจากภายในประเทศได้รับรู้ข่าวเรื่องการออกนโยบายต่างๆขอ งรัฐบาล ไปมากแล้ว
ส่วนทางด้านต่างประเทศมีปัจจัยกดดันหลายประการคือ ความวุ่นวายจาก การชุมนุมในฮ่องกง  และความกังวลเรื่อง การชะลอตัวทางเศรษฐกิจ ของยุโรป รวมถึงดัชนีดาวโจนส์ และดัชนีในภูมิภาคที่ปรับลงแรง
โดยมีแนวรับที่ 1,580 จุด และแนวต้านที่ 1,600 แนะนำการเล่นสั้น ควรลงทุนอย่างระมัดระวัง หากดัชนีอยู่บริเวณ 1600 จุด เนื่องจากอาจมีแรงขายทำกำไรกดดันตลาดได้ชั่วคราว

หุ้นเด่นรายตัว คลิ๊ก>>>>>>>

MThai News
