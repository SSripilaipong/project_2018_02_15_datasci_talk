‘ กาตาลุญญา ‘ เดินหน้าทำ ประชามติ  แยกตัวจาก สเปน  ไม่สนขัด ศาลรธน.  ด้านกลุ่ม ชาตินิยม ในสเปนขู่ก่อกวน
เว็บไซท์ ‘ บลูมเบิร์ก ‘ ดอทคอม รายงานข่าวว่า นาย อาร์ตูร์ มาส ผู้ว่าการแคว้นกาตาลุญญา ของสเปน ประกาศจะเดินหน้าให้มีการ ทำประชามติ เพื่อแยกตัวเป็นเอกราช จากสเปนต่อไป

ถึงแม้ว่า ศาลรัฐธรรมนูญ จะวินิจฉัยว่า เป็นการกระทำที่ขัดรัฐธรรมนูญ และต้องเลื่อนการลงประชามติที่จะมีขึ้นในวันที่ 9 พฤศจิกายนออกไปอย่างไม่มีกำหนด
โดยที่นายมาสกล่าวกับ สภานิติบัญญัติแคว้นกาตาลุญญา ว่า ยังไม่มีการล้มเลิกความพยายามที่จะให้มีการลงประชามติดังกล่าว แม้ศาลรัฐธรรมนูญจะระงับการลงประชามติดังกล่าวก็ตาม
ขณะเดียวกันนายมาสเริ่มประชุมร่วมกับผู้นำ พรรคร่วมรัฐบาล อีก 4 พรรคเพื่อเดินหน้าแผนดังกล่าวต่อไป และกำหนดบุคคลที่จะเป็น คณะกรรมการนับคะแนน แล้ว
ขณะที่ กลุ่มชาตินิยมในสเปน ประกาศที่จะก่อกวนการลงประชามิตดังกล่าว หากมีการจัดทำประชามติฝ่าฝืนคำวินิจฉัยของศาลรัฐธรรมนูญตามที่นายมาสกล่าว

MThai News

