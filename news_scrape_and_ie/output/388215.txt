ม.หอการค้าไทยเผย ดัชนีความเชื่อมั่นผู้บริโภคเดือนกันยายน ลดลงเป็นครั้งแรกในรอบ 5 เดือน คาดมาตรการกระตุ้นเศรษฐกิจ ช่วยพลิกฟื้นเศรษฐกิจไทย

นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจมหาวิทยาลัย หอการค้าไทย  กล่าวว่า ดัชนีความเชื่อมั่นผู้บริโภคเดือนกันยายน 2557 อยู่ที่ระดับ 79.2 ปรับตัวลดลงเป็นครั้งแรกในรอบ 5 เดือน เนื่องจากภาวะเศรษฐกิจยังไม่ฟื้นและเริ่มมีสัญญาณชะลอตัวลง จากราคาผลผลิตการเกษตรที่ยังอยู่ในระดับต่ำ โดยเฉพาะยางพาราและข้าว




แต่การที่รัฐบาลประกาศมาตรการกระตุ้นเศรษฐกิจ ถือเป็นเวลาที่เหมาะสมอย่างมาก เนื่องจากจะเป็นแรงผลักดันสำคัญ ที่ส่งผลให้การบริโภคของประชาชนในช่วงไตรมาส 4 เริ่มฟื้นตัวอย่างชัดเจน จะส่งผลให้ความเชื่อมั่นของผู้บริโภคกลับมาดีขึ้นได้ในเดือนตุลาคม
ทั้งนี้ หอการค้าไทย กล่าวว่า เชื่อมั่นว่าภาวะความเชื่อมั่นผู้บริโภคขาลงจะเกิดขึ้นเพียงช่วงสั้นๆ แต่จะสามารถพลิกกลับมาฟื้นตัวเป็นขาขึ้นได้ในไตรมาส 4 แต่รัฐบาลจะต้องเร่งเบิกจ่ายเพื่อให้เงินถึงมือประชาชนอย่างรวดเร็ว โดยคาดว่าเศรษฐกิจไทยปีนี้ขยายตัวได้ถึงร้อยละ 1.5-2 หากแต่การท่องเที่ยวกลับมาฟื้นตัวได้ในช่วงปลายปี เอาจจะขยายตัวได้ถึงร้อยละ 1.7-2 และจะเป็นแรงผลักดัน ในปีหน้าถึงร้อยละ 4

MThai News

