กระทรวงการคลัง เตรียมจัดงาน “คืนความสุขให้คนไทยจากใจ…กระทรวงการคลัง” ช่วยค่าครองชีพ จัด 4 ภาค ตั้งแต่ ต.ค. – พ.ย.

นายรังสรรค์ ศรีวรศาสตร์ ปลัดกระทรวงการคลัง กล่าวว่า ทางกระทรวงการคลัง จะจัดงาน  “คืนความสุขให้คนไทยจากใจ…กระทรวงการคลัง”  ขึ้นเพื่อช่วยเหลือบรรเทาค่าครองชีพ และคืนความสุขให้แก่ประชาชน อีกทั้งยังได้ช่วยกระตุ้นเศรษฐกิจประเทศ และสร้างทุนหมุนเวียนทางเศรษฐกิจในการจับจ่ายใช้สอยสินค้าอุปโภคบริโภคที่มีคุณภาพ
ด้วยการจำหน่ายไข่ไก่ ในราคาฟองละ 1 บาท จำนวน 4 แสนฟอง อีกทั้ง ยังได้รับความร่วมมือจากภาคเอกชนต่างๆ เข้าร่วมจำหน่ายสินค้าราคาพิเศษนอกจากนี้ กระทรวงการคลัง ยังได้รับความร่วมมือจากหน่วยงาน และรัฐวิสาหกิจในสังกัด เปิดให้บริการแก่ประชาชนแบบเบ็ดเสร็จ ณ จุดเดียว หรือ one stop service โดยกำหนดจัดงานใน 4 ภูมิภาคทั่วประเทศ ตั้งแต่ เดือนตุลาคม ไปจนถึงเดือนพฤศจิกายนนี้

MThai News
