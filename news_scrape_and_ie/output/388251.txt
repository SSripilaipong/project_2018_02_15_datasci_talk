กระทรวงการคลังเตรียมเสนอกฏหมายภาษีมรดก คาดบังคับใช้ต้นปี 58 ชี้อุดช่องโหว่หัวหมอเลี่ยงภาษี
นายสมหมาย ภาษี รมว.คลัง เปิดเผยว่า ร่างกฎหมายภาษีมรดกที่วางไว้จะเสนอคณะรัฐมนตรี (ครม.) ในปลายเดือน ต.ค. ถึงต้น พ.ย.นี้ เพื่อให้ออกมาบังคับใช้ต้นปี 2558




โดยรมว.คลังกล่าวว่า ร่างกฎหมายภาษีมรดกฉบับสมบูรณ์จะส่งมาที่ตนราวกลางเดือน ต.ค. ซึ่งจะนำมาพิจารณาโดยประสานกับทางคณะกรรมการกฤษฎีกาอย่างใกล้ชิด เพื่อปิดช่องโหว่ของกฎหมาย
ซึ่งในส่วนของอัตราการจัดเก็บ 10% ไม่มีการเปลี่ยนแปลงแน่นอน ซึ่งเป็นอัตราที่ต่ำสุดในโลก เพียงแต่ในมุมข้อกฎหมาย หากจะให้สะดวกต่อการเปลี่ยนแปลงอัตราในอนาคตก็อาจต้องเขียนกฎหมายเปิดไว้ให้สามารถแก้ไขในระดับกฎหมายลูกได้
สำหรับประเด็นที่มีข้อกังวลว่า ผู้รับมรดกจะไม่มีเงินเสียภาษีนั้นทางรัฐจะให้ผ่อนชำระได้ ส่วนร่างพระราชบัญญัติภาษีที่ดินและสิ่งปลูกสร้างนั้น อาจจะมีช่วงเวลาให้ปรับตัวก่อนบังคับใช้กฎหมายประมาณ 1 ปีครึ่ง หรือ 18 เดือน หลังจากผ่านสภานิติบัญญัติแห่งชาติ (สนช.) เนื่องจากต้องเร่งประเมินราคาที่ดิน 30 ล้านแปลงให้เรียบร้อยก่อน

MThai News

