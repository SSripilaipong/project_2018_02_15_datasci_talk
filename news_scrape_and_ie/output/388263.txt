สายการบิน ‘ โกลเด้น เมียนมาร์ แอร์ไลน์ ‘ เปิดเส้นทางการบินใหม่  ย่างกุ้ง-เชียงใหม่  สัปดาห์ละ 3 วัน รับ ฤดูกาลท่องเที่ยว
นางธัญญ์ธนกัญจน์ มิศกะเสวตร์ ผู้จัดการสายการบิน Golden Myanmar Airline ประจำประเทศไทย  เปิดเผยว่า สายการบิน ‘ โกลเด้น เมียนมาร์ แอร์ไลน์ ‘ ได้เปิดเส้นทางการบินใหม่  ย่างกุ้ง-เชียงใหม่
โดยให้บริกา รสัปดาห์ละ 3 วันคือ อังคาร พฤหัสบดี และเสาร์  เพื่อเป็นการรองรับนักท่องเที่ยว เนื่องจากเข้าสู่ฤดูกาลท่องเที่ยว ในช่วงปลายปี ด้วยราคา 1,880 บาทต่อท่าน

ในขณะที่นาย วิสูตร บัวชุม ผู้อำนวยการการท่องเที่ยวแห่งประเทศไทย (ททท.) สำนักงานเชียงใหม่  เปิดเผยว่า จากการติดตามสถานการณ์ และแนวโน้มช่วงฤดูท่องเที่ยวของปีนี้
พบว่าอัตราการเข้าพักโดยเฉลี่ยตลอดช่วงนี้สูงขึ้นกว่าปี 2556 ซึ่งจากข้อมูลการเดินทางโดยเครื่องบินทั้งใน และต่างประเทศมายังเชียงใหม่ เพิ่มขึ้น
ซึ่งแสดงให้เห็นว่าเชียงใหม่ยังคงเป็นจุดหมายปลายทางของนักท่องเที่ยว ทั้งยังสามารถเดินทางเชื่อมโยงไปยังประเทศอื่นๆ ได้สะดวก โดยมีสายการบินที่ทำการบินตรงจากต่างประเทศ มายังเชียงใหม่มากถึง 18 เส้นทางบิน
และที่สำคัญช่วงนี้เชียงใหม่มีเทศกาลประเพณีที่สำคัญ เช่น งานบุญกฐินล้านนา  ในวันที่ 25 ตุลาคม และ งานประเพณียี่เป็งเชียงใหม่  ในระหว่างวันที่ 5 – 7 พฤศจิกายนนี้
ซึ่งเทศกาลดังกล่าวในแต่ละปีได้รับความสนใจจากนักท่องเที่ยวทั้งชาวไทยและ ชาวต่างชาติเป็นจำนวนมาก
ทั้งนี้ในวันนี้ (2 ตค.) บริเวณอาคารผู้โดยสารขาเข้าต่างประเทศ ภายใน สนามบินนานาชาติเชียงใหม่  อำเภอเมืองเชียงใหม่ ได้มีพิธีต้อนรับ และร่วมคล้องพวงมาลัยให้การต้อนรับผู้โดยสารจำนวนกว่า 50 คน
ที่เดินทางจากเมียนมาร์ (พม่า) มายังจังหวัดเชียงใหม่ โดยสายการบิน Golden Myanmar Airline ในเที่ยวบินปฐมฤกษ์ ย่างกุ้ง – เชียงใหม่ – ย่างกุ้ง เป็นเที่ยวบินปฐมฤกษ์

MThai News
