โบรกฯ คาด หุ้นไทยวันนี้ ปรับตัวลดลงต่อเนื่อง มีแรงขาย  sell-on-fact  หลังทราบผลประชุม  ECB  ให้แนวรับ 1,550-1,540 จุด
บริษัทหลักทรัพย์ เคเคเทรด  วิเคราะห์ว่า  ดัชนีฯหุ้นไทย วันนี้มีโอกาสแกว่งตัวลงในกรอบ 1,560-1,590 จุด โดยคาดว่าจะมีแรงขาย sell-on-fact หลังการประชุม ธนาคารกลางยุโรป หรือ ECB
ที่มีมติ คงอัตราดอกเบี้ย ไว้ในระดับต่ำ แต่ไม่ได้มีประกาศใช้ มาตรการ QE  ตามที่ตลาดคาดหวังไว้ ทำให้ ตลาดหุ้นยุโรป ปรับตัวลงแรงเมื่อคืนนี้

นักลงทุนต่างชาติ และสถาบัน ขายสุทธิพร้อมกันกดดันจิตวิทยาการลงทุน โดยที่ทางเทคนิค หากดัชนีฯยังไม่สามารถกลับมายืนเหนือ 1,590 จุดได้ ยังเป็นสัญญาณการพักฐาน และมีแนวรับถัดไปบริเวณ 1,550 จุด
กลยุทธ์การลงทุน ระยะ 1-2 วัน ถือครองเงินสด หรือรอทยอยสะสมบริเวณใกล้เคียง 1,550 จุด  เมื่อราคาหุ้นอ่อนตัวลงมา เพื่อไปขายช่วงรีบาวน์
ด้าน บริษัทหลักทรัพย์ KGI  ประเมินว่า ดัชนีฯเปิดรีบาวด์ก่อนแกว่งตัว และยังเสี่ยงลงได้ ภาพรวม ตลาดการเงินโลก ผิดหวังต่อผลประชุม ECB ซึ่งแม้จะมีการประกาศรายละเอียดการ ซื้อพันธบัตร ABS  ในกลางไตรมาสสุดท้ายปีนี้
และซื้อ  Cover Bonds  ปลายเดือนนี้ แต่ไม่มีการระบุปริมาณการซื้อ ซึ่งตลาดคาดว่าจะมีการซื้อพันธบัตรราว 5-7 แสนล้านยูโร ส่งผลให้ความคลุมเครืออยู่ในตลาด
อย่างไรก็ดี ดัชนีฯหุ้นไทยเมื่อวานร่วงแรง วันนี้น่าจะแกว่งๆ เพื่อรอดูปัจจัยสำคัญถัดไป ได้แก่  ตัวเลขจ้างงานสหรัฐฯ  เดือน ก.ย. ที่จะรายงานคืนนี้ ตลาดคาดว่าเพิ่มขึ้น 2.1 แสนตำแหน่ง ส่วนปัจจัยภายในยังคงไม่มีผลกระทบต่อ ตลาดหุ้นไทย
หุ้นเด่นรายตัว คลิ๊ก>>>>>>>

MThai News
