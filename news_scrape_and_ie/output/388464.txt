10 ประเทศที่สะสมทองคำมากที่สุดของโลก
ในปัจจุบันราคาทองคำถือว่าลดต่ำลงอย่างมากเมื่อเทียบกับต้นทุน ดังนั้นในช่วงนี้ถือเป็นโอกาสดีที่เหล่านักลงทุน หรือผู้ที่ต้องการเก็งกำไรจากทองคำจะเข้ามาซื้อเพื่อสะสมในระยะยาว  ซึ่งการ สะสมทองคำ เป็นสินทรัพย์ที่ได้รับความสนใจจากนักลงทุนกันอย่างแพร่หลาย เนื่องจากสามารถสร้างผลตอบแทนได้อย่างมากภายในระยะเวลาสั้นๆ แต่ทั้งนี้ต้องลงทุนให้ถูกจังหวะ เนื่องจากกลไกในการปรับขึ้น-ลง ของราคาทองคำยังไม่มีความแน่นอน และเกี่ยวเนื่องกับสภาวะทางเศรษฐกิจในหลายๆปัจจัย



ซึ่งในหลายๆประเทศมักจะมีการสะสมทองคำ หรือที่เรียกว่า  ทองคำสำรอง  (gold reserve) โดยเป็นสินทรัพย์ชนิดหนึ่ง ที่ธนาคารกลางของประเทศ หรือองค์กรทางการเงินระหว่างประเทศ ได้ซื้อเก็บสะสมไว้เป็นส่วนหนึ่งของทุนสำรองระหว่างประเทศ เพื่อเป็นการลงทุนและเป็นหลักประกันทางการเงินของประเทศและองค์กรนั้นๆ ซึ่งในวันนี้จึงขอรวบรวมข้อมูลว่า 10 ประเทศที่สะสมทองคำไว้มากที่สุดของโลกมีประเทศอะไรกันบ้าง
สภาทองคำโลกจัดอันดับประเทศที่สะสมทองคำอย่างเป็นทางการ ซึ่งเป็นการถือครองผ่านธนาคารกลางในแต่ละประเทศมากที่สุดในโลก  10 อันดับ คือ
อันดับ 10 ธนาคารกลางอินเดีย

อันดับที่ 10 คือธนาคารกลางอินเดีย ซึ่งมีทองคำ 557.7 ตัน คิดเป็นสัดส่วน 7.3% ของทุนสำรองประเทศ ซึ่งในช่วง 3 ปีที่ผ่านมาการนำเข้าทองคำของอินเดีย เริ่มปรับตัวลดลงอย่างต่อเนื่อง เป็นผลจากการเข้มงวดในการนำเข้าทองคำของประเทศ ซึ่งไม่แน่ว่าปีหน้าประเทศอื่นอาจจะชวดอันดับนี้ไปจากประเทศอินเดียก็เป็นได้
อันดับ 9 ธนาคารกลางเนเธอร์แลนด์

ธนาคารกลางเนเธอร์แลนด์ ติดอันดับ 9 เนื่องจากมีปริมาณทองคำอยู่ 612.5 ตัน คิดเป็น 54.3% ของทุนสำรองทั้งหมดของประเทศ
อันดับ 8 ธนาคารกลางญี่ปุ่น

ธนาคารกลางญี่ปุ่นรั้งอันดับ 8 ของโลกไป โดยในอดีตญี่ปุ่นมีทองคำในทุนสำรองของประเทศเพียง 6 ตันเท่านั้น จนในปี 2502 ธนาคารกลางญี่ปุ่นเริ่มเพิ่มสัดส่วนการถือครองทองคำ ด้วยการโหมซื้อทองคำมากขึ้นเป็น 169 ตัน ซึ่งต่อมาในปี 2554 ต้องนำทองคำออกขาย เพื่อหาทุนเพิ่ม 20 ล้านล้านเยน ในการอัดฉีดเงินเข้าสู่ระบบเศรษฐกิจของญี่ปุ่น
อันดับ 7 ธนาคารกลางสวิตเซอร์แลนด์

ธนาคารกลางสวิตเซอร์แลนด์ รั้งอันดับ 7 กับปริมาณทองคำ 1,040 ตัน คิดเป็น 8% ของทุนสำรองทั้งหมดของประเทศ
อันดับ 6 ธนาคารกลางจีน

สภาทองคำโลกจัดให้จีน อยู่อันดับ 6 เนื่องจากปริมาณทองคำที่จีนสะสมอย่างเป็นทางการ กลับมีไม่มากนักเพียงแค่ 1,054.1 ตัน คิดเป็น 1.1% ของทุนสำรองทั้งหมดของจีนที่มีอยู่ 3.7 ล้านล้านดอลลาร์ ซึ่งสัดส่วนนี้ถือว่าน้อยมากเมื่อเทียบกับสัดส่วนเฉลี่ยระดับสากลที่ 10%
อันดับ 5 ธนาคารกลางรัสเซีย

โดยธนาคารกลางรัสเซีย ขึ้นมาสองอันดับ โดยติดอันดับ 5 ด้วยปริมาณทองคำ 1,094.7 ตัน หรือคิดเป็น 9.7% ของทุนสำรองทั้งหมดของประเทศ ซึ่งนับตั้งแต่เดือนก.พ.และเดือนส.ค. รัสเซียได้เข้าซื้อทองคำเก็บไว้มากขึ้น จนทำให้มีปริมาณทองคำสะสมสูงกว่าสวิตเซอร์แลนด์และจีน
อันดับ 4 ธนาคารกลางฝรั่งเศส

ธนาคารกลางฝรั่งเศสอยู่อันดับ 4  ซึ่งถือครองทองคำอย่างเป็นทางการที่ 2,435.4 ตัน คิดเป็น 65.1%ของทุนสำรองต่างประเทศที่มีอยู่
อันดับ 3 ธนาคารกลางอิตาลี

ธนาคารกลางอิตาลี มาเป็นอันดับ 3 ถือครองทองคำที่ 2,451.8 ตัน คิดเป็น 67% ของทุนสำรองทั้งหมด
อันดับ 2 ธนาคารกลางเยอรมนี

ธนาคารกลางเยอรมนี รั้งอันดับ 2 ประเทศที่มีทองคำมากที่สุดที่ 3,384.2 ตัน คิดเป็นสัดส่วน 68.4% ของทุนสำรองที่มีอยู่ทั้งหมด ซึ่งก่อนหน้านี้ ธนาคารกลางเยอรมนี ค่อยๆลดการถือครองทองคำลง 6-7 ตันในแต่ละปี
อันดับ 1 ธนาคารกลางสหรัฐ

สำหรับอันดับหนึ่งของท็อปเทนประเทศที่สะสมทองคำไว้มากที่สุดอย่างเป็นทางการคือธนาคารกลางสหรัฐ ที่ยังคงครองแชมป์สะสมทองคำไว้มากที่สุดหลายปีซ้อนด้วยจำนวนทองคำกว่า 8,133.5 ตัน คิดเป็นสัดส่วน 71.9% ของทุนสำรองของประเทศทั้งหมดที่มีอยู่ขณะนี้

สำหรับประเทศไทยอยู่ในอันดันที่ 22

ซึ่งมีทองคำสำรองอยู่ที่ 152.4 ตัน คิดเป็นสัดส่วน 4.6% ของทุนสำรองที่มีอยู่ทั้งหมดนั่นเอง



MThai News

ทั้งนี้หากมีการปรับอันดับหรือข้อมูลใดๆ จะมาแจ้งให้ทราบอีกครั้งหนึ่ง
