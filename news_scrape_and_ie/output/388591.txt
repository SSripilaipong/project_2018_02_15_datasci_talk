ปตท.  เผยปีนี้มีลุ้น กำไรทะลุหลักแสนล้าน บาท หลัง รัฐขึ้นราคาก๊าซ NGV  เหตุช่วยลดภาระขาดทุน
นายวิรัตน์ เอื้อนนฤมิต ประธานเจ้าหน้าที่บริหารการเงิน บริษัท ปตท. จำกัด (มหาชน) หรือ PTT   เปิดเผยว่า ในปีนี้มีโอกาสที่กำไรของบริษัทจะเข้าใกล้ระดับ 100,000 ล้านบาท

หลัง รัฐบาล ได้ปรับ ขึ้นราคาก๊าซ NGV  ซึ่งจะช่วยลดภาระขาดทุนจากธุรกิจ NGV ได้ประมาณ 400 ล้านบาทในไตรมาสสุดท้ายของปีนี้ รวมทั้งช่วยลดภาระขาดทุนทั้งปีได้ 1,600 ล้านบาท จากปกติที่ ปตท.แบกรับภาระขาดทุน NGV ปีละ 20,000 ล้านบาท
ย่างไรก็ตาม นายวิรัตน์เปิดเผยเพิ่มเติมว่า ราคาน้ำมันดิบปัจจุบันที่ลดลงไปมาก ส่งผลให้ ธุรกิจโรงกลั่น มีโอกาสขาดทุนจากสต๊อกน้ำมันในไตรมาส 3 แต่ไตรมาส 4 จะขาดทุนหรือไม่หรือไม่ คงต้องติดตาม ราคาน้ำมันดิบ ในตลาดโลก
ทั้งนี้ งวด 6 เดือนแรกปีนี้ ปตท. มีกำไรสุทธิ 57,885.83 ล้านบาท  ส่วนปีก่อนทั้งปีมีกำไรสุทธิ 94,652.27 ล้านบาท

MThai News
