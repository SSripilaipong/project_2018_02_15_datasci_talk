“ชูเกียรติ โอภาสวงศ์” บอกเป็นไปได้ ปีนี้ข้าวไทยส่งออก 11 ล้านตัน หลังสิ้น ก.ย. อยู่ที่ 7.5 ล้านตัน ชี้อนาคตข้าวไทยปีหน้าสดใส

นายชูเกียรติ โอภาสวงศ์  นายกกิตติมศักดิ์สมาคมผู้ ส่งออกข้าวไทย  เปิดเผยกับ สำนักข่าว ไอ.เอ็น.เอ็น.ว่า การส่งออกข้าวไทยในปีนี้ มีความเป็นไปได้จะอยู่ที่ 11 ล้านตันได้ ตามที่นายกรัฐมนตรีได้พูดในรายการ “คืนความสุขให้คนในชาติ” เนื่องจากตั้งแต่ต้นปีถึงสิ้นเดือนกันยายน ไทยส่งออกข้าวแล้ว 7.5 ล้านตัน และน่าจะทวงแชมป์ส่งออกข้าวไทยจากอินเดียได้ ที่ปัจจุบันส่งออกข้าวได้เพียง 6.4 ล้านตัน ส่วน เวียดนาม 5.3 ล้านตัน ขณะที่ราคาข้าวยังอยู่ในระดับทรงๆ ซึ่งหากรัฐบาลต้องการระบายข้าวที่มีอยู่ในสต๊อกต้องพิจารณาให้รอบคอบ เนื่องจากอาจมีผลกระทบกับราคาข้าวได้ 
อย่างไรก็ตาม สถานการณ์ส่งออกข้าวในปีหน้าของไทย ยังถือว่ามีความสดใส รัฐบาลไม่มีนโยบายประชานิยมเกี่ยวกับข้าว มีเพียงมาตรการช่วยเหลือต้นทุนชาวนา แต่ทั้งนี้ยังต้องจับตาสถานการณ์อย่างต่อเนื่อง เพราะจากที่คาดการณ์ว่า อินเดียจะมีผลผลิตข้าวในปริมาณที่น้อย ซึ่งมีผลกระทบพายุเอลนีโญ นั้น แต่ปรากฏระดับการเกิดพบว่าอยู่ระดับอ่อน

MThai News
