คลัง เผย เตรียมเพิ่มทุน ‘ ไอแบงค์ ‘ 2500 ล้านบาท ด้าน ‘ เอสเอ็มอีแบงก์’  เล็งฟื้นฟูกิจการ ไม่เพิ่มทุน
แหล่งข่าว กระทรวงการคลัง  เปิดเผยว่า ขณะนี้กระทรวงการคลังมีแผน ที่จะ เพิ่มทุนธนาคารอิสลามแห่งประเทศไทย หรือไอแบงก์  จำนวน 2500 ล้านบาท
ซึ่งคาดว่าจะเพียงพอต่อการดำเนินงานของธนาคาร เพราะนอกจากกระทรวงคลังแล้ว ยังมีผู้ถือหุ้นอื่นๆ ที่ต้องใส่เงินเพิ่มทุนเข้ามาด้วย
ด้าน ธนาคารพัฒนาวิสาหกิจขนาดกลาง และขนาดย่อมแห่งประเทศไทย หรือเอสเอ็มอีแบงก์  ทางบอร์ดระบุว่าสามารถ ฟื้นฟูกิจการ ได้โดยไม่จำเป็นต้องเพิ่มทุน

ขณะที่ นายธีรศักดิ์ สุวรรณยศ อดีตกรรมการผู้จัดการใหญ่ และหนึ่งในทีมผู้ก่อตั้งไอแบงก์  เปิดเผยว่า อยากให้ทุกฝ่ายที่เกี่ยวข้องร่วมกันสร้างความเชื่อมั่นในการ ฟื้นฟูกิจการไอแบงก์
และหยุดสร้างกระแสการยุบรวม หรือปิดกิจการ เพราะธนาคารยังดำเนินกิจการต่อได้ และมีพันธกิจสำคัญในการดูแล ให้บริการทางด้านการเงินแก่ ชาวมุสลิม
ส่วนแผนฟื้นฟูกิจการของธนาคารนั้น มองว่าไม่ใช่เรื่องยาก การแก้ไขปัญหาไอแบงก์ ควรจะกลับมาสู่พื้นฐานการแก้ปัญหาของแบงก์โดยทั่วไป คือการแก้หนี้ และมี 3 ส่วนที่เกี่ยวข้องคือ  ทุนสำรอง ลดต้นทุน และหารายได้เข้ามา

MThai News

