นายกรัฐมนตรี  ประชุมคณะกรรมการนโยบายและการบริหารจัดการข้าว พร้อมช่วยเหลือชาวนามีรายได้เพิ่ม เตรียมการระบายข้าว เร่งทำแผนราคาข้าวสูงขึ้น
วันนี้ (6 ต.ค.)  พลเอกประยุทธ์ จันทร์โอชา  นายกรัฐมนตรี และหัวหน้าคณะรักษาความสงบแห่งชาติ หรือ คสช. เป็นประธานการประชุมคณะกรรมการนโยบายและการบริหารจัดการข้าว หรือ นบข. นัดแรก


พล.อ.ประยุทธ์ จันทร์โอชา
พร้อมกล่าวเริ่มการประชุมว่า จะต้องพิจารณาช่วยเหลือประชาชนและชาวนาให้มีรายได้เพิ่มขึ้น แต่ก็ต้องมีการคำนึงเศรษฐกิจของโลก ขณะเดียวกัน จะมีการรับทราบรายงานในสถานการณ์ข้าวโลก การตรวจสอบของคณะกรรมการระบายข้าวในเบื้องต้น การเตรียมการระบายข้าวเพื่อการส่งออก รวมถึงหารือมาตรการให้ราคาข้าวสูงขึ้นในฤดูกาลต่อไป แม้ว่ารัฐบาลจะมีมาตรการระยะสั้นออกมาแก้ไขในขณะนี้ แต่ต้องวางการแก้ปัญหาในระยะยาวให้เป็นไปอย่างยั่งยืน
อย่างไรก็ตาม ต้องติดตามมาตรการช่วยเหลือชาวนา หลังรัฐบาลจะประกาศขอความร่วมมือชาวนางดปลูกข้าวนาปรังในพื้นที่ 26 จังหวัด เนื่องจากน้ำในเขื่อนไม่เพียงพอช่วงหน้าแล้ง โดยให้หันมาปลูกพืชฤดูแล้ง ใช้น้ำน้อยแทน
