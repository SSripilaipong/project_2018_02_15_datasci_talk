ชมรมผู้ประกอบการรถโดยสารประจำทางหมวด 4เอกชน กรุงเทพมหานคร เตรียมขอเข้าพบ “ประจิน” ร้องขอขึ้นค่าโดยสาร 3 บาทหลังได้รับผลกระทบจากการจัดระเบียนรถตู้ของ คสช.



นายฉัตรชัย ภู่อารีย์ ประธานชมรมผู้ประกอบการรถโดยสารประจำทางหมวด 4 เอกชน กรุงเทพมหานคร (รถสองแถว) เปิดเผยว่า สัปดาห์นี้ตัวแทนชมรมฯ จะเข้าพบเพื่อยื่นหนังสือต่อ พอ.อ.อ.ประจิน จั่นตอง รมว.คมนาคม ที่กระทรวงคมนาคม เพื่อขอให้เข้ามาช่วยเหลือผู้ประกอบการรถสองแถว และขอปรับขึ้นค่าโดยสารรถร้อน 3 บาท หรือขึ้นจาก 7 บาท เป็น 10 บาท
ส่วนรถปรับอากาศขอเพิ่มอีก 1บาท ตามระยะทาง จากเริ่มต้น 12 บาท เป็น 13 บาท เพื่อลดภาระขาดทุน เพราะขณะนี้ผู้ประกอบการรถสองแถวที่วิ่งให้บริการในกทม.กว่า 50% หรือประมาณ 2,000 คัน จากทั้งหมด 4000 คัน ตัดสินใจเลิกกิจการไปแล้ว
