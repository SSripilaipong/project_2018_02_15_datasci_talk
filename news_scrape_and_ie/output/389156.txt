ธนาคารไทยพาณิชย์  แต่งตั้ง ผู้บริหารระดับสูง  3 ตำแหน่ง หวังเสริมแกร่ง ลูกค้าบุคคล-ธุรกิจ
ธนาคารไทยพาณิชย์แต่งตั้งผู้บริหารระดับสูง 3 ตำแหน่ง ครอบคลุมทั้งกลุ่ม ลูกค้าธุรกิจ  และกลุ่ม ลูกค้าบุคคล  ประกอบด้วย  นายวิพล วรเสาหฤท ผู้ช่วยผู้จัดการใหญ่อาวุโส กลุ่มลูกค้าธุรกิจ
นางกาญจนา โรจวทัญญู ผู้ช่วยผู้จัดการใหญ่อาวุโส สายบริหารกลยุทธ์การตลาดและการสื่อสาร
และ นางสาวพิภาวิน สดประเสริฐ ผู้ช่วยผู้จัดการใหญ่ สายกลยุทธ์ลูกค้าบุคคล  ตั้งเป้าเสริมศักยภาพการบริหารงานของธนาคารให้มีความแข็งแกร่งยิ่งขึ้น

โดยนาย วิพล วรเสาหฤท  ดำรงตำแหน่งเป็น ผู้ช่วยผู้จัดการใหญ่อาวุโส กลุ่มลูกค้าธุรกิจ รับผิดชอบดูแลงานที่เกี่ยวข้องกับกลุ่มลูกค้าธุรกิจ ทั้งการบริหารลูกค้า บริหารกลยุทธ์ ผลิตภัณฑ์และการพัฒนาธุรกิจ
ที่สามารถตอบสนองความต้องการให้กับผู้ประกอบธุรกิจได้อย่างครบวงจร ก่อนเข้ารับตำแหน่งครั้งนี้ได้สร้างผลงานอันยอดเยี่ยมไว้ในกลุ่มธนาคารไทยพาณิชย์ในตำแหน่งกรรมการผู้จัดการใหญ่
นาง กาญจนา โรจวทัญญู  ดำรงตำแหน่งเป็น ผู้ช่วยผู้จัดการใหญ่อาวุโส สายบริหารกลยุทธ์การตลาดและการสื่อสาร (Strategic Marketing Management and Communication)
รับผิดชอบงานด้านการกำหนดกลยุทธ์การตลาด ภาพลักษณ์องค์กร และแผนการสื่อสารการตลาดไปยังลูกค้าเป้าหมาย เป็นผู้มีความเชี่ยวชาญทางด้านสื่อสารการตลาด
ด้วยมีประสบการณ์ด้านการตลาดในตำแหน่งผู้บริหารระดับสูงเป็นระยะเวลาเกือบ 20 ปี ในธุรกิจขนาดใหญ่ และสถาบันการเงิน อาทิ บริษัทยูนิลีเวอร์ ไทย เทรดดิ้ง บริษัทหลักทรัพย์จัดการกองทุนรวม เอ็มเอฟซี และธนาคารทหารไทย
และนางสาว พิภาวิน สดประเสริฐ  ปัจจุบันดำรงตำแหน่ง ผู้ช่วยผู้จัดการใหญ่ สายกลยุทธ์ลูกค้าบุคคล ทำ หน้าที่รับผิดชอบด้านการวางกลยุทธ์ทางด้านผลิตภัณฑ์และบริการทางการเงิน เพื่อนำเสนอให้กับกลุ่มลูกค้ารายย่อย
อาทิ ผลิตภัณฑ์เงินฝาก และการลงทุน ด้วยมีประสบการณ์ด้านการเงินและการลงทุนกับสถาบันการเงินชั้นนำทั้งในและต่างประเทศเป็นระยะเวลากว่า 15 ปี ก่อนร่วมงานกับธนาคารเคยทำงานกับบริษัทชั้นนำทั้งไทยและต่างประเทศ

MThai News
