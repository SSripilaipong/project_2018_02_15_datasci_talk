ดร.สามารถ ราชพลสิทธิ์ อดีตส.ส.พรรคประชาธิปัตย์และอดีตรองผู้ว่าฯ กทม.โพสต์เฟซบุ๊กส่วนตัว ระบุถึงขสมก.ว่า ขสมก.ทำมึน!รถเมล์  NGV ทำรายได้หดกว่า 1.3 ล้านบาทต่อวัน
โดนในเฟสบุ๊คของ ดร.สามารถ ราชพลสิทธิ์ ระบุข้อความว่าแสดงความคิดเห็นว่า ต้องการให้ ขสมก. เร่งจัดซื้อรถเมล์ NGV จำนวน 3,183 คัน ให้ได้โดยเร็ว โดยมีเงื่อนไขว่า ข้อกำหนดของผู้ว่าจ้าง (Terms of Reference หรือ TOR) จะต้องเป็นธรรม โปร่งใส ไม่ล็อกสเปกให้ผู้ประกอบการรายหนึ่งรายใด และ ขสมก. จะต้องเตรียมความพร้อมในการจัดหาสถานีเติมก๊าซธรรมชาติที่อยู่ไม่ไกลจากอู่รถเมล์



โดยหลังจาก ปตท. มีบันทึกถึง ขสมก. โดยกำหนดให้ ขสมก. นำรถเข้าเติมก๊าซที่สถานีแนวท่อจำนวน 16 สถานี และสถานีที่ ปตท. ลงทุนให้ ขสมก. อีก 3 สถานี แต่ไม่ยอมให้ ขสมก. นำรถเข้าเติมก๊าซที่สถานีนอกแนวท่อจำนวน 48 สถานี ตามที่ ขสมก. ร้องขอ ดังที่ผมได้โพสต์ไปแล้วเมื่อวันที่ 4 ตุลาคม 2557 นั้น ปรากฏว่าบันทึกฉบับนี้ได้สร้างความหนักใจให้กับ ขสมก. เพราะจะทำให้ ขสมก. ต้องวิ่งรถเปล่าไปเติมก๊าซที่สถานีแนวท่อ ส่งผลให้ ขสมก. ต้องสูญเสียก๊าซโดยไม่เกิดประโยชน์ และสูญเสียเวลาที่จะให้บริการผู้โดยสาร ซึ่งนำไปสู่การสูญเสียรายได้จากค่าโดยสารไปมากพอสมควร
ข้อเท็จจริงดังกล่าวข้างต้นปรากฏอยู่ในบันทึกข้อความภายใน ขสมก. ลงวันที่ 7 สิงหาคม 2557 จากฝ่ายการเดินรถถึงผู้อำนวยการ ซึ่งมีข้อความตอนหนึ่งว่า
“ในส่วนของฝ่ายการเดินรถองค์การ ได้พิจารณาผลกระทบในการนำรถโดยสารเข้าใช้บริการสถานีก๊าซของบริษัท ปตท. จำกัด (มหาชน) จำนวน 16 แห่ง มีผลกระทบ ดังนี้
1. จำนวนเที่ยววิ่งลดลง จำนวน 3,228 เที่ยว/วัน 
2. จำนวน กม. บริการสูญเปล่า จำนวน 90,964 กม./วัน 
3. จำนวนค่าเชื้อเพลิง (ก๊าซ) ที่สูญเสีย จำนวน 530,623.32 บาท/วัน 
4. จำนวนรายได้ค่าโดยสารที่คาดว่าจะลดลง จำนวน 1,291,383.66 บาท/วัน”
หากรวมค่าก๊าซและรายได้ที่ลดลงจะได้จำนวนเงินที่ ขสมก. จะต้องสูญเสียไปถึง 1,822,006.98 บาท/วัน
ผมเข้าใจว่ารัฐบาลยังไม่รับทราบปัญหาสถานีจ่ายก๊าซธรรมชาติ อาจเป็นเพราะ ขสมก. ไม่ได้รายงาน หรือเหตุผลใดก็ตาม ด้วยเหตุนี้ ผมจึงขอเรียกร้องให้รัฐบาลเร่งหาสถานีจ่ายก๊าซธรรมชาติซึ่งอยู่ไม่ไกลจากอู่ให้ ขสมก. ให้ได้ก่อนที่จะนำรถใหม่เข้ามา โดยอาจจะพิจารณาใช้แนวทางตามที่ผมได้เสนอไว้เมื่อวันที่ 4 ตุลาคม 2557




MThai News
