โบรกฯคาด ดัชนีฯหุ้นไทย วันนี้มีโอกาสรีบาวน์ขึ้นได้ในกรอบจำกัด แต่โดยรวมทั้งสัปดาห์ยังซึมลงต่อเนื่อง
บริษัทหลักทรัพย์ ธนชาต  วิเคราะห์ว่า ดัชนีฯหุ้นไทยวันนี้มีโอกาสเกิด Technical Rebound หลังปรับลดลงมาที่บริเวณแนวรับ 1,540 จุด ด้วยเป้าหมายการ Rebound ที่บริเวณ 1,555จุด
ขณะที่ระยะสัปดาห์ยังคงอยู่ในรอบพักฐาน ส่วนการปรับลดประมาณการ  GDP  ปี 2014-15 ลงเหลือ 1.5-3.5% ของ  World Bank  คาดว่าจะส่งผลกระทบกับ SET เพียงระยะสั้นเท่านั้น

กลยุทธ์หาจังหวะเก็งกำไร กลุ่มหุ้นที่ปรับลดลงแรงก่อนหน้าอย่างกลุ่มรับเหมาฯ อสังหาฯ เท่านั้น ควรรอให้มีสัญญาณยืนยันการกลับตัว ก่อนซื้อหุ้นคืน
บริษัทหลักทรัพย์ บัวหลวง  ประเมินว่า ตลาดหุ้นวันนี้น่าจะซึมลงต่อในกรอบแคบ ๆ สลับเด้งขึ้นบ้างสั้นๆ แนวรับ 1,537 จุด และแนวต้าน 1,557 จุด
โดยการปรับลงแรงของดัชนีฯเมื่อวาน ส่งผลให้แนวโน้มระยะสัปดาห์ แย่กว่าคาด ใครที่ขายกระชับพอร์ตตามคำแนะนำระยะเดือนแล้ว แนะนำพักการลงทุนเพื่อรอดูสถานการณ์
รวมถึงใช้เม็ดเงินจำกัดในการเก็งกำไร คาดหุ้นไทยมีโอกาส ซิ๊กแซกลง ในช่วง 4 วันทำการที่เหลือของสัปดาห์ โดยอังคาร-พุธ คาดซึมลงต่อ ก่อนลุ้นเด้งสั้นๆ ปลายสัปดาห์
ขนะที่  MBKET  คาดว่า ดัชนีฯหุ้นไทยจะมีโอกาสฟื้นตัว สู่แนว 1,570-1,580 จุด ในระลอกแรกของการฟื้นตัว ลดลงจากการประเมินเดิมที่ 1,600 จุด
จากบรรยากาศการลงทุนช่วงสั้นที่ยังเปราะบาง ภายใต้ปัจจัยพื้นฐานที่ยังคงสนับสนุนการฟื้นตัวของตลาดหุ้นไทย ได้แก่ การโรดโชว์ของตลาดหลักทรัพย์ฯ ที่รอพบปะนักลงทุนต่างประเทศ ในวันที่ 8 ต.ค.นี้
การประชุม ครม.วันนี้ อาจมีการพิจารณามาตรการกระตุ้นภาคการท่องเที่ยวในช่วง 3 เดือนสุดท้ายของปีนี้ เพื่อผลักดันเศรษฐกิจให้เติบโต 4%  ตามเป้าหมายที่รองนายกฯ ม.ร.ว.ปรีดิยาธร
แนะนำถือพอร์ตเก็งกำไร เพื่อรอขายทำกำไรเมื่อเกิด Technical Rebound ในระลอกแรก 1,570-1,580 จุด พร้อม เข้าเก็งกำไรในหุ้นเป้าหมาย หากราคาหุ้นเป้าหมายเกิดการปรับฐานลงระหว่างชั่วโมงการซื้อขาย

หุ้นเด็ดรายตัว คลิ๊ก>>>>>>>

MThai News
