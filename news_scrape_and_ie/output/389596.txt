สำนักงานนโยบายและแผนการขนส่งและจราจรเลือกระบบบีอาร์ที เป็นโครงข่ายเพื่อเชื่อมโยงการเดินทาง ภายในย่านพหลโยธินถึงห้างเซ็นทรัล ระยะทางรวม 10.3 กิโลเมตร งบลงทุน 8,297 ล้านบาท



โดยการก่อสร้างจะก่อสร้างแนวเส้นทางวิ่งเป็นวงกลม จากสถานีกลางบางซื่อ ผ่านรถไฟฟ้าบีทีเอสและรถไฟฟ้าใต้ดินที่สถานีจตุจักร ห้างเซ็นทรัล ลาดพร้าว อาคารเอนเนอร์ยี่คอมเพล็กซ์ โครงการพัฒนาย่าน กม.11  มาสิ้นสุดที่สถานีจตุจักรของรถไฟสายสีแดง (บางซื่อ-รังสิต)
ซึ่งรูปแบบก่อสร้างจะเป็นโครงสร้างยกระดับ 3.14 กิโลเมตร วิ่งรอบสถานีกลางบางซื่อ จอดป้าย 2 สถานี คือ สถานีที่ 1-2 จากนั้นลัดเลาะมาตามแนวรถไฟสายสีแดง แล้วยกข้ามทางด่วนและสวนจตุจักร ไล่มาจนถึงรถไฟฟ้าบีทีเอสที่สถานีหมอชิต จะเป็นจุดที่ตั้งของสถานีที่ 3-4 และตั้งแต่สถานีที่ 5-13 จะวิ่งอยู่ระดับดิน ระยะทาง 7.16 กิโลเมตร
ขณะที่การพัฒนาจะแบ่งเป็น 2 เฟส คือระยะแรกเริ่มต้นสถานีกลางบางซื่อ-ห้างเซ็นทรัล ลาดพร้าว มี 6 สถานี ซึ่งจะเริ่มปี 2560 มูลค่าลงทุน 3,793.6 ล้านบาท ส่วนเฟสที่ 2  ในสถานีที่ 7-13 เริ่มจากเซ็นทรัล ลาดพร้าว-สถานีกลางบางซื่อ จะเริ่มปี 2565 เงินลงทุน 4,504.8 ล้านบาท

MThai News
