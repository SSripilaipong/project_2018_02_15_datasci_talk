ธนาคารอิสลามแห่งประเทศไทย หรือ iBank คาดกระบวนการตรวจสอบฐานะทางการเงินจะแล้วเสร็จสิ้นเดือน พ.ย. พร้อมยืนยันสามารถเสนอแผนฟื้นฟูธนาคารได้ภายในสิ้นปีนี้แน่นอน



นายชัยวัฒน์ อุทัยวรรณ ประธานกรรมการธนาคารอิสลามแห่งประเทศไทย (iBank) เปิดเผยว่า  ในตอนนี้ยังไม่สามารถบอกได้ว่าธนาคารจะต้องการใช้เงินเพิ่มทุนจากกระทรวงการคลังและผู้ถือหุ้นทั้งหมดเท่าไหร่ โดยต้องรอดูความชัดเจนเรื่องความต้องการใช้เงินจากกระบวนการจัดทำ Due Diligence (การตรวจสอบวิเคราะห์สถานะ )และแผนฟื้นฟูก่อน โดยก่อนหน้านี้คณะกรรมการธนาคารชุดเดิมได้เสนอไปยังกระทรวงการคลังเพื่อขอเงินเพิ่มทุนจำนวน 7 พันล้านบาท
ซึ่งขณะนี้กระบวนการทำ Due Diligence ดำเนินการไปแล้วกว่า 74% ซึ่งคาดว่าภายในสิ้น พ.ย.นี้  ในส่วนของจำนวนเงินที่จะขอเพิ่มทุนนั้น ต้องดูสัดส่วนเงินเพิ่มทุน และดูความต้องการใช้เงินเป็นที่ตั้ง ดังนั้นธนาคารจึงไม่อยากเอาเงินที่ได้มากองไว้โดยไม่ได้ใช้ประโยชน์ โดยคาดว่าหากทุกอย่างเรียบร้อย เงินเพิ่มทุนจะเข้ามาถึงธนาคารในช่วงต้นปี 2558
ทั้งนี้หากจัดการทุกอย่าเรียบร้อยแล้ว ไอแบงก์จะเดินหน้าในการสร้างพันธมิตรทางธุรกิจในต่างประเทศ อาทิ มาเลเซีย อินโดนีเซีย และพม่า เพื่อขยายการทำธุรกรรมไปยังประเทศเหล่านี้ให้มากขึ้น และเพื่อให้ธนาคารแข็งแกร่งสามารถรองรับการเปิดประชาคมเศรษฐกิจอาเซียน (AEC) ได้ในอนาคต

MThai News

คลังเตรียมเพิ่มทุน ‘ไอแบงก์’ 2,500 ลบ.
