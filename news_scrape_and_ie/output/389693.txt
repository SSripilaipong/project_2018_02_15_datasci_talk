ช่อง 3 เมินยื่นผังให้บอร์ดกสท.พิจารณา ประกาศรอคำสั่งศาลปกครองชี้ชะตา 11 ต.ค.นี้
นายฐากร ตัณฑส์ทธิ์ เลขาธิการคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) เปิดเผยว่า ได้หารือกับผู้บริหารบริษัท บางกอกเอ็นเตอร์เทนเมนต์ หรือ ช่อง 3 เมื่อวันที่ 7 ต.ค. ซึ่งทางช่อง 3 ยืนยันว่าไม่ขอรับมติจากคณะกรรมการกิจการกระจายเสียงและกิจการโทรทัศน์ (กสท.) ที่ให้ช่อง 33 เอชดี ที่เป็นช่องดิจิตอลนำผังรายการช่อง 3 อะนาล็อกมาออกอากาศ เพื่อไม่ให้เกิดปัญหาจอดำบนโครงข่ายดาวเทียมและเคเบิ้ล

ทั้งนี้ ช่อง 3 เห็นว่า การที่กสท. ให้บีอีซี มัลติมีเดีย เจ้าของช่องดิจิทอลซื้อรายการของช่อง 3 อะนาล็อกยังไม่มีแนวทางที่ชัดเจนเพียงพอ ดังนั้น ช่อง 3 จึงขอไม่ดำเนินการใดๆ จนกว่าศาลปกครองกลางจะมีคำสั่ง หลังเวลา 16.30 น. ของวันที่ 11 ต.ค. ซึ่งเป็นวันสิ้นสุดระยะเวลาที่โครงข่ายดาวเทียมและเคเบิลจะเผยแพร่สัญญาณช่อง 3 อะนาล็อก
MThai News
