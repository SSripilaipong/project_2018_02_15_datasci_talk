ผู้ว่าการท่องเที่ยวแห่งประเทศไทยเผยไตรมาส 4 เหนื่อย หลังยอดนักท่องเที่ยว 3 ไตรมาสไม่เข้าเป้า
ผู้ว่าการการท่องเที่ยวแห่งประเทศไทย ยอมรับ ท่องเที่ยวไทยในไตรมาส 4 อาจลดลง เนื่องจากยอดนักท่องเที่ยว กรุงเทพฯ พัทยา หัวหิน ชะอำ ใน 3 ไตรมาสที่ผ่านมา ไม่เข้าเป้า


นายธวัชชัย อรัญญิก ผู้ว่าการการท่องเที่ยวแห่งประเทศไทย (ททท.) เปิดเผยกับ สำนักข่าว ไอ.เอ็น.เอ็น .ถึงภาพรวมการท่องเที่ยวไตรมาส 4 ปี 2557 โดยยอมรับว่า เหนื่อย โดยเฉพาะตลาดในกรุงเทพฯ พัทยา หัวหิน ชะอำ ที่ตัวเลขนักท่องเที่ยว ยังไม่เป็นไปตามที่ต้องการ
แต่ในแหล่งท่องเที่ยวอื่น ๆ อาทิ ภูเก็ต เชียงใหม่ กระบี่ ก็มีนักท่องเที่ยวบินตรงเข้ามาแล้ว พร้อมยืนยันว่า ททท. จะทำงานอย่างเต็มที่ เพื่อนำเสนอและโปรโมทแหล่งท่องเที่ยว ให้ต่างชาติได้เห็นและดึงดูดให้เดินทางเข้ามาท่องเที่ยวในประเทศไทย และย้ำว่า ททท. ยังคงเป้าหมายตัวเลขนักท่องเที่ยวปีนี้ไว้ที่ 25.5 ล้านคน พร้อมเชิญชวนให้ประชาชนคนไทยเที่ยวเมืองไทยกันมากขึ้น

MThai News
