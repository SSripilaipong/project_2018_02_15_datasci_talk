สมาคมค้าทองคำประกาศราคาซื้อ-ขายทอง ประจำวันพุธที่ 8 ตุลาคม 2557 ครั้งที่ 1 เมื่อเวลา 09.24 น. ซึ่งราคาทองรูปพรรณคงที่ขายบาทละ 19,200 บ.



ราคาทองรูปพรรณ  รับซื้อบาทละ 18,434.56 บาท ขายออกบาทละ 19,200 บาท
ราคาทองคำแท่ง  รับซื้อบาทละ 18,700 บาท ขายออกบาทละ 18,800 บาท
วิเคราะห์ราคาทอง
ราคาทองสปอตตลาดสหรัฐขยับขึ้น 2.09 ดอลลาร์ สู่ 1,208.74 ดอลลาร์ต่อออนซ์ในช่วงท้ายตลาดของวันอังคาร ทำให้ราคาทองปรับขึ้นเป็นวันที่สองติดต่อกัน
ซึ่งราคาทองคำตลาดโลกกลับมาฟื้นตัวขึ้น หลังจากสัปดาห์ที่ผ่านมาทองคำดิ่งลงแตะระดับต่ำสุดในรอบ 15 เดือน เนื่องมาจากการอ่อนค่าของสกุลเงินดอลลาร์ถือเป็นปัจจัยบวกที่ช่วยหนุนตลาด ซึ่งการอ่อนค่าของสกุลเงินดอลลาร์จะทำให้ทองคำซึ่งซื้อขายในรูปสกุลเงินดอลลาร์นั้นมีราคาถูกลงและดึงดูดแรงซื้อสำหรับนักลงทุนที่ถือสกุลเงินอื่นๆ
นอกจากนี้ ตลาดทองคำยังได้รับแรงหนุนเพิ่มเติมจากการที่ตลาดหุ้นนิวยอร์กอ่อนแรงลงเมื่อคืนนี้ จึงเป็นแรงกระตุ้นให้นักลงทุนกลับเข้าซื้อทองคำในฐานะสินทรัพย์ที่ปลอดภัย หลังจากที่กองทุนการเงินระหว่างประเทศ (IMF) ปรับลดตัวเลขคาดการณ์อัตราการเติบโตของเศรษฐกิจโลก และตัวเลขผลผลิตภาคอุตสาหกรรมของเยอรมนีดิ่งลงอย่างรุนแรง
นักวิเคราะห์คาดว่า ราคาทองคำจะเคลื่อนไหวโดยเฉลี่ยที่ระดับ 1,400 ดอลลาร์ต่อออนซ์ในปี 2558 และ จะดีดตัวขึ้นแตะระดับ 1,450 ดอลลาร์ต่อออนซ์ในปี 2558 เนื่องจากสภาพคล่องและความต้องการทองคำทั่วโลกยังคงแข็งแกร่ง

MThai News
