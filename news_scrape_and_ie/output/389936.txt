จัดอันดับ 10 ธุรกิจแฟรนไชส์สุดฮอต สำหรับนักลงทุนมือใหม่
การเริ่มต้นทำธุรกิจของนักลงทุนมือใหม่ ต้องเริ่มจากอะไร ? การวางแผนที่ยอดเยี่ยม-ดีพร้อม ทำเลที่ตั้งที่เหมาะสม สินค้าและบริการ แหล่งเงินลงทุน รวมถึงการสร้างแบรนเป็นของตัวเอง ซึ่งการลงทุนทำธุรกิจต้องใช้หลากหลายปัจจัยเข้ามาเป็นส่วนประกอบ ดังนั้นหลายๆคน จึงขจัดปัญหาเหล่านี้ โดยการลงทุนด้วยการซื้อแบรนด์ที่มีชื่อเสียงทอยู่แล้ว มาทำเป็นธุรกิจของตัวเอง อย่างที่เรียกว่า  ธุรกิจแฟรนไชส์  (Franchise)





แฟรนไชส์คืออะไร ?
แฟรนไชส์เป็นช่องทางการทำธุรกิจอย่างหนึ่งซึ่งผู้ซื้อแฟรนไชส์จะได้รับสิทธิ์ในการบริหารธุรกิจตามระบบแฟรนไชส์ ซึ่งกำหนดโดยเจ้าของแฟรนไชน์ โดยเจ้าของแฟรนไชน์จะให้สิทธิ์แก่ผู้ซื้อแฟรนไชส์ในการใช้เครื่องหมายการค้า ความลับทางการค้า ข้อมูลลับ และทรัพย์สินทางปัญญาซึ่งมีความเกี่ยวข้องกับเจ้าของแฟรนไชส์
อีกทั้งจะคอยให้ความช่วยเหลือผู้ซื้อในการบริหารธุรกิจและจัดเก็บค่าธรรมเนียมบางอย่างสำหรับการอนุญาตให้ใช้สิทธิประโยชน์จากผู้ซื้อแฟรนไชส์ ซึ่งในปัจจุบันธุรกิจแฟรนไชส์ได้รับความนิยมอย่างแพร่หลายจากเหล่านักลงทุนมือใหม่ เนื่องจากเป็นธุรกิจที่ง่ายและสะดวกในการลงทุน อีกทั้งความเสี่ยงที่ถือว่าต่ำกว่าการลงทุนด้วยตนเอง
วันนี้ทาง News MThai จึงขอรวบรวมเหล่าธุรกิจแฟรนไชส์ 10 อันดับที่มีสาขามากที่สุดในประเทศไทยมาให้ได้ทราบกัน เผื่อจะอีกหนึ่งเป็นทางเลือกสำหรับผู้ที่ต้องการเริ่มทำธุรกิจแฟรนไชส์

อันดับ 10 บริษัท วินเซ็นท์ เซ็นเตอร์เซอร์วิส กรุ๊ป จำกัด
ค่าแฟรนไชส์ : 195,000 บาท จำนวน 350 สาขา

ธุรกิจสุดฮอตอันดับ 10 ตกเป็นของ  วินเซ็นท์ เซ็นเตอร์เซอร์วิส  เป็นธุรกิจแฟรนไชส์ที่รวมงานบริการหลากหลายไว้ในจุดเดียว อาทิ บริการรับส่งเอกสารและพัสดุด่วน จุดรับชำระค่าใช้จ่าย ศูนย์ประกันภัย จุดจองตั๋วเดินทาง จุดเติมเงินออนไลน์ ศูนย์ถ่ายเอกสารครบวงจร ศูนย์บริการหมึกพิมพ์ และศูนย์ถ่ายรูปด่วนดิจิตอล อีกทั้งมีการเสริมรายได้หน้าร้านด้วยบริการ ตู้น้ำดื่มหยอดเหรียญ วินเซ็นท์ วอเตอร์
โดยจุดประสงค์ของการขายแฟรนไชส์นี้เพื่อตอบสนองความต้องการด้านบริการ และวิถีชีวิตที่เร่งรีบของชุมชน จนทำมีสาขากว่า 350 สาขาทั่วประเทศเลยทีเดียว

อันดับ 9 บริษัท สมาร์ท เบรน จำกัด
ค่าแฟรนไชส์ : 190,000 บาท จำนวน 360 สาขา




สำหรับอันดับที่ 9 เป็นของ  สมาร์ท เบรน  แฟรนไชส์ทางด้านการศึกษา โดยหลักสูตรได้รับการรับรองโดยกระทรวงศึกษาธิการ ในหลักสูตร “ จินตคณิต” คือหลักสูตรพัฒนาสมองสำหรับเด็กอายุ 5 – 12 ปี  ซึ่งพัฒนาเด็กให้มีความจำเป็นเลิศ และรู้จักใช้จินตนาการโดยใช้สมาธิอย่างต่อเนื่อง คือฟังและคิดคำนวณ ซึ่งครอบครัวที่มีลูกๆ หลานๆ ก็มักจะส่งเด็กๆเข้าเรียน เพื่อเป็นการเตรียมความพร้อมและพัฒนาความสามารถของเด็กในวัยเรียน ทำให้แฟรนไชส์นี้สามารถขยายสาขาได้ถึง 360 สาขาทั่วประเทศ

อันดับ 8 คุมอง
ค่าแฟรนไชส์ : 150,000 บาท จำนวน 420 สาขา

ส่วนอันดับที่ 8 ตกเป็นของแฟรนไชส์ คุมอง  เป็นธุรกิจที่เกี่ยวกับการเรียน การศึกษา โดยเน้นสอบเฉพาะวิชาคณิตศาสตร์ ภาษาไทย ภาษาอังกฤษ 
อีกทั้ง คุมองเป็นธรุกิจทางด้านการศึกษาที่มีเครือข่ายมากที่สุดในโลกอีกด้วย ซึ่งในประเทศไทยมีทั้งหมด 420 สาขา

อันดับ 7 เอ็มมิลค์
ค่าแฟรนไชส์ : 21,000 บาท จำนวน 455 สาขา
แฟรนไชส์ เอ็มมิลค์  ติดมาอยู่ในอันดับที่ 7 โดยสินค้าเอ็มมิลค์ จะเหมือนกับร้านขายขนมปังสังขยาและนมสดทั่วไป โดยจะเน้นไปที่เครื่องดื่มนมสด เช่น กาแฟนมสด โกโก้นมสด น้ำแดงนมสด นมสดร้อน-เย็น สังขยาใบเตย ซึ่งเป็นขนมทานเล่น และถือที่ว่าเป็นที่นิยมจนมีมากกว่า 455 สาขาทั่วประเทศ

อันดับ 6 ร้านปังสด ขนมปัง-นมสด
ค่าแฟรนไชส์ : 25,000 บาท จำนวน 500 สาขา




แฟรนไชส์อันดับที่ 6 เป็นของ  ร้านปังสด ขนมปัง-นมสด  ซึ่งหลายๆ ท่านมักจะเห็นร้านค้านี้ตามห้างสรรพสินค้าทั่วไป ซึ่งจะขายสินค้าประเภทอาหาร โดยเฉพาะขนมปังสังขยา ที่เป็นที่เลื่องชื่อถึงความนุ่ม หวาน มัน ของสังขยา ซึ่งแม้ว่าจะเป็นเพียงร้านเล็กๆ แต่ก็สามารถขยายสาขาได้กว่า 500 สาขาทั่วประเทศ ซึ่งหากใครมองหาร้านค้าที่ไม่ใหญ่หรือมีพื้นที่จำกัดในการขาย ร้านปังสด ขนมปัง-นมสด ก็ถือเป็นอีกหนึ่งทางเลือกที่น่าสนใจ

อันดับ 5 เอ็ม กาแฟนมสด
ค่าแฟรนไชส์ : 6,900 บาท จำนวน 560 สาขา


ร้านกาแฟถือเป็นอีกหนึ่งธุรกิจยอดฮิตในปัจจุบัน เพราะไม่ว่าจะไปที่ไหนก็มักจะเห็นร้านกาแฟตั้งอยู่ทั่วทุกหัวมุมถนน ซึ่งหนึ่งในนั้นคือแฟรนไชส์ เอ็ม กาแฟนมสด ซึ่งเป็นธุรกิจที่เติบโตอย่างมากในช่วง 2- 3 ปีที่ผ่านมา โดยร้านเอ็ม กาแฟนมสด มีสูตรยอดนิยม กว่า 70 เมนูให้เลือกสรร จัดว่าเป็นอีกหนึ่งธุรกิจที่น่าสนใจเลยทีเดียว

อันดับ 4 เฟรชมาร์ท
ค่าแฟรนไชส์ : 790,000 บาท จำนวน 600 สาขา



อันดับที่ 4 เป็นของ เฟรชมาร์ท  ร้านขายสินค้าสะดวกซื้อ หรือที่หลายคนเรียกว่า Minimart โดยจำหน่ายสินค้าในหมวดเครื่องใช้ทั่วไปในชีวิตประจำวัน ซึ่งมีการดำเนินธุรกิจบริหารงานโดยคนไทยเพื่อคนไทย เป็นอีกหนึ่งธุรกิจที่น่าสนใจ เนื่องจากระบบการทำงานของคนไทยที่บริหารกันเอง และสัญญาที่ไม่มีความยุ่งยากมากเกินไป จึงเป็นอีกหนึ่งแฟรนไชส์ที่ถือว่าได้รับความนิยมจนมีสาขาทั่วประเทสกว่า 600 สาขาเลยทีเดียว

อันดับ 3 มายเปย์ ตู้ชำระค่าบริการ
ค่าแฟรนไชส์ : 44,550 บาท จำนวน 800 สาขา


ท็อปเทนอันดับ 3 เป็นของ  มายเปย์  ตู้ชำระค่าบริการ โดยเป็นผู้ให้บริการทางด้านการรับชำระเงิน การเติมเงินออนไลน์ โดยให้บริการชำระเงินและเติมเงินแบบอัตโนมัติหลากหลายค่าย ซึ่งสามารถเห็นตู้นี้ได้อย่างแพร่หลายในประตูทางเข้า เช่น ห้างสรรพสินค้า อาคารสำนักงาน สถานีรถไฟฟ้า MRT รวมไปถึงในมหาวิทยาลัยหลายแห่งอีกด้วย โดยมีจำนวนสาขากว่า 800 สาขา

อันดับ 2 ไจเเอ้นลูกชิ้นปลาระเบิดเถิดเทิง
ค่าแฟรนไชส์ : 6,900 บาท จำนวน 1,000 สาขา

อันดับ 2 ตกเป็นของ  ไจเเอ้นลูกชิ้นปลาระเบิดเถิดเทิง  ซึ่งเป็นแฟรนไชส์ที่เกี่ยวกับเรื่องอาหารหรืออาจจะอยู่ในหมวดของอาหารทานเล่น ถือเป็นอีกหนึ่งร้านค้าที่เป็นที่ชื่นชอบของใครหลายๆ คน ที่ไม่ว่าจะไปเที่ยวที่ไหนจะเห็นร้านลูกชิ้นปลาร้านนี้เปิดอยู่ทั่วทุกหัวมุมถนน อีกทั้งเป็นที่นิยมของผู้บริโภคกันอย่างแพร่หลาย ซึ่งหลายๆ คนยืนยันว่าถ้าเป็นลูกชิ้นปลาไจแอ้นจริงต้อง กรอบนอก นุ่มใน และน้ำจิ้มที่เผ็ดจี๊ด ถึงจะเชื่อว่าเป็นของจริง ซึ่งแฟรนไชส์นี้มีถึง 1,000 สาขาเลยทีเดียว

อันดับ 1 เซเว่น-อีเลฟเว่น
ค่าแฟรนไชส์ : 1,500,000 บาท มีจำนวนทั้งสิ้น 7,800 สาขา

อันดับที่ 1 แน่นอนว่าไม่ใช่ใคร ต้องเป็นของ แฟรนไชส์  เซเว่น-อีเลฟเว่น  อย่างแน่นอน เชื่อว่าทุกคนในที่นี้ไม่มีใครไม่รู้จักร้านสะดวกซื้อที่เปิดบริการตลอด 24 ชั่วโมงอย่าง เซเว่น อีเลฟเว่น
โดยเซเว่น อีเลฟเว่น เป็นร้านสะดวกซื้อ ที่จำหน่ายสินค้าในหมวดเครื่องใช้ทั่วไปในชีวิตประจำวัน โดยเปิดให้บริการตลอด 24 ชั่วโมง ซึ่งอยู่ในเครืองของ บริษัท ซีพี ออลล์ จำกัด (มหาชน) ในเครือเจริญโภคภัณฑ์ ซึ่งเป็นผู้บริหารแฟรนไชส์เซเว่นอีเลฟเว่นในประเทศไทย จากการลงนามในสัญญา ซื้อสิทธิประกอบกิจการ จากเจ้าของสิทธิ์ เมื่อวันที่ 7 พฤศจิกายน พ.ศ. 2531
ในปัจจุบัน เซเว่นอีเลฟเว่นในประเทศไทยมีจำรวมกว่า 7,800 สาขา โดยแบ่งเป็นเฉพาะในกรุงเทพมหานครกว่า 500 สาขา รองลงมาคือชลบุรี มีมากกว่า 200 สาขา ซึ่งหากรวมสาขาแล้ว ไทยมีสาขามากเป็นอันดับ 3 ของโลก รองจากญี่ปุ่นและไต้หวัน นอกจากนี้ยังถือเป็นร้านค้าปลีกที่มีเครือข่ายมากที่สุด โดยมียอดขายเฉลี่ย 65,019 บาท ต่อวันต่อสาขาอีกด้วย
หากจะพูดถึงเสน่ห์ของการทำแฟรนไชส์ที่ถูกต้อง คงต้องยกให้กับการมีเข็มทิศทางธุรกิจที่แน่นอน บวกกับการมีพันธมิตรร่วมคิด ซึ่งแทนที่ผู้ขายจะต้องดำเนินธุรกิจด้วยตนเอง ธุรกิจแฟรนไชส์จะช่วยการดำเนินธุรกิจนั้นให้ง่ายขึ้น และที่สำคัญคือมีคนช่วยคิดวางแผนการเงินให้โดยไม่ต้องลองผิดลองถูก ถือเป็นอีกหนึ่งธุรกิจที่นักลงทุนมือใหม่มักเลือกเป็นธุรกิจแรกในชีวิตของตน 
 ผู้ที่สนใจ สามารถหาข้อมูลเกี่ยวกับธุรกิจแฟรนไชส์ได้ทาง www.thaibizmalay.com

MThai News
ขอขอบคุณข้อมูลจาก  www.thaifranchisecenter.com
