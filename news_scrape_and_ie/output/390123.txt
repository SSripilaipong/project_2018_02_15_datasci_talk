ธนาคารกรุงเทพ  ประกาศ ปิดปรับปรุงระบบ อิเล็กทรอนิกส์ 10-11 ตค.นี้ โดยลูกค้าไม่สามารถใช้บริการผ่านตู้  ATM เครื่องฝากเงินสด และไอแบงก์กิ้งได้
ธนาคารกรุงเทพ จำกัด (มหาชน) หรือ BBL  เปิดเผยว่า ธนาคารจะทำการปิดปรับปรุงระบบอิเล็กทรอนิกส์ เพื่อเพิ่มประสิทธิภาพการให้บริการ โดย เขตนครหลวงจะดำเนินการในวันศุกร์ที่ 10 ตุลาคม 2557 เวลา 22.30 น. ถึงวันเสาร์ที่ 11 ตุลาคม 2557 เวลา 7.00 น.

ส่วนเขต ต่างจังหวัดจะดำเนินการในวันศุกร์ที่ 17 ตุลาคม 2557 เวลา 22.30 น. ถึงวันเสาร์ที่ 18 ตุลาคม 2557 เวลา 7.00 น.
ซึ่งจะทำให้ลูกค้าของธนาคารกรุงเทพไม่สามารถทำธุรกรรมต่างๆ ผ่านเครื่องเอทีเอ็ม เครื่องรับฝากเงินสดอัตโนมัติ บริการธนาคารทางอินเทอร์เน็ต  (บัวหลวง ไอแบงก์กิ้ง และ บิซ ไอแบงก์กิ้ง)
บริการธนาคารทางโทรศัพท์เคลื่อนที่ ( บัวหลวง เอ็มแบงก์กิ้ง ) และบางบริการผ่านบัวหลวงโฟนของธนาคารเป็นการชั่วคราว
ทั้งนี้ ธนาคารต้องขออภัยในความไม่สะดวกที่เกิดขึ้นเป็นการชั่วคราว หากลูกค้ามีข้อสงสัยประการใดสามารถสอบถามรายละเอียดเพิ่มเติมได้ที่บัวหลวงโฟน โทร.1333 หรือ (66) 2-645-5555 ตลอด 24 ชั่วโมง และ www.bangkokbank.com

MThai News
