ตลาดหุ้นไทยเช้าวันนี้ (10 ต.ค.) เปิดทำการเมื่อเวลา 9.58 น. ดัชนีปรับตัวลดลง 14.84 จุด แตะที่ระดับ 1,547.55 จุด
รายงานความเคลื่อนไหวดัชนีตลาดหลักทรัพย์ไทย เปิดการซื้อขายดัชนีปรับตัวลดลง 14.84 จุด อยู่ที่ 1,547.55 จุด ลดลง 13.06 จุด (-0.84%) มูลค่าการซื้อขาย 3,536.01 ล้านบาท



บล.ฟินันเซียไซรัส วิเคราะห์ว่า ดัชนีฯหุ้นไทยวันนี้มีโอกาสรีบาวน์ในกรอบจำกัดบริเวณ 1,558-1,574 จุด เนื่องจากนักลงทุนยังคงวิตกเกี่ยวกับการชะลอตัวของเศรษฐกิจโลก และผลกระทบที่มีต่อแนวโน้มผลประกอบการของบริษัทเอกชน หลังเยอรมนีรายงานยอดส่งออกหดตัวลงในเดือน ส.ค.รวมทั้งการที่ประธาน ECB แสดงความกังวลต่อการชะลอตัวของภาวะเศรษฐกิจยูโรโซน ส่งผลให้ตลาดหุ้นเอเชียเช้านี้ส่วนใหญ่ก็กลับไปปรับตัวลงแรงอีกครั้งเช่นกัน
ขณะที่ ดัชนี ปรับตัวลดลงต่อเนื่อง อาจแตะที่ 1500 จุด หรือต่ำกว่า ดังนั้นช่วงถัดจากนี้ต้องเริ่มระวังการกลับไปแกว่งตัวลงต่อเนื่องอีกครั้ง โดยจะกลับไปเลือกหุ้นเพื่อซื้อเทรดดิ้งอีกครั้ง ก็ต่อเมื่อดัชนีไหลลงไปแถว 1500 จุด 
 MThai News
