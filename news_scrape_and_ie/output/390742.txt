วันนี้ 10 ตุลาคม กสทช. แจกคูปองทีวีดิจิตอลให้กับประชาชนจำนวน 4.6 ล้านครัวเรือน ผ่านทางไปรษณีย์และสามารถนำไปแลกซื้ออุปกรณ์ดิจิตอลตั้งแต่วันที่ 20 ตุลาคมเป็นต้นไป
สำหรับการแจกคูปองล็อตแรกจะแจกคูปองจำนวน 4.64 ล้านใบ ใน 21 จังหวัด ที่มีสัญญาครอบคลุม 80% ของพื้นที่ โดยประชาชนสามารถเริ่มแลกคูปองได้ตั้งแต่วันที่ 20 ตุลาคมเป็นต้นไป ภายในระยะเวลา 6 เดือน



สำหรับการแจกคูปองล็อตแรกวันนี้ (10 ต.ค) จะจัดส่งในพื้นที่ 21 จังหวัด ที่มีสัญญาณครอบคลุมร้อยละ 80 คือ กทม. นนทบุรี นครปฐม ปทุมธานี สมุทรปราการ สมุทรสงคราม สมุทรสาคร พระนครศรีอยุธยา สิงห์บุรี อ่างทอง ระยอง สุพรรณบุรี หนองคาย สุโขทัย อุดรธานี ฉะเชิงเทรา. พัทลุง สงขลา นครนายก ราชบุรี และชัยนาท
โดยประชาชนสามารถเริ่มแลกคูปองได้ตั้งแต่วันที่ 20 ตุลาคมเป็นต้นไป ภายในระยะเวลา 6 เดือน ซึ่งในแต่ละจังหวัดจะมีจุดแลกคูปองอย่างน้อย 168 จุด ทั้งนี้คูปองดังกล่าวนี้สามารถนำไปใช้แลกซื้อเซ็ตท็อปป็อกซ์มูลค่า 690 บาท ใช้เป็นส่วนลดแลกซื้อโทรทัศน์ระบบดิจิตอลที่มีภาครับในตัว หรือ iDTV และแลกซื้ออุปกรณ์อื่น เช่น เสาอากาศได้



สำหรับขั้นตอนในการแลกคูปอง หากเจ้าบ้านมาดำเนินการเอง ต้องนำบัตรประชาชนตัวจริงพร้อมสำเนา และทะเบียนบ้านพร้อมสำเนาถ่ายหน้าที่แสดงเจ้าบ้าน นำมายื่นพร้อมคูปอง
กรณีเจ้าบ้านไม่สามารถดำเนินการเองได้ ต้องมอบฉันทะให้ผู้อื่นมาดำเนินการแทน นอกจากเอกสารข้างต้นแล้วให้นำบัตรประชาชนผู้รับมอบฉันทะพร้อมสำเนามาเป็นเอกสารด้วย
ซึ่งหลังจากที่ผู้แลกคูปองเลือกกล่องเซ็ตท็อปบ็อกซ์ในร้านที่เข้าโครงการแล้ว ต้องนำกล่องไปยื่นพร้อมหลักฐานกับเจ้าหน้าที่ประจำร้าน จากนั้นเจ้าหน้าที่จะตรวจสอบเอกสารและทำการสแกนบาร์โค้ดรหัสคูปอง จากนั้นระบบจะทำการเช็คสิทธิและข้อมูลจากกรมการปกครอง ซึ่งเมื่อระบบตรวจสอบว่ามีสิทธิในการใช้คูปองจริงหน้าจอจะปรากฏสัญลักษณ์น้องดูดีขึ้นมาบนหน้าจอ ก็จะสามารถใช้งานได้จริง

MThai News
ขอบคุณภาพจากรายการ Motion News ทางช่อง Mono 29

