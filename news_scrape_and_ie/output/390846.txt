แบงก์มาเลย์ 3 แห่ง  อยู่ระหว่างหารือ เพื่อ ควบรวมกิจการ  หวังขึ้นแท่นแบงก์ยักษ์ใหญ่ใน ภูมิภาคอาเซียน
สำนักข่าวต่างประเทศ รายงานข่าวว่า ธนาคารยักษ์ใหญ่ของมาเลเซีย 3 แห่ง คือ  ซีไอเอ็มบี กรุ๊ป โฮลดิงส์ ,  อาร์เอชบี แคปิตอล  และ มาเลเซีย บิลดิ้ง โซไซตี  อยู่ในระหว่างเจรจาเพื่อควบรวมกิจการ

ทั้งนี้ในการเจรจาดังกล่าว ได้รับการอนุมัติจาก ธนาคารกลางของมาเลเซีย เป็นที่เรียบร้อย ซึ่งหากการ ควบรวมกิจการ ครั้งนี้ประสบความสำเร็จ จะส่งผลให้กลายเป็นธนาคารรายใหญ่ที่สุดในมาเลเซีย และจะเป็นหนึ่งในธนาคารยักษ์ใหญ่ใน อาเซียน อีกด้วย
โดยที่ทั้ง 3 ธนาคารมีวัตถุประสงค์ที่จะก้าวขึ้นมาเหนือคู่แข่งรายใหญ่ใน ภูมิภาคเอเชีย  ท่ามกลางการแข่งขันกันในภาคธนาคารเพื่อขยายธุรกิจใน เอเชียตะวันออกเฉียงใต้ ที่มีศักยภาพในการเติบโตอย่างรวดเร็ว
ในขณะที่ในรายงานระบุว่า ทั้ง 3 ธนาคารได้ตกลงกันที่จะเจรากันในประเด็นการกำหนดราคา และเงื่อนไขอื่นๆในช่วงเวลา 90 วัน แต่ยังไม่ได้มีการระบุถึงรายละเอียดทางการเงินเกี่ยวกับการควบรวมกิจการ

MThai News
