ปตท. เผยเปิดใช้งาน  โรงแยกก๊าซ 5  ได้ปกติแล้ว หลังปิดซ่อมนานกว่า 14 เดือน จากเหตุฟ้าผ่าเมื่อ สค. 56
นายชาครีย์ บูรณกานนท์ รองกรรมการผู้จัดการใหญ่ หน่วยธุรกิจก๊าซธรรมชาติ บริษัท ปตท. จำกัด (มหาชน) หรือ PTT  เปิดเผยว่า สามารถเปิดใช้งาน โรงแยกก๊าซ หน่วยที่ 5  ได้ตามปกติแล้ว
หลังติดตั้ งอุปกรณ์แลกเปลี่ยนความร้อนชุดสำรอง แล้วเสร็จ เมื่อเดือนกันยายนที่ผ่านมา ทำให้ลดผลกระทบในการผลิต และนำเข้า ก๊าซแอลพีจี  รองรับความต้องการใช้ของผู้ใช้พลังงาน

พร้อมกันนี้ได้ออกแบบ และปรับปรุงระบบป้องกันเหตุเพิ่มเติมอีกด้วย โดยโรงแยกก๊าซธรรมชาติหน่วยที่ 5 มีความสามารถในการผลิตก๊าซธรรมชาติในปริมาณ 570 ล้านลูกบาศก์ฟุตต่อวัน
โดยมีกำลังการผลิตก๊าซแอลพีจีสูงสุดที่ 2,500 ตันต่อวันเพื่อจ่ายก๊าซธรรมชาติ และก๊าซแอลพีจีเป็นเชื้อเพลิงให้แก่โรงไฟฟ้า ภาคธุรกิจอุตสาหกรรม และภาคปิโตรเคมี
ซึ่งในช่วงที่ดำเนินการซ่อมแซม  ปตท. ได้บริหารจัดการปริมาณก๊าซแอลพีจีเพื่อให้เพียงพอกับความต้องการภายในประเทศ โดยลดการจ่ายก๊าซแอลพีจีในภาคอุตสาหกรรมและภาคปิโตรเคมี เพื่อไม่ให้เกิดผลกระทบต่อภาคครัวเรือนผู้ใช้พลังงาน

MThai News
