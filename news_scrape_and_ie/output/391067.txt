คอ โซเชียล  กระหน่ำแชร์  แผนที่คิวรถตู้อนุสาวรีย์  สุดเจ๋ง โดนใจผู้เดินทาง สวยงาม ชัดเจน เข้าใจง่าย  โหลดฟรี ได้ด้วย
สังคมออนไลน์มีการแชร์แผนที่คิวรถตู้ ‘อนุสาวรีย์ชัยสมรภูมิ’ ซึ่งน่าจะเป็นคิวรถตู้ที่ใหญ่ที่สุด ในเว็บไซต์ easymap.in.th ซึ่งได้ผลตอบรับที่ดีมาก มีการแชร์ คอมเม้นต์ชื่นชม และขอบคุณทีมงานที่ทำออกมาเข้าใจง่าย และสามารถดาวโหลดได้ฟรีด้วย

ปัจจุบันนี้รถตู้กลายเป็นหัวใจสำคัญของการเดินทางของผู้คนในเมืองกรุง ทั้งจากต่างจังหวัดเข้ากรุงเทพ และกรุงเทพฯออกต่างจังหวัด หรือแม้กระทั่งเดินทางภายในกรุงเทพฯเอง ด้วยข้อดีที่รวดเร็ว แม้จะมีข้อเสียเรื่องราคา และความปลอดภัยบ้างก็ตาม
โดยทีมผู้จัดทำแผนที่ ได้ระบุว่า ส่วนตัวชอบใช้บริการรถสาธารณะมาก เพราะสามารถไปได้ทุกที่โดยไม่ต้องกลัวรถหาย สะดวก ประหยัด และได้พบผู้คนมากมาย ระบบขนส่งมวลชนของต่างประเทศนั้นสะดวกมาก
เช่นที่ญี่ปุ่น ทำให้เศรษฐกิจดี และเป็นความภูมิใจของคนในชาติ ส่วนเมืองไทยก็กำลังพัฒนาอยู่ ก็ต้องใช้บริการของเอกชนไป แต่ว่าหาข้อมูลยาก ก็เลยรวบรวมข้อมูลมาไว้เป็นแผนที่รถตู้ให้คนเดินทางใช้เป็นข้อมูล และในอนาคตก็จะมีแผนที่รถเมล์ ท่าเรือ และอื่นๆอีกด้วย
MThai News
ขอบคุณภาพจาก  easymap.in.th
สามารถเข้าไปโหลดภาพแผนที่ขนาดใหญ่ได้ที่  easymap.in.th

