รัฐมนตรีฯ คมนาคม  เผย ยุทธศาสตร์ พัฒนาขนส่งทางน้ำ  10 ปี ใช้งบ 76,600 ล้าน หวังลด ต้นทุนโลจิสติกส์
พล.อ.อ.ประจิน จั่นตอง รัฐมนตรีว่าการกระทรวงคมนาคม  เปิดเผยภายหลังเป็นประธานประชุมเชิงปฏิบัติการเรื่อง แนวทางการแก้ไขปัญหาด้านการขนส่งทางน้ำ ว่า
แผนยุทธศาสตร์การพัฒนาระบบขนส่งทางน้ำ ระยะ 10 ปี ตั้งแต่ปี 2559-2568 จะใช้งบทั้งสิ้น 76,600 ล้านบาท

โดยแผนการปรับปรุงการขนส่งทางน้ำ จะมีทั้งการพัฒนาพื้นที่ชายฝั่ง ลด ต้นทุนโลจิสติกส์  และขุดลอกร่องน้ำบนฝั่งและปากอ่าว โดยมีเป้าหมายที่จะเพิ่มการใช้ระบบขนส่งทางน้ำให้เพิ่มขึ้นจากร้อยละ 15 เป็นร้อยละ 19
สำหรับงานระยะเร่งด่วนที่จะดำเนินการในปี 2558 จะใช้งบประมาณทั้งสิ้น 2,206 ล้าน มีจำนวน 4 โครงการ ได้แก่ การก่อสร้างท่าเทียบเรือชายฝั่งแหลมฉบัง สร้างศูนย์ขนส่งตู้สินค้าแหลมฉบัง ศึกษาจัดท่าเทียบเรือสำราญ ในกระบี่และเกาะสมุย
พัฒนาท่าเทียบเรือในเขตแม่น้ำเจ้าพระยา ในระหว่างปี 2558-2560 จำนวน 19 ท่าเรือ โดยในปี 2558 มีเป้าหมายสร้างให้ได้ 9 ท่าเรือ โดยจะสร้างให้เชื่อมโยงกับการเดินทางในรูปแบบขนส่งสาธารณะอื่น ๆ ด้วย

