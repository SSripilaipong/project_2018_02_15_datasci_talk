รัฐบาล  ทุ่มงบ 8,700 ลบ. ขับเคลื่อน ยุทธศาสตร์ 7 ด้าน  ตามหลักปรัชญา เศรษฐกิจพอเพียง
พล.ต.สรรเสริญ แก้วกำเนิด รองโฆษกประจำสำนักนายกรัฐมนตรี  กล่าวถึงแผนยุทธศาสตร์การบูรณาการขับเคลื่อนการพัฒนาตามหลักปรัชญาเศรษฐกิจพอเพียงว่า
เป็นยุทธศาสตร์ที่ประกอบด้วย แผนยุทธศาสตร์ 7 ด้าน ได้แก่ การขับเคลื่อนการพัฒนาตามหลักปรัชญาเศรษฐกิจพอเพียงในภาคการเกษตรและชนบท การศึกษา ธุรกิจ ต่างประเทศ ประชาสัมพันธ์ ความมั่นคง และการบริหารจัดการ

ซึ่งคาดว่าจะใช้งบประมาณประมาณ 8,700 ล้านบาท ทั้งนี้ มูลนิธิปิดทองหลังพระ ซึ่งมีประสบการณ์ในการดำเนินการโครงการตามแนวทางพระราชดำริ ได้ร่วมกับหน่วยราชการพัฒนาขึ้นเป็นแนวทางการปฏิบัติงานรูปแบบใหม่
เรียกว่าแผนพัฒนาชนบทเชิงพื้นที่ประยุกต์ตามแนวพระราชดำริ และขณะนี้ได้ดำเนินการพัฒนาแผนพัฒนาแหล่งน้ำในพื้นที่ต้นแบบ 5 พื้นที่ ได้แก่ จังหวัดน่าน อุดรธานี เพชรบุรี อุทัยธานี และกาฬสินธุ์

