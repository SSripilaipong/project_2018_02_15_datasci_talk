‘ เฟด ‘ ส่งสัญญาณ อาจชะลอการขึ้น ดอกเบี้ยนโยบาย ออกไป หวั่นทำเศรษฐกิจฟื้นตัวสะดุด หลัง เศรษฐกิจโลก ยังชะลอตัว
เว็บไซท์ ‘ บลูมเบิร์ก ‘ ดอทคอม รายงานข่าวว่า ‘ สแตนเลย์ ฟิสเชอร์ ‘  รองประธานธนาคารกลางสหรัฐฯ หรือ เฟด  เปิดเผยว่า เฟดอาจจะชะลอการขึ้นอัตราดอกเบี้ยนโยบายออกไป
หลังเศรษฐกิจโลกเริ่มส่งสัญญาณชะลอตัวลง และอาจส่งผลกระทบต่อ เศรษฐกิจสหรัฐฯ

โดยนายสแตนเลย์ เปิดเผยเพิ่มเติมว่า หากเศรษฐกิจภายนอกอ่อนแอมากกว่าที่คาดการณ์ไว้ ผลที่เกิดกับเศรษฐกิจสหรัฐฯอาจทำให้เฟดคงอัตราดอกเบี้ยนโยบายไปอีกระยะเวลาหนึ่ง
ซึ่งความเห็นดังกล่าวแสดงให้เห็นว่า เจ้าหน้าที่ระดับสูงของเฟดมีความกังวลต่อการขึ้นอัตราดอกเบี้ย ซึ่งหากขึ้นเร็วเกินไปจะส่งผลให้เศรษฐกิจที่กำลังฟื้นตัวสะดุดลงได้
ในขณะที่ สัปดาห์ที่ผ่านมา  ไอเอ็มเอฟ ได้ลดประมาณการการขยายตัวของ เศรษฐกิจโลก ปี 2015 จาก 4% เป็น 3.8% ขณะที่ในปีนี้คาดว่าจะขยายตัว 3.3%

MThai News
