
กระทรวงอุตสาหกรรม  เตรียมดัน 2 โครงการ  นิคมกำจัดขยะอุตสาหกรรม  เชื่อลงทุนคุ้มค่า สร้างรายได้มากกว่า 1 แสนล้านบาท
นายจักรมณฑ์ ผาสุกวนิช รัฐมนตรีว่าการกระทรวงอุตสาหกรรม  เปิดเผยว่า มีแนวคิดที่จะตั้งนิคมกำจัดขยะอุตสาหกรรม 2 แห่ง ได้แก่ภาคตะวันออก ครอบคลุม จ.ชลบุรี ระยอง ฉะเชิงเทรา และในภาคตะวันตกครอบคลุม จ.ราชบุรี นครปฐม และสมุทรสาคร

โดยนายจักรมณฑ์ เปิดเผยว่า โครงการดังกล่าวมีความคุ้มค่าด้านการลงทุน เนื่องจากค่าใช้จ่ายในการกำจัด ขยะอุตสาหกรรม อันตรายอยู่ที่ประมาณ 1 หมื่นบาทต่อตัน
ซึ่งหากรวมขยะอุตสาหกรรมอันตรายที่อยู่นอกระบบกว่า 2 ล้านตันต่อปี นำมากำจัดอย่างถูกต้อง ก็จะมีมูลค่าประมาณ 2 หมื่นล้านบาท
และเมื่อรวมกับขยะอุตสาหกรรมธรรมดาที่อยู่นอกระบบประมาณ 20 ล้านตัน จะสร้างรายได้เพิ่มอีก 6 หมื่นล้านบาท รวมแล้วก็จะมีรายได้จากการกำจัดขยะสูงถึง 8 หมื่นล้านบาทต่อปี
รวมไปถึงหากรวมกับมูลค่าการ รีไซเคิล นำกลับมาเป็นวัตถุดิบอุตสาหกรรม ก็จะมีรายได้รวมมากกว่า 1 แสนล้านบาทต่อปี จึงเชื่อว่านิคมฯแห่งนี้มีความคุ้มทุนที่จะเกิดขึ้นได้
โดยในปัจจุบันมีโรงงานกำจัดขยะอุตสาหกรรมธรรมดาประมาณ 2 พันแห่ง และมีโรงงานกำจัดขยะอุตสาหกรรมอันตรายอีก 10 แห่ง
ทั้งนี้นอกจากจะเป็นการลงทุนที่คุ้มค่าแล้ว ยังเป็นการแก้ไขปัญหาขยะอุตสาหกรรมที่มีปริมาณเพิ่มขึ้นทุกปี ทั้งขยะธรรมดา และอันตราย จนในปัจจุบันสูงมากกว่า 1 ล้านตันตอ่ปี

MThai News
