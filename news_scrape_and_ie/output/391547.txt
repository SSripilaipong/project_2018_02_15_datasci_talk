
‘ คลัง ‘ อาย ‘ จีดีพี ‘ ไทยโตต่ำสุดในภูมิภาค เต็มที่ 2% หากส่งออกช่วงที่เหลือตามเป้า แต่หวังจะได้เพิ่ม เรทติ้ง  สร้างความเชื่อมั่นนักลงทุน
นายสมหมาย ภาษี รัฐมนตรีว่าการกระทรวงการคลัง  เปิดเผยว่า รู้สึกอายที่ เศรษฐกิจไทย โตในอัตราต่ำที่สุดใน อาเซียน  โดย ธนาคารโลก คาดว่าจะโตได้แค่ 1.5%
แต่โดยส่วนตัวแล้ว เชื่อว่าเศรษฐกิจของไทยโตได้มากกว่า 1.5% และหาก การส่งออก เป็นไปตามเป้าหมาย และผลจาก นโยบายกระตุ้นเศรษฐกิจ  จะทำให้เศรษฐกิจไทยโตได้ที่ระดับ 2%
อย่างไรก็ตาม แม้เศรษฐกิจไทยจะโตได้ต่ำ แต่ไทยยังมีปัจจัยพื้นฐานที่แข็งแกร่ง ทั้งอัตราการว่างงานต่ำ อัตราเงินเฟ้อต่ำ และอัตราดอกเบี้ยที่เหมาะสม
ซึ่งนโยบายของรัฐบาลมุ่งเน้นการสร้างความโปร่งใสทางการคลัง การ ปฏิรูปภาษี เพื่อเสริมสร้างขีดความสามารถในการแข่งขัน และการเติบโตของเศรษฐกิจอย่างมีส่วนร่วม
รวมถึงการพัฒนา โครงสร้างพื้นฐาน เพื่อส่งเสริมการเติบโตของเศรษฐกิจไทยเพื่อสร้างความเชื่อมั่นให้แก่นักลงทุนสหรัฐฯ
รวมถึงได้มีการหารือทวิภาคีกับผู้บริหารระดับสูงของธนาคารโลก กองทุนการเงินระหว่างประเทศ และสถาบันการเงินระหว่างประเทศชั้นนำต่างๆ อาทิ ธนาคารสแตนดาร์ด ชาร์เตอร์ แบงก์ และธนาคารเฮชเอสบีซี
รวมทั้งได้เข้าพบสถาบันจัดอันดับความน่าเชื่อถือของโลก 3 แห่ง คือ  สแตนดาร์ดแอนด์พัวร์ หรือ เอสแอนด์พี   มูดี้ส์ อินเวสเตอร์ เซอร์วิส  และ  ฟิตช์ เรตติ้ง  โดยทั้ง 3 แห่งให้จัดอันดับความน่าเชื่อของไทยที่ BBB+ เหมือนกัน
โดยนายสมหมายได้เข้าร่วม การประชุมประจำปีสภา ผู้ว่าการธนาคารโลก  และกองทุนการเงินระหว่างประเทศ ปี 2557 และการประชุมอื่นๆ ที่เกี่ยวข้อง
ณ สำนักงานใหญ่ธนาคารโลก และกองทุนการเงินระหว่างประเทศ กรุงวอชิงตัน ดี ซี ประเทศสหรัฐอเมริกา เมื่อสัปดาห์ที่ผ่านมา

MThai News
