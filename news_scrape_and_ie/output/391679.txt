ศูนย์วิจัยกสิกรไทย ชี้ เศรษฐกิจปี 2557 ฟื้นตัวช้าส่งผลให้ไตรมาส 4 เช็คเด้งเพิ่มขึ้นต่อเนื่อง ขณะที่ เขตกรุงเทพฯ และปริมณฑลยังครองแชมป์ปริมาณเช็คเด้งสูง 1.07 แสนใบมูลค่า 1.82 หมื่นล้านบาท
ศูนย์วิจัยกสิกรไทย ระบุว่า จากกรณีที่เช็คคืนไม่มีเงิน(เช็คเด้ง) ในไตรมาส 3 มีปริมาณและมูลค่าเพิ่มขึ้นนั้น เพราะเศรษฐกิจปีนี้โตได้น้อยกว่าคาด1.6% จากเดิมคาดไว้โต 2.3% จึงส่งผลต่อคุณภาพหนี้ที่ไม่ก่อให้เกิดรายได้ (เอ็นพีแอล) และเช็คเด้งในไตรมาส 4 นี้ปรับเพิ่มขึ้นต่อเนื่อง

ขณะที่ ธนาคารแห่งประเทศไทย(ธปท.) รายงานระบบการหักบัญชีเช็ค ณ สิ้นไตรมาส 3 ปีนี้ ว่า จากปริมาณเช็คเรียกเก็บทั่วประเทศ1.79 ล้านใบ ซึ่งลดลง 3 แสนใบหรือ 1.6% เมื่อเทียบกับไตรมาส 2 ที่ผ่านมานั้น เป็นเช็คเด้งจำนวน2.07 แสนใบ เพิ่มขึ้นจากไตรมาสก่อนหน้า 3.16% หรือสูงที่สุดนับตั้งแต่ไตรมาสแรกของปี 2556 หากคิดเป็นมูลค่าเช็คเด้งทั้งระบบ เพิ่มขึ้น4.2% ไปอยู่ที่ 2.82 ล้านบาท
สำหรับสัดส่วนของปริมาณเช็คเด้งต่อมูลค่าเช็คเรียกเก็บรวมทั้งระบบ ยังเพิ่มขึ้นเล็กน้อยจาก 1.1% ในไตรมาส 2 เพิ่มเป็น1.2% ขณะที่สัดส่วนมูลค่าเช็คเด้งต่อเช็คเรียกเก็บรวมยังคงที่ 0.3% โดยพบว่าเขตกรุงเทพฯ และปริมณฑลยังครองแชมป์มีปริมาณเช็คเด้ง 1.07 แสนใบมูลค่า 1.82 หมื่นล้านบาท
ส่วนในเขตต่างจังหวัดมีปริมาณ 3.3 หมื่นใบมูลค่า 4,550 ล้านบาท ขณะที่เช็คเรียกเก็บข้ามเขตจังหวัดมีปริมาณเพิ่มมากที่สุด 5,400 ใบ ไปอยู่ที่ 6,730 ใบ แต่เป็นมูลค่า 5,510 ล้านบาท หรือเพิ่มเพียง 200 ล้านบาท
MThai News
ติดตามรายการ The Day ทาง MONO 29

