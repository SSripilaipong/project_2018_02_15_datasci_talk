ราคาน้ำมันดิบ ‘เบรนท์’  ร่วงแตะระดับต่ำสุดในรอบเกือบ 4 ปี หลัง อิรัก หั่นราคาขายน้ำมันให้กับผู้นำเข้า ภูมิภาคเอเชีย
เว็บไซท์ ‘ บลูมเบิร์ก ‘ ดอทคอม รายงานข่าวว่า  ราคาน้ำมันดิบเบรนท์ ลดลงแตะระดับต่ำสุดในรอบ 46 เดือน หรือเกือบ 4 ปี หลัง อิรัก ลดราคาจำหน่ายน้ำมันดิบให้กับผู้นำเข้าในภูมิภาคเอเชีย

โดยอิรักเป็นประเทศที่สองของกลุ่ม โอเปก ที่ลดลงราคาน้ำมันต่อจาก ซาอุดิอาระเบีย  ซึ่งในการปิดตลาด ‘ ไอวีอีฟิวเจอร์สยุโรป ‘ ที่ลอนดอนวานนี้
ราคาน้ำมันดิบเบรนท์สัญญาส่งมอบเดือนพฤศจิกายนลดลง 1.32 ดอลลาร์ หรือ -1.5% มาอยู่ที่ 88.89 ดอลลาร์ต่อบาร์เรล ต่ำสุดนับแต่วันที่ 1 ธันวาคมปี 2010
และลดลงมาแล้ว 23% จาก 115.06 ดอลลาร์ต่อบาร์เรล ซึ่งเป็นระดับสูงสุดของปีนี้ ในขณะที่โอเปกยังไม่พร้อมที่จะพยุง ราคาน้ำมัน  ทำให้คาดว่า ราคาน้ำมันจะยังคงลดลงอย่างต่อเนื่อง จนกว่าโอเปกจะตัดสินใจเข้าพยุงราคาน้ำมัน

MThai News
