GLAND  เปิดตัวโครงการ ‘ The Super Tower ‘ ศูนย์กลางเศรษฐกิจระฟ้า มูลค่ากว่า 1 แสนล้านบาท  สูงสุดในอาเซียน  และติด  1 ใน 10 ตึกสูงสุดในโลก
นายโยธิน บุญดีเจริญ ประธานกรรมการ บริษัท แกรนด์ คาแนล แลนด์ จากัด (มหาชน) หรือ GLAND  เปิดเผยว่า บริษัทฯได้สร้างประวัติศาสตร์หน้าใหม่ให้กับวงการอสังหาริมทรัพย์เมืองไทย
ด้วยการเนรมิตรโครงการ  The Super Tower  มีมูลค่าโครงการกว่า 1 แสนล้านบาท เป็นปรากฎการณ์ใหม่ของ ตึกระฟ้าเมืองไทย ที่สูงที่สุดในอาเซียน และติดอันดับ 1 ใน 10 ของโลก

ด้วยความสูง 615 เมตร 125 ชั้น และตั้งเป้าเป็น ศูนย์กลางเศรษฐกิจแห่งใหม่ของอาเซียน  และเป็น แหล่งท่องเที่ยวชั้นนำระดับโลก  ซึ่งโครงการนี้มีพื้นที่ก่อสร้าง 320,000 ตารางเมตร
โดยจะเป็นอาคารหลักใน เดอะแกรนด์พระราม 9  นอกจากนี้ยังสามารถรองรับคนได้สูงสุดถึง 200,000-300,000 คนต่อวัน
ทั้งนี้นายโยธิน เปิดเผยเพิ่มเติมว่า บริษัทฯมีความเชื่อมั่นว่าเศรษฐกิจของไทยกำลังเติบโต และขับเคลื่อนไปข้างหน้า ซึ่งโครงการ The Super Tower จึงเป็นการตอบรับนโยบายของรัฐ
ที่จะสร้างมิติใหม่ในการนำพาเศรษฐกิจไทยเติบโตขึ้นเป็นผู้นำในภูมิภาคนี้ พร้อมศักยภาพในการดึงดูนักลงทุนทั้งภายในและต่างประเทศ และเป็นการสร้างความภาคภูมิใจให้กับคนไทยทั้งประเทศ
ในการร่วมเป็นเจ้าตึกสูงนี้ ที่จะกลายเป็นศูนย์กลางเศรษฐกิจของประชาคมอาเซียนและการท่องเที่ยวระดับโลกด้วย

MThai News
