กสทช.ควักเพิ่ม 2,000 ล้าน แจกคูปองให้ชุมชนแออัด 2.8 ล้านครัวเรือน
คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) มีมติอนุมัติการ แจกคูปอง เพิ่มอีกอย่างน้อย 2.8 ล้านครัวเรือน โดยใช้งบประมาณครั้งนี้ 2,000 ล้านบาท



นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เปิดเผยหลังจากประชุมว่า หลังจากได้รับการร้องเรียนจากกลุ่มชุมชนแออัดที่เป็นกลุ่มตกสำรวจ กสทช.จึงมีมติอนุมัติการแจกคูปอง โดยได้ขยายการแจกคูปองเพิ่ม ให้กับกลุ่มชุมชนแออัดที่ไม่มีสำมะโนครัวในกรมการปกครอง หรือมีบ้านแต่ไม่มีบ้านเลขที่
โดยต้องมาลงทะเบียนยืนยันสิทธิ์ หลังจากนั้น กสทช. จะร่วมกับการปกครองในการตรวจสอบก่อนจะอนุมัติ คาดว่าจะเริ่มแจกได้ภายในเดือน พ.ย. นี้ กว่า 16.9 ล้านครัวเรือน
อีกทั้งบอร์ดได้อนุมัติให้ตั้งคณะกรรมการตรวจสอบการแจกคูปอง โดยให้สำนักงานตรวจเงินแผ่นดิน สำนักงานคณะกรรมการคุ้มครองผู้บริโภค และองค์กรคุ้มครองผู้บริโภคต่างๆ เข้าร่วมการตรวจสอบ เพื่อยืนยันว่าไม่ได้มีเรื่องของการทุจริต
แจกคูปอง



MThai News

ไปรษณีย์ไทย ชี้แจงนำจ่ายคูปองดิจิตอลทีวี


เริ่มแล้ววันนี้ แจกคูปองทีวีดิจิตอล

