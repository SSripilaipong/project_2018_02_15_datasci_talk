‘ หม่อมอุ๋ย ‘ มั่นใจ  จีดีพี  ปีหน้าโตมากกว่า 4% รับอานิสงส์ การลงทุนภาครัฐ ส่วนปีนี้ก้มหน้ารับโต ไมถึง 2% จากปัญหาความวุ่นวายทางการเมือง
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า เชื่อมั่น เศรษฐกิจไทยปี 58  จะเติบโตได้ถึง 4% จากการเร่งใช้จ่ายงบประมาณภาครัฐอย่างเต็มที่ และมีการส่งเสริมการลงทุนภาคเอกชน ถึงแม้ภาคส่งออกอาจยังไม่ฟื้นตัวมากนัก

ส่วนเศรษฐกิจในปีนี้ต้องยอมรับว่าคงเติบโตได้ไม่เกิน 2% เนื่องจากได้รับผลกระทบจากเหตุการณ์ความวุ่นวายทางการเมืองในช่วงที่ผ่านมา ประกอบกับ ภาวะเศรษฐกิจโลกอยู่ในช่วงชะลอตัว
ม.ร.ว.ปรีดิยาธร เปิดเผยเพิ่มเติมอีกว่า รัฐบาลจะเร่งผลักดันร่างกฎหมาย ภาษีมรดก  และภาษีที่ดินฯ โดยยืนยันว่าจะเรียกเก็บภาษีอย่างเป็นธรรม  และไม่กระทบต่อผู้ที่มีรายได้น้อย
พร้อมทั้งเดินหน้า ‘ ดิจิตอล อีโคโนมี ‘ ซึ่งขณะนี้อยู่ระหว่างร่างกฎหมาย และถือเป็นการทำงานร่วมกันมากกว่า 10 กระทรวง ถึงแม้อาจจะไม่แล้วเสร็จภายใน 1 ปี
แต่ก็จะวางรากฐานให้กับรัฐบาลชุดต่อไป ซึ่งอาจอยู่ในรูปแบบคณะกรรมการระดับชาติ

MThai News
