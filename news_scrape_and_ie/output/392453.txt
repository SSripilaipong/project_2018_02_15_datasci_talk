‘ คลัง ‘ เผยยอด จัดเก็บรายได้ ปีงบประมาณ 57 (ตุลาคม 2556 – กันยายน 2557) อยู่ที่ 2.07 ล้านล้านบาท ต่ำกว่าเป้าที่วางไว้ 8.8% จากเศรษฐกิจที่ชะลอตัว
นาย กฤษฎา จีนะวิจารณะ ผู้อำนวยการสำนักงานเศรษฐกิจการคลังในฐานะโฆษกกระทรวงการคลัง  เปิดเผยว่า  ยอดจัดเก็บรายได้ของรัฐบาล สุทธิปีงบประมาณ 2557 อยู่ที่ 2.07 ล้านล้านบาท
ต่ำกว่าเป้าที่วางไว้ 8.8% เนื่องจากการหดตัวของมูลค่าการนำเข้า  ภาวะเศรษฐกิจที่ชะลอตัว ในช่วงที่ผ่านมา ส่งผลให้การจัดเก็บภาษีต่ำกว่าที่ประมานการณ์

โดยภาษีที่จัดเก็บจากฐานการค้าระหว่างประเทศ ได้แก่ ภาษีมูลค่าเพิ่มจากการนำเข้า และอากรขาเข้าจัดเก็บได้ต่ำกว่าประมาณการ
และผลประกอบการของภาคเอกชนไม่ขยายตัวเท่าที่ประมาณการไว้ ส่งผลให้การจัดเก็บภาษีเงินได้นิติบุคคลต่ำกว่าเป้าหมาย
รวมถึงภาษีที่จัดเก็บจากฐานการอุปโภคบริโภค โดยเฉพาะภาษีสรรพสามิตรถยนต์ และภาษีน้ำมันจัดเก็บได้ต่ำกว่าเป้าหมาย เนื่องจากอุปสงค์รถยนต์ในประเทศหดตัว
อย่างไรก็ดี การนำส่งรายได้ของรัฐวิสาหกิจ และการจัดเก็บรายได้ของหน่วยงานอื่นยังคงสูงกว่าประมาณการ และที่สำคัญ เศรษฐกิจไทย ที่มีแนวโน้มปรับตัวดีขึ้น เป็นปัจจัยสนับสนุนการจัดเก็บรายได้ของรัฐบาลในปีงบประมาณ 2558

MThai News


