ศูนย์วิจัยทองคำ  มองราคาทองเป็นขาขึ้น หลังได้แรงหนุนจาก ‘ อีโบลา ‘ ระบาด กระทบ เศรษฐกิจ วงกว้าง แนะเปิดสถานะซื้อ รอทดสอบแนวต้านที่ 1,255 ดอลลาร์ต่อออนซ์
นายกมลธัญ พรไพศาลวิจิต ผู้อำนวยการศูนย์วิจัยทองคำ  เปิดเผยว่า วันนี้ ราคาทองคำ ปรับตัวเพิ่มขึ้นอย่างโดดเด่น หลังจากราคาทองคำใน ตลาดโลก สามารถปรับตัวทะลุผ่านแนวต้าน 1,240 ดอลลาร์ต่อออนซ์ได้

เนื่องจากภาพรวมของ เศรษฐกิจโลก ยังถูกประเมินว่ายังชะลอตัว ด้านตัวเลขเศรษฐกิจสหรัฐฯ ที่ประกาศเมื่อคืนที่ผ่านมาชะลอตัวลง นอกจากนี้ยังมีปัจจัยเรื่องโรคอีโบลาที่กำลังระบาด
ยังเป็นปัจจัยที่ต้องจับตามอง เพราะส่งผลกระทบต่อเศรษฐกิจวงกว้าง ซึ่งจะส่งผลบวกต่อสินทรัพย์ทองคำเช่นกัน
อย่างไรก็ตามสัญญาณเทคนิคระยะสั้นหลังจากราคาปรับตัวเหนือ 1,240 ดอลลาร์ต่อออนซ์ มีโอกาสทดสอบแนวต้านถัดไปที่ 1,255 ดอลลาร์ต่อออนซ์
ซึ่งแนะนำให้นักลงทุนฝั่งซื้อทำกำไร แต่ถ้าราคาทะลุแนวต้านดังกล่าวแนะนำให้เปิดสถานะซื้อเพื่อลุ้นราคาปรับตัวเพิ่มขึ้นต่อ แตะแนวต้าน 1,283-1,297 ดอลลาร์ต่อออนซ์

MThai News

