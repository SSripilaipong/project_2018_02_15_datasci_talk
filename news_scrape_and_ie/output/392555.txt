‘ โตโยต้า ‘  เรียกคืนรถ  1.75 ล้านคัน ทั่วโลก ใน ญี่ปุ่น จีน และอเมริกา  หลังพบปัญหา ระบบเบรค  และ ระบบเชื้อเพลิง
สำนักข่า  ‘เอเอฟพี’  รายงานข่าวว่า  โตโยต้า ประกาศเรียกคืนรถยนต์จำนวน 1.75 ล้านคันทั่วโลก เมื่อวันที่ 15 ตุลาคมที่ผ่านมา ระบุเป็นปัญหาที่เกิดขึ้นใน 3 เรื่องในรถหลายรุ่น

รวมถึงแบรนด์ เล็กซัส ด้วย รายงานระบุว่าในจำนวนนี้ เป็นปัญหาที่เกิดขึ้นกับชิ้นส่วนที่ขึ้นรูปไม่ถูกต้องใน ระบบเบรก  ที่อาจทำให้ความรู้สึกในการเหยียบเบรกเปลี่ยนแปลงไปเมื่อเวลาผ่านไป
โดยส่งผลกระทบกับรถยนต์จำนวน 802,000 คัน ที่ส่งขายในญี่ปุ่น และจีนเป็นส่วนใหญ่ โตโยต้าระบุว่า ยังมีปัญหาเกี่ยวกับ ท่อส่งน้ำมัน ในรถยนต์จำนวน 759,000 คัน
ก่อให้เกิดความเสี่ยงที่จะเกิดไฟไหม้ได้ ในจำนวนนี้กว่าครึ่งส่งขายในสหรัฐอเมริกา นอกจากนี้ รถอีก 109,000 ที่ส่งขายในญี่ปุ่นก็มีปัญหาเกี่ยวกับระบบดูดน้ำมันเชื้อเพลิง ก็จำเป็นที่จะต้องเรียกคืนด้วย

MThai News
