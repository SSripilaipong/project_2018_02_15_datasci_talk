บีทีเอส จับมือ แสนสิริ รุกวงการสังหาริมทรัพย์ไทย
โดยเตรียมพัฒนาโครงการอสังหาริมทรัพย์ประเภทคอนโดมิเนียมแนวรถไฟฟ้า ซึ่งมีสัดส่วนการถือหุ้น 50 : 50 ซึ่งรวมมูลค่าการลงทุนกว่า 25,000 ล้านบาท



นายคีรี กาญจนพาสน์ ประธานกรรมการ บริษัท บีทีเอส กรุ๊ป โฮลดิ้งส์ จำกัด (มหาชน) เปิดเผยว่า บีทีเตรียมจัดตั้งบริษัทร่วมทุนกับบริษัท แสนสิริ จำกัด (มหาชน) โดยจะร่วมกันพัฒนาโครงการอสังหาริมทรัพย์ประเภทคอนโดมิเนียมแนวรถไฟฟ้า ซึ่งมีสัดส่วนการถือหุ้น 50 : 50
โดยความร่วมมือในครั้งนี้ จะเป็นการเปลี่ยนแปลงธุรกิจอสังหาริมทรัพย์ไทยอย่างสิ้นเชิง เนื่องจากความแข็งแกร่งด้านเงินทุนของบีทีเอส กรุ๊ปฯ ที่รองรับการลงทุนในส่วนต่อขยายรถไฟฟ้า และรายได้ในส่วนของธุรกิจรถไฟฟ้าในปี 2557/2558 คาดว่าจะเติบโตถึง 12-15%

อีกทั้งมีที่ดินที่พร้อมพัฒนาในมือของบีทีเอส กรุ๊ปฯ ซึ่งจะนำมารวมกับความเชี่ยวชาญด้านการพัฒนาโครงการอสังหาริมทรัพย์ของแสนสิริ โดยจะร่วมกันพัฒนาโครงการอสังหาริมทรัพย์ตลอดเส้นทางรถไฟฟ้าทั้งในปัจจุบันและอนาคต ที่จะมีระบบขนส่งมวลชนความยาวนับร้อยกิโลเมตร
ในส่วนของโครงการแรก คือการพัฒนาโครงการคอนโดมิเนียม วิว 3 สวนสาธารณะที่มีพื้นที่รวมกว่า 700 ไร่ รวมถึงโครงการอื่นๆมูลค่ารวมกว่า 25,000 ล้านบาท ที่จะตามมาในอนาคต

MThai News
