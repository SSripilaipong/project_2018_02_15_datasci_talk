โบรกฯคาด ตลาดหุ้นไทย วันนี้ มีโอกาสปรับตัวขึ้นเป็นบวก หลังดัชนีฯปรับตัวลดลงเร็วเมื่อวันก่อน ประกอบกับตัวเลข เศรษฐกิจสหรัฐฯ ที่ดีกว่าตลาดคาดการณ์
บริษัทหลักทรัพย์ เคจีไอ  วิเคราะห์ว่า  ดัชนีฯหุ้นไทย เปิดบวกก่อนผันผวนต่อ หลังปิดลงแรงเมื่อวาน และจิตวิทยาหุ้นโลกดีขึ้น หลังสหรัฐฯ รายงานผู้ขอสวัสดิการว่างงานต่ำกว่าคาด
และผลผลิตอุตสาหกรรม ก.ย. สูงกว่าคาดค่อนข้างมาก รวมถึงความเห็นของผู้ว่า เฟดเซ็นหลุยส์ เจมส์ บูลลาร์ด  ว่าเฟดน่าจะชะลอการยุติ  QE  ไปก่อน จากเดิมคาดสิ้นสุดปลาย ต.ค.

ทั้งนี้ นักเศรษฐศาสตร์ เคจีไอ มองมีโอกาส 70% ที่เฟดจะยืด QE ออกไปในระยะสั้นๆ จากความปั่นป่วนในตลาดการเงิน และเงินเฟ้อที่ลดลงตามราคาน้ำมัน
อย่างไรก็ดี ทางขึ้นของหุ้นไทยจะถูกจำกัดโดยความไม่แน่นอนในยุโรป โดยเฉพาะประเด็นของ  ธ.กลางยุโรป ที่ยังไม่ให้ความชัดเจนว่าจะทำมาตรการซื้อสินทรัพย์อย่างไร
ด้านบริษัทหลักทรัพย์ ไอร่า  ประเมินว่า ดัชนีฯมีโอกาสปรับเพิ่มขึ้น หลังจากลดลงมาเร็วเกินไปในช่วงที่ ผ่านมา ในขณะที่ ตัวเลขเศรษฐกิจสหรัฐฯ  ที่ประกาศออกมาดีเกินคาด
และ ราคาน้ำมัน ที่ฟื้นตัวขึ้นเล็กน้อยเป็นปัจจัยบวกต่อตลาดในวันนี้ อย่างไรก็ตาม ยังคงมีความกังวลเกี่ยวกับการเติบโตของ เศรษฐกิจโลก  โดยเฉพาะ เศรษฐกิจยุโรป
ซึ่งตลาดยังคงจับตาดูมาตรการกระตุ้นเศรษฐกิจของประเทศในยุโรป ในขณะที่นักลงทุนยังคงจับตาดูการประชุมของเฟดในวันที่ 28-29 ต.ค. ว่าจะยุติมาตรการ QE หรือไม่
ประกอบกับตลาดยังมีความกังวลเกี่ยวกับการระบาดของ ไวรัสอีโบลา  ซึ่งล่าสุดมีการระบาดเพิ่มขึ้นที่รัฐเท็กซัส สหรัฐฯ ในขณะที่ค่าเงินบาทแข็งค่าขึ้นเล็กน้อย
ตามทิศทางค่าเงินดอลลาร์สหรัฐฯ ที่อ่อนค่าลง โดยนักลงทุนยังคงจับตาการซื้อขายของนักลงทุนต่างประเทศ ที่เริ่มมีแรงขายเข้ามาในช่วง 1-2 วันนี้

หุ้นเด็ดรายตัว คลิ๊ก>>>>>>>

MThai News
