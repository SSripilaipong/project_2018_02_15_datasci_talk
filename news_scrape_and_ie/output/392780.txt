ปลัดกระทรวงการคลัง เผย เตรียมตรวจสอบหนี้นอกระบบ พร้อมเสนอกฎหมายนาโนไฟแนนซ์ ช่วยแก้ไขปัญหาหนี้นอกระบบ
นายรังสรรค์ ศรีวรศาสตร์ ปลัดกระทรวงการคลัง เปิดเผยกับสำนักข่าว ไอ.เอ็น.เอ็น. ว่าในเรื่องของปัญหาหนี้นอกระบบนั้น ทางกระทรวงการคลังได้มีสำนักเศรษฐกิจการคลัง ซึ่งมีหน้าที่ดูแลในเรื่องของหนี้นอกระบบ โดยทางการจะมีการนำเสนอกฎหมาย เกี่ยวกับเรื่องนาโนไพแนนซ์ เข้าไปให้กับทางรัฐบาลพิจารณา



โดยขณะนี้กรมสรรพากรได้กำลังติดตามกับบุคคลที่ปล่อยเงินกู้นอกระบบผิดกฎหมาย อาทิ ใบปลิวที่ปิดตามเสาไฟ เพราะจะติดตามในเรื่องของแง่การตรวจสอบว่า เงินที่ได้จากดอกเบี้ยของเงินกู้ที่ปล่อยนั้น ได้เอาไปเสียภาษีหรือไม่
อย่างไรก็ตาม ดอกเบี้ยเงินกู้นั้นถือว่าเป็นการประกอบการเยี่ยงธนาคารพาณิชย์ต้องเสียภาษีธุรกิจด้วย ดังนั้น ในเรื่องของกฎหมายที่ทางเจ้าหน้าที่ตำรวจจะเข้ามาดูแลในส่วนของเรื่องของการโดนข่มขู่ ทำร้ายร่างกายลูกหนี้ เป็นต้น
ในส่วนของเรื่องนาโนไพแนนซ์นั้น จะมีการเปิดให้ประชาชนที่รับความเดือดร้อนในเรื่องเงินตราได้เข้ามาจดทะเบียน เพื่อเป็นนิติบุคคลและมีการคิดดอกเบี้ยได้ปีแค่ล่ะ 3% ซึ่งตามกฎหมายแล้วข้อกำหนดในเรื่องของดอกเบี้ยจะอยู่ไม่เกิน 16% เท่านั้น ซึ่งที่ทางการให้คิดดอกเบี้ยสูงก็เพื่อที่จะได้ไม่มีความเสี่ยง โดยจะให้มีการกู้รายละไม่เกิน 100,000 บาท
ส่วนการกู้จะให้กู้ได้แค่ในพื้นที่จังหวัดเดียว เพื่อที่จะได้มีการดูแลจัดสรรลูกหนี้ได้อย่างเป็น ซึ่งในส่วนของภาครัฐจะให้ทางเอกชนเข้ามาดูแลจัดสรรในเรื่องนี้

MThai News

