นักเศรษฐศาสตร์ ธนาคารโลก เชื่อ งบช่วยเหลือชาวนา40,000 ล้านบาท ช่วยกระตุ้นเศรษฐกิจไตรมาสสุดท้ายของปีนี้ได้
น.ส.กิริฎา เภาพิจิตร นักเศรษฐศาสตร์อาวุโส ธนาคารโลก ประจำประเทศไทย (เวิลด์แบงก์) กล่าวว่า ผลจากการอัดฉีดเม็ดเงินเข้าสู่ระบบเศรษฐกิจ เช่น งบช่วยเหลือชาวนาจำนวน 40,000 ล้านบาท ซึ่งมีสัดส่วนคิดเป็นร้อยละ 0.3 ของผลิตภัณฑ์มวลรวมภายในประเทศ (จีดีพี) จะช่วยกระตุ้นเศรษฐกิจไตรมาสสุดท้ายของปีนี้ได้
ส่วนภาพรวมเศรษฐกิจไทยในปีหน้า ปัจจัยที่มีความสำคัญต่อการเติบโตเศรษฐกิจไทยคือ ความผันผวนของเศรษฐกิจโลก  โดยเฉพาะเศรษฐกิจจีนที่ชะลอตัวลง รวมทั้งเศรษฐกิจยุโรปและญี่ปุ่นที่ยังไม่ดีขึ้น
“จีนซึ่งเป็นคู่ค้าอันดับ 1 ของไทย หากเศรษฐกิจจีนไม่ดี การสั่งซื้อสินค้าจากไทยน้อยลง ส่งผลต่อการส่งออกของไทยด้วย ธนาคารโลกจึงประเมินว่าเศรษฐกิจไทยปีหน้าจะขยายตัวได้ในระดับไม่เกินร้อยละ 3.5”
MThai News
