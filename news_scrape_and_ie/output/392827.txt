กนย .อนุมัติเงินกว่า 5.8 หมื่นล้านบาท แก้ปัญหาราคายาง ไฟเขียวจ่ายช่วยเหลือไร่ละ 1,000 บาท แต่ไม่เกินรายละ 15,000 ลั่นเป้าหมาย60บ/กก.
รายงานข่าวแจ้งว่า การประชุมกรรมการนโยบายยางธรรมชาติ หรือ กนย. ที่มีม.ร.ว.ปรีดิยาธร เทวกุล รองนายกรัฐมนตรีเป็นประธานการประชุม เพื่อแก้ปัญหาและเข้าช่วยเหลือเกษตรกรชาวสวนยาง หลังราคาตกต่ำในรอบ 5ปี วานนี้ (16 ต.ค. 57) ที่ประชุมได้เห็นชอบมาตรการแก้ปัญหาดังกล่าวด้วยการอนุมัติวงเงินกว่า 5.8 หมื่นล้านบาท ในการดำเนินการช่วยเหลือแก้ปัญหาทั้งในระยะสั้น และระยะยาว
โดยในระยะสั้นขั้นต้นจะจ่ายเงินช่วยเหลือในอัตราไร่ละ 1,000 บาท จำกัดรายละไม่เกิน 15,000 บาทต่อราย ส่วนกรณีที่เกษตรกรขอเงินช่วยเหลือเป็น 2,520 บาทต่อกิโลกรัมนั้น ทางกรรมการ กยน. ขอดูความจำเป็น เพราะรัฐบาลมีแผนที่จะดึงราคาขึ้นเรื่อยๆ จนยางอยู่ที่ราคาไม่ต่ำกว่ากิโลกรัมละ 60 บาท ดังนั้นขอทำให้ราคาได้ 60 บาทต่อกิโลกรัมก่อนถ้าได้แล้วค่อยเพิ่มเป้าหมายราคาขึ้นไป เบื้องต้นคาดว่าราคายางจะถึง 60 บาทต่อกิโลกรัมภายในระยะเวลา 1- 2 เดือนนี้
สำหรับมาตรการระยะยาวที่จะช่วยเหลือเกษตรกรชาวสวนยางให้มีรายได้เพิ่มนั้น การปรับปรุงสวนยาง เพื่อรองรับการทำอาชีพเสริมและลดพื้นที่การปลูกยาง เช่น การปลูกปาล์มน้ำมัน การทำปศุสัตว์ เป็นอาชีพเสริมให้มีรายได้เพิ่มขึ้น โดย ธ.ก.ส.จะปล่อยสินเชื่อผ่อนปรนระยะเวลา 5 ปีวงเงิน 1 หมื่นล้านบาท ให้กับเกษตรกรกู้รายละไม่เกิน 1 แสนบาท อัตราดอกเบี้ย 5% และรัฐบาลชดเชยดอกเบี้ยให้ 3% เช่นกัน
MThai news
