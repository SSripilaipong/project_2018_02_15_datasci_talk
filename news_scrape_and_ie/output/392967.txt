การบินไทย   เปิดเส้นทางบิน ไปกลับ กรุงเทพฯ-หลวงพระบาง  ประเดิม 26 ตค.นี้ เริ่มต้น 6,550 บาท สัปดาห์ละ 4 เที่ยวบิน
เรืออากาศโทสุรพล อิศรางกูร ณ อยุธยา รองกรรมการผู้อำนวยการใหญ่สายการพาณิชย์ บริษัท การบินไทย จำกัด (มหาชน) หรือ THAI  เปิดเผยว่า การบินไทยได้เปิดเส้นทางบิน ไป-กลับ กรุงเทพฯ – หลวงพระบาง
เริ่มให้บริการตั้งแต่วันที่ 26.ตุลาคม.2557 นี้ โดยทำการบินสัปดาห์ละ 4.เที่ยวบิน ได้แก่ วันอังคาร ศุกร์ เสาร์ และอาทิตย์

เพื่อเป็นการเชื่อมโยงแหล่งท่องเที่ยวทางประวัติศาสตร์ระหว่างประเทศไทยกับ สาธารณรัฐประชาธิปไตยประชาชนลาว  รวมทั้งเสริมสร้างความแข็งแกร่งของเครือข่ายเส้นทางบิน
การขยายตลาดในภูมิภาคลุ่มน้ำโขงเชื่อมต่อกับทวีปต่างๆ ทั่วโลก ในการรองรับการเปิดประชาคมเศรษฐกิจอาเซียนในปี 2558
สำหรับเมือง หลวงพระบาง  เป็นแหล่งท่องเที่ยวทางประวัติศาสตร์ที่ได้รับความนิยม และได้รับการขึ้นทะเบียน จากองค์การยูเนสโกให้เป็นเมืองมรดกโลก
ในเรื่องการปกปักรักษาเมืองที่ดีที่สุดในเอเชียตะวันออกเฉียงใต้ มีวัดวาอารามเก่าแก่เป็นจำนวนมาก อาคารบ้านเรือนมีเอกลักษณ์เฉพาะตัวในสไตล์โคโลเนียล
และมีแหล่งท่องเที่ยวที่สำคัญ อาทิ วัดเชียงทอง ซึ่งเป็นวัดหลวงคู่เมืองหลวงพระบาง พระธาตุหมากโม วัดวิชุนราช พิพิธภัณฑ์พระราชวังเจ้าฟ้ามหาชีวิต (พระราชวังหลวง)
การล่องเรือไม้โบราณชมแม่น้ำโขง สัมผัสวิถีชีวิตแบบชาวลาว รวมทั้งการตักบาตรข้าวเหนียวในยามเช้า ซึ่งเป็นการตักบาตรที่มีพระสงฆ์บิณฑบาตมากที่สุดในโลก
เพื่อเป็นการฉลองการเปิดเส้นทางบิน ไป-กลับ กรุงเทพฯ – หลวงพระบาง การบินไทยได้จัดโปรโมชั่นบัตรโดยสารชั้นประหยัด ราคาพิเศษ เริ่มต้นที่ 6,550.บาท
ซึ่งผู้โดยสารสามารถสำรองที่นั่ง ออกบัตรโดยสาร และเดินทางได้ ตั้งแต่ บัดนี้ – วันที่ 15 ธันวาคม 2557
ทั้งนี้ ผู้โดยสารสามารถสำรองที่นั่ง และตรวจสอบรายละเอียดเพิ่มเติมได้ที่เว็บไซต์ www.thaiairways.com สำนักงานขายการบินไทย.หรือตัวแทนจำหน่ายทั่วประเทศ.หรือ.THAI.Contact.Center.หมายเลข.0-2356-1111 (ตลอด 24 ชั่วโมง)

MThai News

