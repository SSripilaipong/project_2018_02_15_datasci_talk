รัฐบาล มีแผนออก บอนด์ 9 แสนล้าน บาท ล้างหนี้  จำนำข้าว กว่า 5 แสนล้าน ภาคเกษตรอื่น 2 แสนล้าน ด้าน ‘ หม่อมอุ๋ย ‘ ชี้เป็นนโยบายเสียหายมากที่สุดในโลก
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า รัฐบาลมีแผนที่จะออก พันธบัตรระยะยาว  เพื่อล้างหนี้ที่เกิดจาก นโยบายรับจำนำข้าว  และ มาตรการอุดหนุนสินค้าเกษตร ประเภทอื่นๆ

โดยจะใช้รูปแบบเดียวกันกับการออกพันธบัตรของ กองทุนเพื่อการฟื้นฟู และพัฒนาระบบสถาบันการเงิน  ในการแก้ปัญหาวิกฤติการเงินเมื่อปี 2540
ซึ่งม.ร.ว.ปรีดิยาธร เปิดเผยเพิ่มเติมว่า การรวมหนี้เป็นก้อนเดียวกัน และออกเป็นพันธบัตรระยะยาวจะช่วยลดภาระกับงบประมาณในแต่ละปีได้ดีกว่า และไม่ส่งผลกระทบงบประมาณด้านอื่น
ด้านความเสียหายจากการจำนำสินค้าเกษตร แบ่งเป็น 2 ส่วน คือ การตรวจสอบการปิดบัญชีในโครงการรับจำนำสินค้าเกษตรทุกชนิด ของทุกรัฐบาลที่ผ่านมา ขาดทุนงบประมาณ 2 แสนล้านบาท
และความเสียหายจากโครงการรับจำนำข้าวในปีการผลิต 2554-2556 รัฐบาลสูงถึง 5 แสนล้านบาท ซึ่งตัวเลขขาดทุนดังกล่าวยังไม่รวมการขาดทุนโครงการรับจำนำข้าวในปีปัจจุบันด้วย

MThai News
