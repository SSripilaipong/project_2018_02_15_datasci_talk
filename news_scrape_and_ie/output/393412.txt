‘ไทย โซล่าร์ เอ็นเนอร์ยี่’  เคาะราคา  IPO  ที่ 3.90 บาทต่อหุ้น เสนอขาย 21-24 ต.ค.นี้ คาดเข้าเทรด mai 30 ตค.นี้ ระดมทุนขยายธุรกิจ ใช้หนี้ระยะยาว
บริษัท ไทย โซล่าร์ เอ็นเนอร์ยี่ จำกัด (มหาชน) หรือ TSE  เปิดเผยว่า บริษัทได้กำหนด ราคาเสนอขายหุ้นให้กับประชาชนทั่วไปครั้งแรก หรือ IPO  ที่ราคาหุ้นละ 3.90 บาท
โดย  นายพิเชษฐ สิทธิอำนวย กรรมการผู้อำนวยการ บล.บัวหลวง  ในฐานะที่ปรึกษาทางการเงิน ของ  TSE  เปิดเผยว่า จะเสนอขายหุ้น IPO ดังกล่าวระหว่างวันที่ 21-24 ต.ค.57

ทั้งนี้ TSE เป็นผู้ผลิต และจำหน่ายไฟฟ้าพลังงานแสงอาทิตย์ให้แก่ภาครัฐ โดยจะเสนอขายหุ้น IPO จำนวน 450 ล้านหุ้น หรือ 24.8% ของจำนวนหุ้นสามัญที่ออกและเรียกชำระแล้ว
โดยราคาพาร์หุ้นละ 1 บาท เงินที่ได้จากการเสนอขายหุ้นสามัญเพิ่มทุนในครั้งนี้ ส่วนหนึ่งจะนำไปใช้ขยายธุรกิจทั้งในและต่างประเทศ เช่น การลงทุนโครงการผลิตไฟฟ้าจากพลังงานแสงอาทิตย์ และพลังงานหมุนเวียนอื่น
รวมถึงการให้บริการก่อสร้างโรงไฟฟ้าพลังงานแสงอาทิตย์และจัดหาอุปกรณ์อีกส่วนหนึ่ง จะนำไปชำระคืนเงินกู้ยืมระยะยาว และใช้เป็นเงินทุนหมุนเวียน
ขณะที่คาดว่าหุ้นไทย โซล่าร์ฯ จะเข้าซื้อขายใน ตลาดหลักทรัพย์เอ็ม เอ ไอ (mai)  ในวันที่ 30 ต.ค.

MThai News
