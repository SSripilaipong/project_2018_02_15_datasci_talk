พาณิชย์เผยยอดจดทะเบียน 9 เดือนแรกปีนี้ยังติดลบ
กระทรวงพาณิชย์ เผยยอดจดทะเบียน 9 เดือนแรกปีนี้ยังติดลบ เชื่อ ไตรมาส 4 กลับมาขยายตัวสูงสุด หลังมาตรการรัฐส่งผล


นางสาวผ่องพรรณ เจียรวิริยะพันธ์ อธิบดีกรมพัฒนาธุรกิจการค้า กระทรวงพาณิชย์ เปิดเผยถึงสถิติการจดทะเบียนจัดตั้งธุรกิจใหม่ในช่วง 9 เดือนแรกของปี 2557 ว่า มีผู้ประกอบการจดทะเบียนจัดตั้งธุรกิจใหม่ จำนวน 46,341 ราย
ในขณะที่ในช่วงไตรมาส ที่ 3 ของปี มีการจดทะเบียนทั้งสิ้น 16,875 ราย ลดลง ร้อยละ 8 เมื่อเทียบกับช่วงเดียวกันของปีก่อน เนื่องจากในช่วงไตรมาสที่ 3 ของปีนี้ ยังอยู่ในระหว่างการปรับตัวรับกับสถานการณ์ทางการเมือง
และเชื่อว่าในช่วงไตรมาสที่ 4 ของปี แนวโน้มสถิติการจดทะเบียนจัดตั้งธุรกิจใหม่จะปรับตัวสูงสุด หลังจากมาตรการกระตุ้นเศรษฐกิจของรัฐบาลเริ่มส่งผลต่อภาวะเศรษฐกิจให้ปรับตัวดีขึ้นแล้ว

MThai News
