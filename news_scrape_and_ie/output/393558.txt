คลัง  เผยไทยเริ่มมีสัญญาณเข้าสู่ ภาวะเงินฝืด  เชื่อไม่กลายเป็น ความเสี่ยงเศรษฐกิจ  จากผู้มีรายได้น้อยไม่มีกำลังใช้จ่าย แต่ย้ำพื้นฐานโดยรวมยังแข็งแกร่ง
นายสมหมาย ภาษี รัฐมนตรีว่าการกระทรวงการคลัง  เปิดเผยว่า ขณะนี้ประเทศไทยเริ่มมีสัญญาณการเข้าสู่ภาวะ เงินฝีด  เนื่องจากผู้ที่มีรายได้น้อยหางานทำได้ยาก จึงไม่มีกำลังจะใช้จ่าย
ขณะที่ผู้ที่มีเงินอยากใช้เงิน แต่ไม่รู้จะใช้ทำอะไร แต่เชื่อว่าคงยังไม่เป็นความเสี่ยงต่อภาพรวมเศรษฐกิจ เพราะพื้นฐานยังแข็งแกร่ง

ทั้งนี้ไม่ได้กังวลว่าเรื่องเงินฝืดจะกลายเป็นความเสี่ยงเกี่ยวกับภาวะเศรษฐกิจ เพราะฐานะการเงินการคลังชของไทยยังแข็งแกร่ง ส่วนสถานการณ์ที่เกิดขึ้นไม่ได้หมายความว่าประเทศจน แต่เหมือนหยุดอยู่กับที่แค่นั้น
อย่างไรก็ตาม จากนี้ไปจนถึงสิ้นปี รัฐบาลคงจะยังไม่มี มาตรการกระตุ้นเศรษฐกิจ เพิ่มเติมจากที่ได้ประกาศไปแล้ว เพราะจะต้องใช้เวลารอดูผลของมาตรการต่าง ๆ ก่อนว่าเป็นอย่างไร และช่วงนี้เป็นช่วงของการเดินเครื่องเศรษฐกิจ
นายสมหมาย ยังเปิดเผยเพิ่มเติมอีกว่า ก่อนหน้านี้ได้เดินรทางไปร่วมการโรดโชว์เพื่อให้ข้อมูลกับนักลงทุนต่างประเทศ มีนักลงทุนต่างชาติหลายรายสนใจ และเสนอที่จะปล่อยกู้ให้กับประเทศไทยเพื่อนำไปใช้ในโครงการลงทุนต่างๆ
แต่เรายืนยันไปแล้วว่าไม่ได้มีปัญหาในจุดนี้ เนื่องจากทั้งฐานะการเงินการคลังยังมีเสถียรภาพที่ดีมาก และที่ผ่านมาธนาคารแห่งประเทศไทย หรือ ธปท. ยังได้ผลักดันในการนำทุนสำรองระหว่างประเทศที่มีอยู่ในระดับสูงไปลงทุนในต่างประเทศเพิ่มขึ้นด้วย

MThai News
