หมูกะทะ เดลิเวอรี่ ส่งตรงถึงบ้านคุณ
ในปัจจุบันเชื่อว่าหลายท่านคงต้องมองหาอาชีพเสริม เพื่อเพิ่มเติมรายได้ให้มีมากกว่าค่าใช้จ่าย แต่ทว่าหลายๆอาชีพเสริมที่ทำรายได้ดีนั้น มักหายากและส่วนใหญ่ก็มีคนทำไปหมดแล้ว ในครั้งนี้  Biz Choices  จะมาแนะนำธุรกิจอาชีพเสริมที่น่าสนใจอย่าง  หมูกะทะ เดลิเวอรี่  มาเป็นอีกหนึ่งทางเลือกให้กับผู้ที่ต้องการหารายได้เสริม



โดยในช่วงเวลาหลังเลิกงาน หรือแม้แต่วันหยุดเสาร์–อาทิตย์ ท่านที่ชอบออกไปทานอาหารนอกบ้านกับแบบครอบครัว หรือนัดเจอเพื่อนฝูงเพื่อเลี้ยงสังสรรค์ ก็คงหนีไม่พ้นร้านปิ้งย่างยอดฮิตอย่างร้านหมูกระทะ ที่สามารถพูดคุยกันอย่างเมามัน และรับประทานได้อย่างไม่จำกัด แต่บางท่านกลับประสบปัญหาในช่วงเวลาที่ต้องการไปรับประทาน กลับเจอปัญหาที่นั่งในร้านเต็ม และ จำนวนอาหารที่มีไม่เพียงพอซึ่งทำให้เกิดอาการเซงได้ง่ายๆ
แต่ครั้งนี้หายอยากกินขึ้นมาเมื่อไหร่ ก็ไม่จำเป็นต้องไปแย่งตักอาหาร นั่งเบียดที่ร้านหมูกะทะให้หัวเหม็นฉึ่งอีกต่อไป เพราะเดี๋ยวนี้เขามีบริการ “หมูกะทะ เดลิเวอรี่” ที่ส่งตรงถึงบ้านคุณ ให้ได้นั่งกินอย่างสบายใจ พร้อมอาหารและชุดอุปกรณ์แบบครบครัน



โดยหมูกะทะ เดลิเวอรี่ จะมีบริการเหมือนกับร้านอาหารฟาสต์ฟู้ดทั่วไป ที่จะจัดส่งอาหารถึงบ้านแต่จะแตกต่างตรงที่การให้บริการนั้น  มีการจำกัดขอบเขตของการรับออเดอร์   โดยหากต้องการใช้บริการ ก็คงต้องหาที่มีการจัดส่งแถวบ้านของตนเองเนื่องจากผู้ให้บริการส่วนใหญ่ เป็นผู้ให้บริการรายย่อยที่หันมาทำอาชีพเสริมโดยจะจัดส่งภายในเขตที่อยู่อาศัยของตนเอง เพื่อลดค่าใช้จ่ายในการจัดส่งนั่นเอง แต่การบริการนั้นก็จะมีการจัดส่งอาหารและมีอุปกรณ์ให้อย่างครบถ้วน แบบที่เรียกว่า กินที่บ้านเหมือนกับได้ทานที่ร้านกันเลยทีเดียว

ราคาค่าอาหารก็มีหลายเรทด้วยกัน โดยส่วนใหญ่จะแบ่งเป็นชุด


(ขอบคุณภาพจาก ชาบูกิลล์ หมูกะทะ delivery )
ชุดเล็ก ราคาตั้งแต่ 200-399 บาท สามารถรับประทานได้ 2-3 ท่าน
ชุดกลาง ราคาตั้งแต่ 300 – 499 บาทสามารถรับประทานได้ 3-4 ท่าน
ชุดใหญ่ ราคาตั้งแต่ 400- 599 บาทสามารถรับประทานได้ 4-5 ท่าน
ซึ่งบางร้านก็จะมีชุดใหญ่พิเศษ มีราคาตั้งแต่ 600 ขึ้นไป สามารถรับประทานได้ 5 ท่านขึ้นไป

อุปกรณ์ที่จะจัดส่งมาพร้อมกับอาหาร
เตา (ทั้งแบบไฟฟ้า และ เตาถ่าน) + กะทะ + ถ่าน + ตะเกียบ



สำหรับรายการสินค้า ก็จะมีลักษณะคล้ายกับอาหารภายในร้านหมูกะทะ


(ขอบคุณภาพจาก Turbo หมูกระทะรถซิ่ง )

1.เนื้อหมู (สันนอก,สันใน,สันคอ,สามชั้นสไลท)
2.เนื้อไก่
3.อาหารทะเล (กุ้งหมึก,ปลาหมึก,ปลา)
4.ตับ
5.ลูกชิ้น (หลายชนิด)
6.ข้าวผัด (บางที่)
7.ผักสด
8.น้ำซุป
9.วุ้นเส้น
10.ไข่
11.น้ำจิ้มสุกี้,น้ำจิ้มซีฟู๊ด
12. และอื่นๆ ตามแต่ผู้ให้บริการ



โดยบริการหมูกะทะ เดลิเวอรี่ ส่วนใหญ่ผู้ให้บริการจะเปิดรับออเดอร์หลังเลิกงาน ตั้งแต่ 18.00 น. เป็นต้นไป โดยเมื่อรับประทานเสร็จแล้ว ผู้ใช้บริการก็จะโทรไปบอกทางร้านเพื่อให้มาเก็บอุปกรณ์ ซึ่งถือว่าสะดวกต่อผู้ใช้บริการ เนื่องจากจะได้ไม่ต้องมานั่งล้าง นั่งเช็ดเอง ก็ถือว่าสบายไปอีกแบบ
ทั้งนี้ธุรกิจหมูกะทะ เดลิเวอรี่ ถือเป็นอีกหนึ่งช่องทางที่สามารถสร้างรายได้เสริม ด้วยการลงทุนที่น้อยแต่รายได้งาม เพียงแค่ต้องมีความขยันในการบริการ ซึ่งเหมาะสำหรับผู้ที่ต้องการหารายได้พิเศษหลังจากทำงานประจำในทุกๆวัน ถือว่าเป็นอีกหนึ่งธุรกิจที่กำลังมาแรงในขณะนี้

MThai News
