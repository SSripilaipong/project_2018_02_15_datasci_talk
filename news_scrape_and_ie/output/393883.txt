กรมเชื้อเพลิงธรรมชาติ  เปิดให้ยื่นขอสิทธิ สำรวจ และผลิตปิโตรเลียม  ทั้งบนบก และในทะเล จำนวน 29 แปลง
วันนี้ ๒๑ ตุลาคม ๒๕๕๗ ได้มีการเผยแพร่ ประกาศกรมเชื้อเพลิงธรรมชาติ เรื่อง เขตพื้นที่แปลงสำรวจปิโตรเลียมบนบก และในทะเลอ่าวไทย ที่เปิดให้ ยื่นขอสิทธิ สำรวจและผลิตปิโตรเลียม

ประกาศระบุว่า อาศัยอำนาจตามความในมาตรา ๒๘ แห่งพระราชบัญญัติปิโตรเลียม พ.ศ. ๒๕๑๔ แก้ไขเพิ่มเติมโดยพระราชบัญญัติปิโตรเลียม (ฉบับที่ ๖) พ.ศ. ๒๕๕๐ กรมเชื้อเพลิงธรรมชาติ ออกประกาศไว้ ดังต่อไปนี้
๑. ให้ยกเลิกประกาศกรมเชื้อเพลิงธรรมชาติ เรื่อง เขตพื้นที่แปลงสำรวจปิโตรเลียมบนบก และในทะเลอ่าวไทยที่เปิดให้ยื่นขอสัมปทานปิโตรเลียม ลงวันที่ ๑๑ มิถุนายน ๒๕๕๕
๒. กำหนดเขตพื้นที่แปลงสำรวจปิโตรเลียมบนบกและในทะเลอ่าวไทยที่เปิดให้ยื่นขอสิทธิสำรวจ และผลิตปิโตรเลียม จำนวน ๒๙ แปลง โดยมีแนวเขตตามแผนที่หมายเลข ป.๙๔/๒๕๕๗ ท้ายประกาศนี้
การกำหนดชายฝั่งทะเลให้ถือแนว ณ ระดับน้ำทะเลปานกลาง แต่เส้นแบ่งเขตไหล่ทวีปส่วนที่อยู่ ในทะเลนั้น
ให้เป็นไปตามหลักกฎหมายระหว่างประเทศที่ยอมรับนับถือกันโดยทั่วไปและสัญญากับต่างประเทศ

MThai News
