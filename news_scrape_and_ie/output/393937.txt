‘ แอ๊ปเปิ้ล อิงค์ ‘ เผยผลประกอบการงวดก.ย. มีกำไรเพิ่มขึ้น 13% จากแรงหนุนยอดขาย ไอโฟน 6  และไอโฟน 6 พลัส
‘ แอ๊ปเปิ้ล อิงค์ ‘ ยักษ์ใหญ่แห่งอุตสาหกรรม สมาร์ทโฟน  สหรัฐอเมริกา  รายงานรายได้ปีงบการเงินที่แล้ว นับถึงวันที่ 27 กันยายนที่ผ่านมา มีกำไรเพิ่มขึ้น 13% มาอยู่ที่ 8,500 ล้านดอลลาร์

จากรายได้ที่ทะยานขึ้นมาอยู่ที่ 42,100 ล้านดอลลาร์ ที่มาจากแรงหนุนยอดขายไอโฟนรุ่นใหม่ ที่มีขนาดจอใหญ่กว่าเดิมทั้ง ไอโฟน 6 และไอโฟน 6 พลัส  ซึ่งเพิ่งเปิดตัวไปเมื่อวันที่ 19 กันยายน
โดยขายได้แล้วกว่า 39 ล้านเครื่องในไตรมาสล่าสุด ซึ่งในไตรมาสดังกล่าว แอ๊ปเปิ้ลมียอดขายไอโฟนคิดเป็นมูลค่ากว่า 23,000 ล้านดอลลาร์ มากกว่าครึ่งหนึ่งของรายได้โดยรวมของบริษัทในไตรมาสนี้

MThai News
