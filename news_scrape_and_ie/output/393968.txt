กสทช.เผย กทม.ใช้คูปองทีวีดิจิทัลมากสุด 4,024 ใบ พร้อมเตรียมตั้งคณะกรรมการตรวจสอบประเด็นการนำจ่ายคูปองไม่โปร่งใส
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ กล่าวถึง ยอดใช้คูปองทีวีดิจิทัลล่าสุด



โดยมีประชาชนนำไปใช้รวมกว่า 13,000 ใบ โดยเป็นทั้งแลกซื้อกล่องรับสัญญาณทีวีดิจิตอล และแลกซื้อโทรทัศน์เครื่องใหม่
โดยพื้นที่ที่แลกมากที่สุดคือ กทม. กว่า 4,024 ใบ รองลงมาคือ นนทบุรี 1,239 ใบ ปทุมธานี 1,122 ใบ สมุทรสาคร 33 ใบ และชัยนาท 20ใบ
จากการตรวจสอบล่าสุดจากไปรษณีย์พบว่าแจกเกือบ 100 เปอร์เซ็นแล้ว แต่ขณะนี้เหลือประชาชนที่ยังไม่ได้รับคูปองประมาณ 300,000 ราย เพราะไม่อยู่บ้านและไม่ได้ไปรับกับทางไปรษณีย์ไทย อีกทั้งบางคงอาจไม่ทราบว่าตัวเองมีสิทธิรับคูปอง
สำหรับกรณีที่ประชาชนแจ้งผ่าน Call Center ของสำนักงานกสชท.หมายเลข 1200 ว่ามีการนำจ่ายคูปองไม่โปร่งใส ล่าสุด กสชท.ได้ดำเนินการหารือกับบริษัทไปรษณีย์ไทย จำกัด แล้ว และจำทำการจัดตั้งกรรมการตรวจเพื่อสอบข้อเท็จจริงที่เกิดขึ้นต่อไป

MThai News

เริ่มแล้ว! แลกคูปองทีวีดิจิตอล วันแรก
