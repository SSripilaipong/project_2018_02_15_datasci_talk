พาณิชย์จัดลดราคาสินค้าเป็นของขวัญปีใหม่ให้ประชาชน ดีเดย์ 15 ธ.ค.นี้
น.ส.ชุติมา บุณยประภัศร ปลัดกระทรวงพาณิชย์ เปิดเผยภายหลังการประชุมร่วมกับผู้บริหารระดับสูงของกระทรวงพาณิชย์ ว่า ได้มอบหมายให้แต่ละกรมไปพิจารณาว่าจะทำอะไรเป็นของขวัญปีใหม่ให้กับประชาชน




โดยจะนำมาจัดทำเป็นแพ็กเกจของขวัญปีใหม่ในนามกระทรวงพาณิชย์ ซึ่งเป้าหมายจะเน้นการลดค่าครองชีพ ลดค่าใช้จ่ายต่างๆ และการอำนวยความสะดวกให้กับประชาชนเป็นหลัก โดยทุกกรมต้องส่งรายละเอียดภายในวันที่ 24 ต.ค.นี้ ก่อนที่จะเสนอให้ พล.อ.ฉัตรชัย สาริกัลยะ รมว.พาณิชย์ พิจารณาต่อไป
ในส่วนของรายละเอียดของแพ็กเกจของขวัญปีใหม่ จะเน้นการลดราคาสินค้าให้ต่ำกว่าราคาปกติ โดยเฉพาะรายการสินค้าที่ประชาชนนิยมใช้สอยมากในชีวิตประจำวัน อีกทั้งจะร่วมมือกับผู้ผลิตแบรนด์ต่างๆ ในการลดราคา การร่วมมือกับห้างสรรพสินค้า และร้านค้าต่างๆ ในการจัดมหกรรมลดราคาพร้อมกันทั่วประเทศ ซึ่งจะเริ่มตั้งแต่วันที่ 15 ธ.ค.เป็นต้นไปจนเดือนม.ค.2558

MThai News

