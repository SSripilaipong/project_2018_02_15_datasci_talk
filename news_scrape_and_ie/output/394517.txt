รถเมล์ร่วม ขสมก. ย้ำ ภายในสิ้นปี 57 กระทรวงคมนาคมต้องมีคำตอบเรื่องค่าโดยสาร หลังขอขึ้น 2 บาท
นายวิทยา เปรมจิตร์ นายกสมาคมพัฒนารถร่วมบริการเอกชน (รถร่วมบริการองค์การขนส่งมวลชนกรุงเทพ) เปิดเผยกับ สำนักข่าว ไอ.เอ็น.เอ็น. ถึงความคืบหน้าการขอปรับขึ้นราคาค่าโดยสาร 2 บาท




โดยรถเมล์ร้อนขอเพิ่มค่าโดยสารจาก 8บาท เป็น 10 บาท ส่วนรถเมล์ปรับอากาศปรับขึ้นอีกระยะทางละ 2 บาท ว่า ล่าสุด ทางสมาคมได้ประสานงานไปยังผู้แทนของกระทรวงคมนาคม เพื่อติดตามความคืบหน้าในเรื่องดังกล่าว
โดยทางกระทรวงคมนาคมอยู่ระหว่างการพิจารณา และขอเวลาศึกษารายละเอียดเกี่ยวกับต้นทุนที่แท้จริงก่อน จากนั้นจะพิจารณาตามความเหมาะสม
ทั้งนี้ ทางสมาคมยืนยันว่า ภายในสิ้นปีนี้ทางกระทรวงจะต้องมีความชัดเจนในเรื่องค่าโดยสาร ว่าจะมีการปรับขึ้นราคาได้หรือไม่ หลังจากก่อนหน้านี้ได้พิจารณาให้กับรถแท็กซี่ไปก่อนหน้านี้แล้ว

MThai News
