คลัง  เร่ง  สศค.  ร่าง พ.ร.บ.จ่ายเงินช่วยเหลือคนจน  กว่า 18 ล้านคน สูงสุดจ่ายปีละ 6,000 บาท คาดใช้งบปีละ 5 หมื่นล้านบาท
นายสมหมาย ภาษี รัฐมนตรีว่าการกระทรวงการคลัง  เปิดเผยว่า ขณะนี้สั่งการให้ สำนักงานเศรษฐกิจการคลัง หรือ สศค.  เร่งจัดทำแนวทางการจ่ายเงินช่วยเหลือคนจน
โดยเร่งร่าง พ.ร.บ. เงินโอน แก้จน คนขยัน หรือจ่ายภาษีให้คนจน เพื่อเสนอไปยังรัฐบาล โดยเตรียมไว้เสนอหลังที่ได้เสนอ ภาษีที่ดิน และสิ่งปลูกสร้าง ไปแล้ว

พร้อมกันนี้ต้องศึกษาดูว่าจะมีระบบตรวจสอบคนจน การจ่ายเงิน เพื่อให้เกิดความรัดกุมย่างไร เพื่อไม่ให้งบประมาณรั่วไหล
โดยการช่วยเหลือคนจนในลักษณะนี้จะดีกว่าโครงการ ประชานิยม  เพราะเป็นโครงการรัฐสวัสดิการที่ช่วยเหลือคนเฉพาะกลุ่ม เป็นโครงการที่สนับสนุนคนทำงาน
ซึ่งการจ่ายเงินนั้นดูตามเกณฑ์รายได้ ผู้ที่มีรายได้ 3 หมื่นบาทต่อปีจะได้รับเงินมากสุดคือ 6,000 บาทต่อปี แต่ถ้าสูงกว่าหรือต่ำกว่า 3 หมื่นบาทจะได้รับเงินลดหลั่นกันไปตามขั้นบันได
มีเงื่อนไขว่าหากรายได้ต่ำวกว่า 1 หมื่นบาทต่อปี หรือสูงกว่า 8 หมื่นบาทต่อปีจะไม่ได้รับเงินช่วยเหลือ ซึ่งจากข้อมูลพบว่ามีคนจนที่ต้องได้รับการช่วยเหลือประมาณ 18 ล้านคน
คิดเป็นเงินที่รัฐต้องจ่าย 5 หมื่นล้านบาทต่อปี โดยจะพยายามเร่งรัดการจัดทำร่างพ.ร.บ.ให้เสร็จในปีนี้ ขณะนี้คณะที่จัดทำร่างได้มีการประชุมหารือเพื่อดูความคืบหน้าทุก 2 สัปดาห์

MThai News
