‘ เฟด ‘ เตรียมทำ  Stress Test   สถาบันการเงิน กว่า 31 แห่ง ทดสอบความแข็งแกร่งทางการเงิน ในสภาวะหุ้นร่วง, ราคาบ้านตก, เศรษฐกิจดิ่งเหว
เว็บไซท์ ‘ บลูมเบิร์ก ‘ ดอทคอม รายงานข่าวว่า  ธนาคารกลางสหรัฐฯ หรือเฟด  เตรียมทำการ ทดสอบความแข็งแกร่ง ของสถานะทางการเงิน ธนาคาร ขนาดใหญ่กว่า 31 แห่ง หรือ  Stress Test

กรณีเผชิญวิกฤต ราคาหุ้น  และ ราคาอสังหาริมทรัพย์ตกต่ำ  รวมถึง เศรษฐกิจโลกซบเซาอย่างกะทันหัน  หรือ stress test ซึ่งรวมถึง  เจพีมอร์แกนเชสแอนด์โค  และ ซิตี้กรุ๊ป ด้วย
โดยที่การทดสอบดังกล่าวจะอาศัยสถานการณ์ที่ไม่ได้คาดมาก่อนเพื่อป้องกันไม่ให้เกิด วิกฤตการเงิน ซ้ำอีกเช่นในปี 2008 และจะเป็นการตรวจวัดความสามารถของธนาคารกลาง
ในยามเผชิญวิกฤตเศรษฐกิจ ซึ่งเฟดจะใช้การทดสอบประเมินว่า ธนาคารแห่งใดจำเป็นต้องเพิ่มทุนหรือไม่ ซึ่งหากธนาคารแห่งใดไม่ผ่านการทดสอบอาจจำเป็นต้องลดการจ่ายเงินปันผล และลดการซื้อหุ้นคืน
ทั้งนี้ ในการทดสอบจะใช้สถานการณ์จำลองที่ ดัชนีตลาดหลักทรัพย์ลดลง 60% ในไตรมาส 4 ปีนี้ ราคาบ้านลดลง 25%
และอัตราการว่างงานอยู่ที่ 10% ขณะที่ผลิตภัณฑ์มวลรวมภายในประเทศ หรือ จีดีพีติดลบ 4.5% และราคาน้ำมันอยู่ที่ 110 ดอลลาร์ต่อบาร์เรล

MThai News

