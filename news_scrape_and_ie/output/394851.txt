เศรษฐีหุ้น ชื่อก้องโลก ‘ วอร์เร็น บัฟเฟ็ตต์ ‘ มีอันต้องจุก ขาดทุนหุ้นกว่า 6.5 หมื่นล้านบาท ภายใน 2 วัน หลังเก็งกำไร  IBM-COKE  พลาดเป้า
สำนักข่าว ‘ เอเจนซีส์ ‘ รายงานข่าวว่า  วอร์เร็น บัฟเฟตต์ มหาเศรษฐีชื่อดัง  และนักลงทุนชื่อก้องโลกชาวอเมริกัน สูญเงินมหาศาลถึง 2,000 ล้านดอลลาร์สหรัฐ
หรือราว 64,665 ล้านบาท ภายในระยะเวลาเพียง 2 วัน หลังเก็งกำไรในหุ้น IBM และ COKE พลาดเป้า เนื่องจากเขาคิดว่าทั้ง 2 บริษัทจะมีกำไรอย่างมีนัยยสำคัญในงบไตรมาสที่ 3

โดยหุ้นของบริษัท International Business Machines Corporation หรือ IBM ปรับร่วงลงไปกว่า 13 เปอร์เซ็นต์แล้วในปีนี้ และถูกเทขายอย่างหนักตลอด 2 วันที่ผ่านมา
และหุ้นของบริษัทผู้ผลิตเครื่องดื่ม ‘โคคา-โคลา’ หรือ COKE ที่เรารู้จักกัน ก็ปรับร่วงไป 0.15 เปอร์เซ็นต์เมื่อปิดตลาดในวันพุธ (22 ต.ค.) ที่ผ่านมา
ทั้งนี้แหล่งข่าวในวอลล์สตรีท คาดการณ์ว่า บัฟเฟตต์ ซีอีโอแห่งบริษัท ‘ เบิร์กไชร์ แฮธาเวย์ ‘ ลงทุนกระจุกตัว  ไอบีเอ็ม ,  โคคา-โคลา ,  อเมริกัน เอ็กซ์เพรส  และ เวลล์ส ฟาร์โก  มากเกินไป
ทำให้ต้องสูญเงินก้อนโตถึง 2,000 ล้านดอลลาร์สหรัฐภายในระยะเวลาเพียง 2 วัน แทนที่บัฟเฟตต์จะเลือกปรับพอร์ตแบบกระจายความเสี่ยง

MThai News
