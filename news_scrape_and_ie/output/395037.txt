ประธานเครือข่ายสหกรณ์แท็กซี่ เผย 27 ต.ค. ขนส่งทางบกจัดประชุมโครงการพัฒนาศักยภาพ บริการผู้ประกอบการ หลังได้รับอนุมัติค่าโดยสาร
นายวิฑูรย์ แนวพานิช ประธานเครือข่ายสหกรณ์แท็กซี่ในเขตกรุงเทพมหานคร เปิดเผยกับสำนักข่าว ไอ.เอ็น.เอ็น. ว่า ในวันจันทร์ที่ 27 ตุลาคมนี้ เวลา 10.00 น. กรมการขนส่งทางบกจะจัดให้มีการประชุมตามโครงการพัฒนาศักยภาพผู้ประกอบการรถแท็กซี่




ทั้งนี้เพื่อชี้แจงแนวทางการพัฒนาและยกระดับการให้บริการของแท็กซี่ การวางแผนตรวจสภาพและปรับมาตรฐานค่าโดยสาร เมื่อได้รับอนุมัติให้ขึ้นค่าโดยสาร ทั้งนี้ การประชุมในวันดังกล่าวเจ้าของอู่รถในสังกัดและคนขับรถเข้าร่วมหารือด้วย
อย่างไรก็ตาม กรมการขนส่งทางบก แจ้งว่า ขอให้บุคคลที่จะเข้าร่วมประชุม แจ้งรายชื่อผู้เข้าร่วมประชุมที่งานการขนส่งไม่ประจำทางด้วยรถรับจ้างและรถบริการ ส่วนการขนส่งผู้โดยสารไม่ประจำทาง สำนักการขนส่งผู้โดยสาร โทรสารหมายเลข 02 271 8524 ในวันที่ 22 ตุลาคม 2557

MThai News
