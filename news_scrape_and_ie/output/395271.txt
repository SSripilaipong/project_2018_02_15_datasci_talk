โบรกฯ คาด ตลาดหุ้นวันนี้ รีบาวน์สู่แนวต้าน 1,550 จุด แนวรับที่ 1,530 จุด รอบนี้คาดดัชนีฯผ่านจุดต่ำสุดแล้ว คงคำแนะนำ ได้เวลากลับมาซื้อหุ้นคืน  กลุ่มหุ้นพลังงานทางเลือก
บริษัทหลักทรัพย์ บัวหลวง  คาดวันนี้ ดัชนีฯหุ้นไทย รีบาวด์ แนวรับ 1,530 จุด ต้าน 1,550 จุด รอบนี้คาดดัชนีฯผ่านจุดต่ำสุดแล้ว สอดคล้องกับ MS  มองตลาดหุ้นโลก ปรับฐานเสร็จแล้ว

แนะนำกลับมาซื้อหุ้นคืน กลยุทธ์เล่นรอบเดือนตค. กลุ่มค้าปลีก โรงพยาบาล ขนส่ง สื่อสารฯ (หุ้น Low Beta) ที่ปรับลงมาก่อนหน้าลงน้อยกว่าตลาดตามคาด (Outperform)
ส่วนกลุ่ม พลังงาน ปิโตรฯ แบงก์ ตอนนี้ราคาหุ้นบางตัวคาดลงมาสุดแล้ว แนะเริ่มหาจังหวะสะสม ซื้อคืนเล่นรอบ เช่น BBL, PTTEP
และคงแนะนำซื้อเก็งกำไรหุ้นกลาง-เล็ก ที่มีข่าวบวกหนุน คาดการปรับฐานรอบนี้ แนวรับ 1,530 จุด
ด้าน บริษัทหลักทรัพย์ ธนชาต  วิเคราะห์ว่า แนวโน้มหุ้นไทยระยะสั้นอยู่ในแนวโน้มรีบาวน์ต่อเนื่อง โดยมีเป้าหมายการปรับสูงขึ้นที่ 1,550 จุด
โดยหุ้นกลุ่มธนาคารมีแนวโน้มแข็งแกร่งหลัง NVDR ยกเลิกระงับการซื้อหุ้น BBL ผ่าน NVDR ขณะที่หุ้นขนาดกลางมีจังหวะเก็งกำไร
กลุ่มหุ้นพลังงานทางเลือก อย่าง IFEC, DEMCO, GUNKUL และ EA ต่อเนื่อง โดยเป็นกลุ่มหุ้นที่ได้รับผลดีเชิงนโยบายการการสนับสนุนของรัฐบาล
ขณะที่ปัจจัยต่างประเทศติดตาม การประชุม FOMC  กลางสัปดาห์นี้ แนะนำซื้อ KBANK ต่อ ขณะที่เก็งกำไร กลุ่มหุ้นพลังงานทางเลือก
กลยุทธ์หลักแนะนำซื้อ KBANK, BBL, CK, STEC, SPALI, LPN, QH, SIRI, SAMART, BEAUTY, SAPPE, BGH ต่อเนื่อง

หุ้นเด็ดรายตัว คลิ๊ก>>>>>>>

MThai News
