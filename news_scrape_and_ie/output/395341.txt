เสี่ยตัน เตือนผ่านเฟสบุ๊ก อย่าหลงเชือกลุ่ม มิจฉาชีพสร้าง FB-IG ปลอมหลอกโอนเงินผู้โชคดี ย้ำหากมีผู้ได้รับรางวัลจากอิชิตันจะไปแจกถึงที่
ผู้สื่อข่าวรายงานว่า วันนี้(27 ต.ค.) นายตัน ภาสกรนที  ได้โพสต์เฟซบุ๊กเตือนผู้บริโภคสินค้าในเครืออิชิตัน ระวังกลุ่ม มิจฉาชีพสร้างเพจปลอม หลอกให้โอนเงิน ผ่านเฟซบุ๊กและอินสตาแกรม  ว่า
ฝากกดแชร์ข่าว รีบบอกต่อๆกันไปด่วนครับ ตอนนี้มีกลุ่มมิจฉาชีพ สร้างเฟสบุ๊ค และ instagram ปลอมขึ้นมาโดยอาศัยใช้ชื่อ และ นามสกุล ของผม ตัน ภาสกรนที , ตัน อิชิตัน , tanichitan , ichitan และรูปภาพของผม
รวมถึงข้อมูลที่เกี่ยวข้องกับบริษัทอิชิตันกรุ๊ปจำกัดมหาชน ไปใช้ในการหลอกลวงให้โอนเงิน โดยแจ้งไปยังเหยื่อ หรือผู้เสียหายว่า เป็นผู้โชคดีได้รับรางวัล ไอโฟนหกพลัสจอใหญ่ , ทองคำ 1 ล้าน , กล้องฟรุ้งฟริ้ง ,ไอแพด , ที่พักโรงแรม รวมถึง รถปอร์เช่ จากการส่งรหัสฟรีใต้ฝาอิชิตัน หรือ การร่วมสนุกผ่านเฟสบุ๊คและ ig ของผม
โดย จะหลอกให้เหยื่อที่หลงเชื่อรีบ โอนเงิน หรือ ส่งรหัสบัตรเติมเงินมือถือ หรือ ให้บอกเลขรหัสทรูมันนี่ เพื่อใช้เป็นค่าภาษี หรือ ค่าธรรมเนียมในการรับรางวัล
ตอนนี้ทางฝ่ายกฏหมายบริษัทอิชิตันได้เข้าแจ้งความ และจะรีบนำตัวผู้กระทำผิดมารับโทษตามกฏหมายอย่างเร่งด่วน
ถ้า คุณเป็นผู้โชคดีเป็นผู้ที่ได้รับรางวัลจากอิชิตัน ผมจะไปแจกรางวัลให้คุณเองถึงที่ หรือ นัดให้มารับรางวัลที่บริษัท อิชิตัน ตึกชาญอิสระ2 ชั้น 28 เท่านั้น ผู้โชคดีทุกคนไม่ต้องเสียค่าใช้จ่ายใดๆทั้งสิ้น
ส่วนเฟสบุ๊ค,และ instagram ของผม กับ บริษัท อิชิตัน มีแค่ 3 ที่เท่านั้น คือ
https://www.facebook.com/tanichitan
http://instagram.com/ichitangroup
https://www.facebook.com/ichitan
ทวิตเตอร์ ของผมไม่เคยมี บริษัท อิชิตัน ก็ไม่มี และไม่เคยใช้งาน หรือสร้างข้อมูลใดๆ เผยแพร่ ที่มีอยู่ตอนนี้ทั้งหมดในทวิตเตอร์ คือ ของปลอม ซึ่งทางทีมกฏหมายจะดำเนินคดีตามกฏหมายในลำดับต่อไป
เข้าใจตรงกันนะ
MThai News


