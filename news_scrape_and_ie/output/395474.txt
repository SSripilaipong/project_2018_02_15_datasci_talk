ตลท. แขวน  H  หุ้น  WHA  และ  HEMRAJ  หลังมีข่าว เทคโอเวอร์ ของทั้ง 2 บริษัท
ตลาดหลักทรัพย์แห่งประเทศไทย หรือ ตลท.  แจ้ง ขึ้นเครื่องหมาย H  ห้ามการซื้อขายหุ้น  บริษัท ดับบลิวเอชเอ คอร์ปอเรชั่น จำกัด (มหาชน) หรือ WHA  ในการซื้อขายรอบบ่ายวันนี้
หลังจากปรากฏข่าวในหน้าหนังสือพิมพ์ว่าผู้บริหาร  WHA  ให้สัมภาษณ์ว่าบริษัทอยู่ระหว่างเจรจาเข้าซื้อกิจการ หรือเทคโอเวอร์

บริษัทใน ตลาดหลักทรัพย์  มูลค่าราว 5 หมื่นล้านบาทคาดได้ข้อสรุป และเสนอในคณะกรรมการบริษัทอนุมัตกลางเดือนพฤศจิกายนนี้
ซึ่งข้อมูลดังกล่าวเป็นข้อมูลสำคัญและอาจส่งผลกระทบต่อภาวะการซื้อขายและการตัดสินใจลงทุนของหลักทรัพย์ดังกล่าว โดยที่ปัจจุบันตลาดหลักทรัพย์ฯ อยู่ระหว่างรอคำชี้แจงจากบริษัท
ดังนั้นตลาดหลักทรัพย์ฯ จึงหยุดพักการซื้อขายหลักทรัพย์ ตั้งแต่การซื้อขายรอบบ่ายของวันที่ 27 ตุลาคม 2557 เป็นต้นไปจนกว่าจะได้รับคำชี้แจงจากบริษัท
นอกจากนี้ ยังขึ้น H ห้ามการซื้อขายหุ้น  บริษัท เหมราชพัฒนาที่ดิน จำกัด (มหาชน) หรือ HEMRAJ  เนื่องจากปรากฏสารสนเทศเกี่ยวกับการให้สัมภาณ์ของผู้บริหาร
ว่ามีบริษัทในตลาดหลักทรัพย์เข้ามาขอเจรจาซื้อกิจการ หรือเทคโอเวอร์ ซึ่งข้อมูลดังกล่าวเป็นข้อมูลสำคัญ และอาจส่งผลกระทบต่อภาวะการซื้อขาย
และการตัดสินใจลงทุนของหลักทรัพย์ดังกล่าว โดยที่ปัจจุบันตลาดหลักทรัพย์ฯ อยู่ระหว่างรอคำชี้แจงจากบริษัท
ตลาดหลักทรัพย์ฯ จึงหยุดพักการซื้อขายหลักทรัพย์  HEMRAJ  ป็นการชั่วคราวตั้งแต่การซื้อขายรอบบ่ายของวันที่ 27 ตุลาคม 2557 เป็นต้นไป จนกว่าตลาดหลักทรัพย์ฯ จะได้รับข้อมูลเกี่ยวกับการเพิ่มทุนดังกล่าวอย่างชัดเจนและครบถ้วน

MThai News
