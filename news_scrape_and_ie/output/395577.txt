สุภิญญา แจง ออกกฎคุมระดับความดังเสียงทีวีดิจิตอล ย้ำทุกช่องต้องเตรียมอุปกรณ์ปรับตัวตามมาตรฐานภายใน 90 วัน
ผู้สื่อข่าวรายงานว่า วันนี้ (27 ต.ค.) น.ส.สุภิญญา กลางณรงค์ กสทช. ได้โพสต์ข้อความผ่านทวิตเตอร์(@supinya ระบุว่าประชุมบอร์ด กสท. เช้านี้นานเลยเพราะวาระเยอะ ทั้งวาระแบบรูทีนและวาระนโยบายใหม่ๆ สรุปสาระสำคัญได้ดังนี้บอร์ด กสท. เห็นชอบร่างประกาศ สนง.ออกหลักเกณฑ์ให้ฟรีทีวีดิจิตอลทุกช่องปรับระดับความดังเสียงให้เท่ากันทุกช่วงเวลา
“ทุกช่องของต่างMUX และทุกช่วงรายการข่าวเกมส์โชว์ และโฆษณา เป็นต้น เพื่อให้มีค่ามาตรฐานความดังเฉลี่ยและไม่เกินค่าสูงสุดที่กสทช.โดยอิงมาตรฐานทางเทคนิคของ European Broadcasting Union (EBU) และ ITU ตามคำแนะนำของผู้เชียวชาญจาก NECTEC และอนุ กก.ด้านทคนิค กสทช.”
สุภิญญา ยังระบุอีกว่า หลักเกณฑ์ดังกล่าวไม่ต้องผ่านการรับฟังความคิดเห็นเพราะออกตามประกาศฯก่อนหน้านี้ แต่จะให้เวลาทุกช่องเตรียมอุปกรณ์ปรับตัวตามมาตรฐานใน 90 วันเบื้องต้นเป็นหน้าที่ของช่องต่างๆ ต้องมีเครื่องมือวัดค่ามาตรฐานของเสียงในทุกช่วงรายการ ก่อนส่งไปยังโครงข่ายฯ จากนั้นโครงข่ายดูแลอีกขั้น
“การออกประกาศหลักเกณฑ์นี้เพื่อแก้ปัญหาเรื่องร้องเรียน 1. เสียงแต่ละช่องต่างโครงข่าย ดังเบาไม่เท่ากัน 2. ช่องเดียวกันแต่ระดับเสียงไม่สม่ำเสมอประกาศนี้มีช่วงเวลาให้ฟรีทีวีทุกช่องและโครงข่าย MUX ปรับตัว (grace period) ในเวลา 90 วัน ก่อนประกาศมีผลบังคับใช้ทั้งนี้แต่ละช่องต้องกลับไปมอบนโยบายฝ่ายผลิต ตั้งแต่การถ่ายทำละคร หรืออัดรายการต่างๆ ต้องปรับระดับเสียงใหม่ให้เป็นไปตามประกาศกำหนดใน90วัน”
MThai News
