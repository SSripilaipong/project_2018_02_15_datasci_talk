กรมทรัพย์สินทางปัญญาเตรียมตั้งกองทุนช่วยเหลือผู้ประกอบการถูกพ่อค้าต่างชาติก๊อปปี้ในตลาดต่างแดนจนธุรกิจเจ๊ง





นางมาลี โชคล้ำเลิศ อธิบดีกรมทรัพย์สินทางปัญญา เปิดเผยว่า เตรียมจัดตั้งกองทุนเพื่อช่วยเหลือผู้ประกอบการที่ถูกละเมิดทรัพย์สินทางปัญญาในตลาดต่างประเทศ โดยจะเสนอต่อพล.อ.ฉัตรชัย สาริกัลยะ รมว.พาณิชย์ เพื่อพิจารณา
เนื่องจากในปัจจุบันนี้ สินค้าไทยที่ได้รับความนิยมเริ่มมีปัญหาถูกละเมิดในต่างประเทศเพิ่มมากขึ้นและต่อเนื่อง หากไม่ช่วยป้องกันและแก้ไขปัญหา ก็จะส่งผลกระทบต่อการส่งออกและเศรษฐกิจของประเทศได้
ทั้งนี้กรมฯได้เสนอให้มีการกันเงินรายได้และค่าธรรมเนียมจากการรับจดทะเบียนทรัพย์สินทางปัญญาที่ได้นำส่งต่อกระทรวงการคลัง ปีละเกือบ 500 ล้านบาท
โดยให้กันเงินส่วนหนึ่งเอาไว้เป็นกองทุน ซึ่งอาจจะ 40-50% ของเงินรายได้ที่นำส่งเพื่อเอาไว้ใช้ช่วยเหลือผู้ประกอบการในการฟ้องร้องดำเนินคดี ซึ่งผู้ประกอบการรายใหญ่นั้นไม่ค่อยมีปัญหา แต่หากเป็นรายกลาง และรายเล็ก อาจเกิดปัญหาถูกละเมิดได้ง่าย และทำให้ธุรกิจเสียหายถือขนาดไม่สามารถประกอบกิจการต่อได้อีก

MThai News
