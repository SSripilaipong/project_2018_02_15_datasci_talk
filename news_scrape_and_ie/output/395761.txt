บอร์ดเสริมสุข ไฟเขียว ขายแบรนด์ ‘เอส’ ให้บริษัท อินเตอร์เนชั่นแนล เบฟเวอเรจในเครือไทยเบฟ มูลค่า 1,560 ล้านบาท เหลือแค่รับจ้างผลิตน้ำอัดลม
รายงานข่าวแจ้งว่า ที่ประชุมคณะกรรมการบริษัท บมจ.เสริมสุข (SSC) ได้มีมติเห็นชอบให้จำหน่ายสินทรัพย์ เครื่องหมายการค้า”เอส” ให้กับบริษัทอินเตอร์เนชั่นแนล เบฟเวอเรจ โฮลดิ้งส์ ลิมิเต็ด ซึ่งเป็นบริษัทย่อยของบริษัท ไทยเบฟเวอเรจ ซึ่งถือหุ้น 100% โดยมีมูลค่าสินทรัพย์ที่จำหน่ายคิดเป็น 1,560,000,000 บาท

นายสมชาย บุลสุข ประธานคณะเจ้าหน้าที่บริหาร บมจ.เสริมสุข (SSC) กล่าวว่า แม้จะขาย แบรนด์ “เอส” แต่บริษัทยังคงรับผลิตและจำหน่ายสินค้าเครื่องหมายการค้า”เอส”อยู่ต่อไป และไม่มีความจำเป็นต้องจัดสรรเงินเงินลงทุนจำนวนมากในการสร้างแบรนด์ เอส แต่อย่างใด
ปัจจุบัน เกรท แบรนด์ ลิมิเต็ด ซึ่งเป็นบริษัทที่จัดตั้งขึ้นในประเทศฮ่องกงและบริษัทฯถือหุ้น 100% เป็นเจ้าของเครื่องหมายการค้า “เอส” ได้เปิดตัวเครื่องหมายการค้า”เอส” ในพ.ย.55 และใช้เครื่องหมายดังกล่าวในการดำเนินธุรกิจมาเป็นเวลา 24 เดือน โดยมีส่วนแบ่งทางการตลาด 12% ของตลาดเครื่องดื่มอัดลมทั้งหมด
MThai News
