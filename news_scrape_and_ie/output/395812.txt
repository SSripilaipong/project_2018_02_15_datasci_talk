ผู้ค้าไข่ไก่ย่านตลาดนนท์ เผย ใกล้เปิดเทอมไข่ไก่ปรับราคาขึ้นอีกถาดละ 5 บาท กินเจไม่ช่วย
จากการสำรวจ การจำหน่ายไข่ไก่ ย่านตลาดนนท์ พบว่าแม้จะยังอยู่ในช่วงเทศกาลกินเจ รอบที่ 2 แต่ราคาไข่ไก่ ก็ได้มีการปรับราคาสูงขึ้น เฉลี่ย 5 บาท/ถาด 30 ฟอง




โดยผู้ค้าย่านตลาดนนท์ กล่าวว่า ราคาไข่ไก่ ทยอยปรับตัวสูงขึ้น ตั้งแต่ในช่วงต้นเดือน เพราะใกล้ช่วงเปิดเทอม ทำให้ผู้ค้าส่งปรับราคาสูงขึ้น
โดยราคาไข่ไก่ที่จำหน่ายล่าสุดขณะนี้ ไข่ไก่เบอร์ 0 ราคาถาดละ 115บาท ไข่ไก่เบอร์ 1 ราคาถาดละ 105 บาท ไข่ไก่เบอร์ 2 ราคาถาดละ 95 บาท และไข่ไก่เบอร์ 3 ราคาถาดละ 90 บาท
อย่างไรก็ตาม ผู้ค้าส่วนใหญ่ได้นำไข่ไก่ เข้าร่วมโครงการจำหน่ายกับกรมการค้าภายใน กระทรวงพาณิชย์ เพื่อเป็นการลดภาระค่าครองชีพให้กับประชาชนในพื้นที่ วันละ 400-500 ถาด โดยจำหน่ายทุกวันอังคารและวันศุกร์ ที่กระทรวงพาณิชย์

MThai News
