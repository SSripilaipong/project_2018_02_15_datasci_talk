ม.หอการค้า  เผยผลโพล ประชาชนใช้จ่ายลอยกระทงปี 57 สุดกร่อย เงินสะพัดแค่ 11,134 ล้าน ต่ำสุดในรอบ 8 ปี เหตุเศรษฐกิจไม่ฟื้น
นายธนวรรธน์ พลวิชัย  ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยผลสำรวจพฤติกรรมการใช้จ่ายของผู้บริโภคในช่วงเทศกาลวันลอยกระทง จาก 1,037 ตัวอย่างทั่วประเทศ พบว่า ร้อยละ 77 ยังวางแผนจะไปลอยกระทงในปี 2557 ตามประเพณี



เพื่อผ่อนคลายความเครียดและขอพร แต่จะลอยในจังหวัดตัวเอง ไม่เดินทางออกนอกพื้นที่ เพราะวันลอยกระทงไม่ติดกับวันหยุดปลายสัปดาห์ และระมัดระวังการใช้จ่ายตามภาวะเศรษฐกิจที่ยังไม่ฟื้นตัว
ทั้งนี้ ในภาพรวมยังมองว่า บรรยากาศการลอยกระทงในปีนี้ยังคงสนุกสนานเหมือนเดิม โดยมูลค่าการใช้จ่ายส่วนใหญ่ยังจะใช้เท่าเดิม เฉลี่ยต่อคน 1,678 บาท จากการสังสรรค์ซื้อสินค้าที่เกี่ยวข้องกับเทศกาล ทั้งกระทง พลุ และซื้อของรับประทาน ส่งผลให้ยอดเงินสะพัดในช่วงเทศกาลลอยกระทงปีนี้มีมูลค่า 11,134 ล้านบาท ขยายตัวเพียงร้อยละ 2.37 ขยายต่ำสุดในรอบ 8 ปี



MThai News

