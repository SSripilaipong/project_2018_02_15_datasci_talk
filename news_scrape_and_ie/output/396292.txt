
โบรกฯคาด หุ้นไทย วันนี้บวกต่อ ถึงแม้ ‘ เฟด ‘ จะประกาศหยุด  QE  ชี้ตลาดรับข่าวไปแล้ว ลุ้นดัชนีฯทดสอบแนวต้านถัดไปที่ 1,580 จุด เก็บ  Domestic plays  ต่อเนื่อง
บริษัทหลักทรัพย์ ไอร่า  วิเคราะห์ว่า ทิศทางตลาดวันนี้ผันผวน แต่คาดมีโอกาสปรับเพิ่มขึ้น แม้มติเฟดจะยุติโครงการ QE แต่คาดเป็นสิ่งที่ตลาดรับรู้มาแล้วในช่วงที่ผ่านมา

และคาดว่าตลาดให้น้ำหนักต่อประเด็นอัตราดอกเบี้ย ที่คาดเป็นปัจจัยหนุน ซึ่งล่าสุดเฟดยังคงอัตราดอกเบี้ย 0 – 0.25% ต่อไปอีกเป็นเวลานานขึ้น
จากที่มีความกังวลว่าเฟดจะมีการพิจารณาขึ้นอัตราดอกเบี้ยเร็วกว่าที่คาดหมายไว้ หลังเศรษฐกิจของสหรัฐฯ ในช่วงที่ผ่านมาส่งสัญญาณดีขึ้นตามลำดับ
ทางด้านประเด็นในประเทศ ยังไม่มีปัจจัยชี้นำใหม่ๆ แต่คาดได้รับปัจจัยบวกจาก  Fund Flow  หลังต่างชาติกลับมาซื้อสุทธิ เกือบ 1,000 ล้านบาท
อย่างไรก็ตามคาด ภาพรวมยังมีความผันผวน แรงซื้อ-ขายสุทธิ สลับกัน ขณะที่อยู่ระหว่างประกาศงบไตรมาส 3 ที่คาดยังมีแรงเก็งกำไรต่อเนื่อง ถึงกลางเดือนพย.
แนะติดตามความชัดเจนเกี่ยวกับวงเงินลงทุนกรอบยุทธศาสตร์การพัฒนาโครงสร้างพื้นฐานระยะเวลา 8 ปี (58–65) ซึ่งกระทรวงคมนาคมจะสรุปในเดือนพย.
เพื่อช่วยลดต้นทุนโลจิสติกส์ และเพิ่มศักยภาพของประเทศ ให้รองรับการเข้าสู่ ประชาคมเศรษฐกิจอาเซียน หรือ AEC  ซึ่งคาดกลุ่มรับเหมาก่อสร้างน่าจะได้รับผลดีในระยะยาว
ด้าน บริษัทหลักทรัพย์ ธนชาต  ประเมินว่าแนวโน้มดัชนีฯระยะสั้น แม้มีความเสี่ยงจากแรงขายทำกำไร แต่ประเมิน Downside Risk จำกัดที่ 1,557 จุด
และคงเป้าหมายการปรับสูงขึ้นระยะสัปดาห์ที่ 1,600 จุด ขณะที่การประชุม FOMC เมื่อคืนนี้ FED ยุติมาตรการ QE ตามคาด ขณะที่ดอกเบี้ยจะยังอยู่ในระดับต่ำต่อไป
โดยข้อมูล Fed Funds Futures ล่าสุดแสงให้เห็นถึงโอกาสที่ Fed จะปรับขึ้นดอกเบี้ยภายใน ก.ย.2015 ลดลงเหลือ 42% จากสิ้นเดือนก่อนที่ 76%
มาตรการกระตุ้นเศรษฐกิจรอบสอง หนุน Domestic Plays แนะนำซื้อ Domestic Plays ต่อเนื่อง โดยเป็นกลุ่มที่ได้รับผลดีจากนโยบายกระตุ้นเศรษฐกิจภาครัฐฯ โดยตรง
อย่าง KBANK, BBL, CK, STEC, SPALI, LPN, QH, SIRI, SAMART, BEAUTY, SAPPE และ BGH โดยรัฐบาลมีแผนที่จะออกมาตรการกระตุ้นเศรษฐกิจเพิ่มเติมเร็วๆ นี้
สำหรับวันนี้ คาดว่าดัชนี SET จะเคลื่อนไหวในกรอบ 1,560-1,568 จุด มีโอกาสขึ้นไปทดสอบแนวต้านย่อยที่ระดับ 1,580 จุด

หุ้นเด็ดรายตัว คลิ๊ก>>>>>>>


MThai News
