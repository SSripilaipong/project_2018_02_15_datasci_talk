บอร์ดแบงก์ออมสิน  เตรียมประชุมเลือก ผอ.ใหม่วันนี้ ก่อนเสนอ คลัง ยื่นต่อ ครม. อนุมัติ ‘ชาติชาย-ธัชพล’ เบียดกันสูสี
นายสมชัย สัจจพงษ์ อธิบดีกรมศุลกากร ในฐานะประธานคณะกรรมการธนาคารออมสิน  เปิดเผยว่า คณะกรรมการสรรหาผู้อำนวยการธนาคาร จะเสนอรายชื่อผู้ที่ผ่านการสรรหาให้ที่ประชุมพิจารณา
โดยอาจจะเสนอเพียงรายชื่อเดียว หรือ สองรายชื่อ คือ อันดับหนึ่ง และอันดับสอง เผื่อมาด้วยภายในการประชุมวันนี้

ซึ่งหลังจากตรวจสอบคุณสมบัติผู้สมัครแล้ว มีผู้ผ่านคุณสมบัติแค่ 4 คน เป็นผู้สมัครคนใน 2 คน และเป็นผู้สมัครคนนอกอีก 2 คน จากจำนวนผู็สมัครทั้งหมด 8 คน
โดยทั้ง 4 คน ประกอบด้วย  นายธัชพล กาญจนกูล รองผู้อำนวยการธนาคารออมสินอาวุโส   นายพิศิษฐ์ เสรีวิวัฒนา รองผู้อำนวยการธนาคารออมสิน
นายชาติชาย พยุหนาวีชัย รองกรรมการผู้จัดการ จากธนาคารกสิกรไทย  และ นายปริญญา พัฒนภักดี รองกรรมการผู้จัดการใหญ่ ธนาคารกรุงไทย
โดยผู้สมัครที่มาแรง และคาดว่า จะเป็นตัวเต็ง มีด้วยกัน 2 คน คือ นายชาติชาย จากธนาคารกสิกรไทย และ นายธัชพล จากธนาคารออมสิน

สำหรับนายธัชพล ถือเป็นลูกหม้อของธนาคารออมสิน เคยผ่านตำแหน่งงานสำคัญๆ มาหลายตำแหน่ง ล่าสุดมีตำแหน่งเป็น รองผู้อำนวยการ
และยังทำหน้าที่รักษาการแทนตำแหน่งผู้อำนวยการด้วย ปัจจุบันเขาอายุ 54 ปี จบการศึกษาปริญญา 7 ใบ ตั้งแต่ปริญญาตรี โท และ เอก

ด้านนายชาติชาย ปัจจุบันเป็น รองกรรมการผู้จัดการ ธนาคารกสิกรไทย ดูแลธุรกิจสินเชื่อสินเชื่อบ้าน และสินเชื่อบุคคลรวมถึงธุรกิจบัตรเครดิต
มีความเชี่ยวชาญทางด้านธุรกิจอสังหาริมทรัพย์จนได้รับมอบหมายให้ดูแลสินเชื่อบ้านของธนาคารกสิกรไทย และขยายธุรกิจจนปัจจุบันมีพอร์ตสินเชื่อ 2 แสนกว่าล้านบาท มีส่วนแบ่งทางการตลาดอันดับต้น ๆ ของระบบธนาคารพาณิชย์

MThai News

