‘ โอเปก ‘ ยันไม่ทำ สงครามราคาน้ำมัน  และไม่ต้องประชุมเพื่อชะลอการลดลงของราคา เชื่อราคาจะฟื้นตัวในระยะยาวตามความสมดุล
เว็บไซท์ ‘ บลูมเบิร์ก ‘ ดอทคอม รายงานข่าวว่า  อับดุลลา เอล-บาดรี  เลขาธิการ สมาคมประเทศผู้ส่งออกน้ำมัน หรือ โอเปก  ยืนยันว่า โอเปกจะไม่ทำสงครามราคาน้ำมัน

และกล่าวเตือนนักลงทุนว่า ไม่ควรมีความตระหนกกับราคามากเกินไป เนื่องจากความต้องการใช้น้ำมันจะเพิ่มขึ้นมาอยู่ในระดับที่สมดุลกับปริมาณอุปทานน้ำมัน
ทั้งนี้ในการประชุม ออยล์แอนด์มันนี่ ในกรุงลอนดอน นายเอล-บาดรี เปิดเผยว่า โอเปกไม่มีความจำเป็นที่จะต้องประชุมฉุกเฉินเพื่อชะลอการลดลงของราคาน้ำมัน
และคาดว่า ราคาน้ำมัน ซึ่งลดลงมาแล้ว 25% นับแต่เดือนมิถุนายน จะเพิ่มขึ้นในระยะยาว ตามความต้องการใช้ และระดับราคาจะเข้าสู่ภาวะปกติได้
รวมถึงโอเปกไม่ได้รับผลกระทบรุนแรงมากนักจากการลดลงของราคาน้ำมัน และปริมาณการผลิตน้ำมันในปีหน้าจะอยู่ในระดับใกล้เคียงกับปีนี้ที่ประมาณ 30 ล้านบาร์เรลต่อวัน

MThai News
