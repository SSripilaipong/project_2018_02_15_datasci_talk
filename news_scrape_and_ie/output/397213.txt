โบรกฯคาด หุ้นไทย บวกต่อ ก่อนพักตัวในกรอบ 1580-1595 จุด จากแรงขายทำกำไรระยะสั้น
บริษัทหลักทรัพย์ เคเคเทรด  วิเคราะห์ว่า  ดัชนีฯหุ้นไทย จะเปิดบวกแล้วพักตัวในกรอบ 1580-1595 จุด ตลาดตอบสนองเชิงบวกต่อการเพิ่มวงเงิน QE ของ BOJ ไปแล้ว และเป็นการรับรู้ปัจจัยบวกพร้อมกัน
จึงคาดจะมีการขายทำกำไรระยะสั้น ดูจากการซื้อสุทธิวันศุกร์ยังมาจากนักลงทุนสถาบัน ขณะที่นักลงทุนต่างชาติขายสุทธิเล็กน้อยบ่งบอกกว่าข่าวนี้ยังไม่มีผลให้เงินไหลเข้าในทันที

และการที่  GDP สหรัฐ มีแนวโน้มฟื้นตัวสวนทางกับประเทศนอกสหรัฐจะส่งผลให้เงินดอลลาร์สหรัฐมีแนวโน้มแข็งค่า กดดันการฟื้นตัวของสินค้าโภคภัณฑ์ และสินทรัพย์เสี่ยงที่ไม่ใช่สกุลดอลลาร์สหรัฐ ยังไม่ดึงดูดให้เม็ดเงินต่างชาติไหลกลับเข้าตลาดหุ้นไทย
รวมถึงช่วงนี้จนถึงกลางเดือนพ.ย. บริษัทจดทะเบียน จะทยอยประกาศงบไตรมาส 3 ทำให้หุ้นรายตัวจะผันผวนตามการคาดหวังเชิงบวก และลบต่องบที่จะประกาศออกมา ยังไม่ดึงดูดให้นักลงทุนระยะการเพิ่มพอร์ตการลงทุนก่อนมีความชัดเจนด้านผลประกอบการ
กลยุทธ์การลงทุน ระยะ 1-2 วัน ถือหรือทยอยขายทำกำไร หรือหาจังหวะซื้อเมื่ออ่อนตัว
ด้าน บริษัทหลักทรัพย์ บัวหลวง  ประเมินว่า หลังจากดัชนีฯ ปรับฐานเสร็จในเดือน ตค. (รอบนี้ Bottom out ไปที่ 1,520 จุด) แนวโน้มเดือน พ.ย. คาดดัชนีฯจะเริ่มฟื้นตัว
แนะนำ ซื้อคืนหุ้นบูลชิพที่ Undervalue (PBV, PE ต่ำ, Upside สูง) และ หุ้นกลาง-เล็ก ที่มีประเด็นสนับสนุน คาดกรอบรายเดือน แนวรับ 1,535 จุด แนวต้าน 1,600 จุด (เดิมคาด 1,520-1,580)
แนะนำหุ้นบูลชิพที่ลงแรงจน PBV ต่ำกว่าหรือใกล้ 1 เท่า, PE ต่ำกว่า 10 เท่า หรือมีอัตราการเติบโตปีหน้าที่สูงมาก, มี Upside to fair เกิน 20% แนะนำ ซื้อ BBL (มีโอกาสที่ MSCI จะกลับมาเพิ่มน้ำหนัก FIF ในการทบทวนน้ำหนักดัชนีฯกลางเดือน พย.)
PTTGC AP ฯลฯสำหรับกลุ่มที่คาดว่าจะ Outperform ดัชนีฯรอบนี้ คาดได้แก่ แบงก์ ค้าปลีก สื่อสาร บ้าน แนะนำ BJC BIGC (เก็งกำไรกระแสข่าวซื้อ TESCO Lotus) สะสม BBL (ดัก MSCI กลับมาเพิ่มน้ำหนัก รอบนี้)

หุ้นเด็ดรายตัว>>>>>>>

MThai News
