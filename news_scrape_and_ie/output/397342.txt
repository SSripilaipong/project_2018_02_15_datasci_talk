สอท. คาด ส่งออก ปีหน้าโต 2.5% ฉุด ‘ จีดีพี ‘ โตไม่ถึงเป้าที่วางไว้ที่ 4% เร่งรัฐฯเทงบลงทุน หาตลาดใหม่ เพิ่มการค้าชายแดน
นายวัลลภ วิตนากร รองประธานสภาอุตสาหกรรมแห่งประเทศไทย หรือ ส.อ.ท.  เปิดเผยว่า ปี 2558 การส่งออกปีหน้าคาดว่าว่าจะโตประมาณ 2.5%
ซึ่งจะส่งผลให้จีดีพีจะโตได้ระดับต่ำกว่า 4% เพราะยอดการส่งออกคิดเป็น 60% กว่าๆ ของจีดีพี แต่หากรัฐเร่งผลักดันองค์ประกอบอื่นๆ ก็คาดว่าจีดีพีจะดีขึ้นกว่าที่ประมาณการไว้

ทั้งนี้ต้องการเร่งให้ภาครัฐทุ่มงบประมาณให้เป็นไปตามมาตรการที่วางไว้ เพื่อให้เกิดการปฏิบัติอย่างรวดเร็วและโปร่งใส โดยเฉพาะช่วงไตรมาสสุดท้ายของปีนี้จะทำให้การบริโภคภายในประเทศเพิ่มขึ้น
การเปิดตลาดใหม่ โดยรัฐควรเร่งออกโรดโชว์ และแสวงหาความร่วมมือเพิ่มขึ้น เพราะต้องยอมรับว่าภาวะ เศรษฐกิจโลก ในปีหน้า ตลาดหลักๆ ทั้งยุโรป สหรัฐอเมริกา จีน และญี่ปุ่นต่างก็อยู่ในภาวะที่ไม่ค่อยดีนัก
ซึ่งไทยมี มูลค่าการส่งออก ประมาณ 1.5 แสนล้านบาท ยังมีโกาสเติบโตได้อีกมาก เช่นตลาดใหม่อย่างบราซิล เปรู ชิลี รวมถึงการเจรจาเขตการค้าเสรีกับประเทศต่างๆ ที่มีอยู่ให้เกิดประโยชน์สูงสุด
และสุดท้ายคือการผลักดัน ตลาดสินค้าชายแดน  ที่คาดว่ามูลค่าจะสูงถึง 9.9 แสนล้านบาท ถือเป็นการเติบโตที่ดีต่อเนื่อง ควรเร่งดำเนินการเปิดตลาดเพิ่มในหัวเมืองสำคัญๆ
ลดการค้าผ่านพ่อค้าคนกลางได้ก็จะเพิ่มมูลค่าการส่งออกอีกได้มาก โดยเชื่อมั่นว่าในอีก 3-5 ปีข้างหน้าตัวเลขการส่งออกสินค้าชายแดนจะเพิ่มเป็น 2 ล้านล้านบาท

MThai News

