AJ  ร่วมลงนาม 2  พรรคการเมือง ใหญ่ของไทย กระจาย กล่องทีวีดิจิตอล ตามสาขาพรรค ล่าสุดส่งเข้าห้างฯแล้วกว่า 5 แสนเครื่อง รองรับออเดอร์ลูกค้า
ดร.อมร มีมะโน กรรมการผู้จัดการใหญ่ บริษัท คราวน์ เทค แอดวานซ์ จำกัด (มหาชน) หรือ AJD  เปิดเผยว่า บริษัทได้มีการร่วมลงนามกับ 2 พรรคการเมืองใหญ่

เพื่อกระจาย กล่องรับสัญญาณทีวีดิจิตอล ไปยังสาขาของพรรคการเมืองในพื้นที่ต่างๆ เพื่ออำนวยความสะดวกให้กับประชาชนทั่วประเทศ ได้ใช้สิทธิ์ในการแลกคูปองทีวีดิจิตอล
ทั้งนี้หลังบริษัทได้กระจายสินค้าผ่าน ห้างสรรพสินค้า ต่างๆ และดีลเลอร์ รวมถึง เซเว่นอีเลฟเว่น  รวมแล้วกว่า 500,000 เครื่อง ซึ่งกระแสตอบรับดีมาก
เนื่องจากประชาชนมีความเชื่อมั่น และมั่นใจในคุณภาพสินค้าภายใต้แบรนด์ ‘ AJ ‘ ที่มีประสบการณ์มายาวนาน คุณภาพของสินค้า และบริการหลังการขายเป็นเยี่ยม
ทำให้มั่นใจว่ารายได้ในช่วงไตรมาสสุดท้ายของปีนี้จะเพิ่มขึ้นอย่างมีนัยสำคัญ และคาดว่ายอดขายกล่องทีวีดิจิตอลน่าจะทะลุเป้าหมายเดิมที่วางไว้ 2 ล้านเครื่อง

MThai News

