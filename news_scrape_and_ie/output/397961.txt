ยลโฉม 10  แฟรนไชส์ น้องใหม่ ที่เตรียมฝากไว้ในอ้อมอกอ้อมใจ เหล่าเถ้าแก่น้อย และเถ้าแก่ใหญ่ทั้งหลาย มีทั้ง อาหารญี่ปุ่น   กวดวิชา   กาแฟ   ไส้กรอก  ไปจนถึง  หุ่นยนต์ !!!
MThai News  รวบรวม 10  แฟรสไชส์น้องใหม่  อนาคตใสกิ๊ง เอาใจบรรดาเถ้าแก่ทั้งหลาย ซึ่งหลายเจ้ามีความน่าสนใจ และเป็นผลิตภัณฑ์ใหม่ที่น่าลงทุน มีอะไรบ้างไปดูกันเลย…

1. หุ่นยนต์ทำความสะอาดกระจกอัตโนมัติ โฮบอท  เจ้านี้ไม่ระบุราคาแฟรนไชส์
ตัวแทนนำเข้าและจัดจำหน่ายอย่างเป็นทางการของ หุ่นยนต์ทำความสะอาดกระจกอัตโนมัติ ภายใต้แบรนด์สินค้า HOBOT ซึ่งเป็นสินค้าที่ได้รางวัลสิ่งประดิษฐ์ยอดเยี่ยมจากงาน iENA ประเทศเยอรมนี

2. บริษัท ยูฟัน สโตร์ จำกัด  ราคาแฟรนไชส์ 17,500 บาท
เจ้าของธุรกิจ E-Commerce ซึ่งมี Utoken เป็น digital currency หรือตัวกลางในการซื้อขายแลกเปลี่ยนที่สามารถเพิ่มมูลค่าได้จากจำนวนสมาชิกที่มีเข้ามาอย่างต่อเนื่อง
และมีการขยายตัวอย่างรวดเร็วผ่านระบบ Network Marketing ในการนำเข้าของสมาชิก ซึ่งสมาชิกสามารถเลือกวิธีทำกำไรได้ 3 ช่องทางหลัก คือ
การทำกำไรจากการถือครอง Utoken และการทำกำไรจากการขายสินค้าในเว็บ รวมถึงการทำกำไรจากค่าคอมมิชชั่นและค่าบริหารงานในการแนะนำธุรกิจ ห้างร้าน หรือสมาชิกทั่วไปเข้ามาในระบบ

3. ไส้กรอกอีสานบางแค  คุณกบ ราคาแฟรสไชส์ 4,999 บาท
ไส้กรอกอีสานเจ้าแรกในย่านตลาดบางแค มีส่วนผสมที่ได้คุณภาพ หมูอย่างดีจากฟาร์มปิดนครปฐม ผลิตสดใหม่ทุกวัน ให้รสชาติอร่อยถูกปากของคนทุกคน นำไปขายก็กำไรงาม เป็นของฝากก็ถูกใจทั้งคนให้และคนรับ ‘นึกถึงไส้กรอกอีสาน นึกถึงคุณกบ’

4. โชกุน เอ็กซ์เพรส  ราคาแฟรนไชส์ 85,000 บาท
จากผู้เชี่ยวชาญด้านการผลิตวัตถุดิบอาหารญี่ปุ่น ให้กับ ร้านอาหารญี่ปุ่นอีกมากมาย ด้วยความชำนาญทางด้านนี้ รวมกับการเห็นโอกาสของตลาด ในกลุ่มลูกค้าระดับกลาง ก่อให้เกิดไอเดียผลิตอาหารญี่ปุ่นที่มีราคาย่อมเยา

5. สถาบันสอนคณิตศาสตร์ แมทพอยท์  ราคาแฟรนไชส์ 170,000 บาท
เจ้าหลักสูตรพิเศษสำหรับเด็กไทยโดยเฉพาะ ออกแบบให้ง่ายสำหรับการเรียนการสอนแบบหวังผลเป็นรายบุคคล เพื่อแก้ไขจุดอ่อน เสริมจุดแข็งของนักเรียนแต่ละคน
ด้วยระบบสถิติ และกราฟวิเคราะห์ผลการเรียน พร้อมด้วยระบบการจัดการเรียนการสอน ระบบการจัดการข้อมูลนักเรียน ระบบการจัดการข้อมูลครู ระบบวิเคราะห์ผลประกอบการ และระบบการบริหารจัดการทางการเงิน

6. จัมปิ้งเคลย์  ราคาแฟรนไชส์ 300,000 บาท
ผู้นำแฟรนไชส์การศึกษาด้านศิลปะดินปั้นจากประเทศเกาหลีใต้ ที่ได้รับการยอมรับกว่า 37 ประเทศทั่วโลก อาทิ เช่น อังกฤษ อเมริกา แคนาดา กลุ่มประเทศยุโรป สิงคโปร์ จีน อินโดนีเซีย อินเดีย

7. คอฟฟี่ อะ เดย์  ราคาแฟรนไชส์ 100,000 บาท
แฟรนไชส์ร้านเครื่องดื่มกาแฟ และเบเกอร์รี่ รวมถึงคิดค้นสูตรวัตถุดิบชั้นดี คัดสรรนำมาปรุงเครื่องดื่มกาแฟสด และเครื่องดื่มทุกเมนู ซึ่งสามารถสร้างปรากฎการณ์ใหม่ของร้านกาแฟสดที่ดีกว่า
ทั้งในด้านรสชาติที่คงความหอม อร่อย เข้มข้น ได้คุณภาพมาตรฐานเหมือนกันทุกสาขา

8.  ลิมบัส คิดส์ สคูล  ราคาแฟรนไชส์ 120,000 บาท
โรงเรียนพัฒนาความรู้ความสามารถของเด็กอายุ 6 – 12 ปี ซึ่งเป็นช่วงของวัยแห่งการเรียนรู้ โดยมีรูปแบบการพัฒนาในด้านวิชาหลัก ภาษาไทย ภาษาอังกฤษ และคณิตศาสตร
ที่จะทำให้ผู้เรียนมีความรู้เป็นอย่างดี มีระบบการสอนที่มีเอกลักษณ์เฉพาะตัว ใช้สื่อ และกิจกรรมช่วยให้ผู้เรียนเกิดทักษะ ในด้านการเรียนอย่างมีประสิทธิภาพ

9. ก๋วยเตี๋ยวเรือ มหานคร  ไม่ระบุราคาแฟรนไชส์
แฟรนไชส์คนไทย สายพันธุ์ใหม่ ด้วยเงินลงทุนน้อยๆ คืนทุนไวๆ กำไรมากๆ เพราะไม่เรียกเก็บค่าแฟรนไชส์ ไม่บังคับให้ซื้ออุปกรณ์จากเรา และไม่เรียกเก็บส่วนแบ่งรายได้ใดๆทั้งสิ้น

10. ชิววิ่ง ที ชาเคี้ยวได้  ราคาแฟรนไชส์ 35,000 บาท
ชาเคี้ยวได้ มีความภาคภูมิใจในเมนู และรสชาติที่เป็นเอกลักษณ์ของตนเอง ไม่ว่าจะเป็น เมนูชาชิววิ่งที, ชาเขียวฟองนม, ชานมหิมะ รวมถึงเมนูเสริมที่แสดงความเป็นไทยคือ ชาเย็น
ชาเคี้ยวได้ คัดสรรแต่วัตถุดิบที่มีคุณภาพ ต้มสดปรุงสดวันต่อวัน จึงทำให้ชามีความหอมละมุนและมีรสชาติที่อร่อย

เป็นอย่างไรกันบ้างครับสำหรับแฟรนไชส์น้องใหม่ มีเจ้าไหนน่าสนใจ หรือถูกใจว่าที่เถ้าแก่กันบ้างหรือเปล่า ถ้ามีก็รีบเลยนะครับ ลงทุนก่อนรวยก่อนนะคร้าบบบบบ…พี่น้อง

ขอบคุณข้อมูลจาก http://www.thaifranchisecenter.com/

MThai News

