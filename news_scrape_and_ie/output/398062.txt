‘ โตโยต้า ‘ ปรับเพิ่มเป้า กำไรสุทธิ ปีนี้เป็นกว่า 5.8 แสนล้านบาท รับอานิสงส์ ยอดขาย   Lexus  และรถเอนกประสงค์เพิ่มขึ้น รับเยนอ่อนสุด 7 ปี
เว็บไซท์ ‘ บลูมเบิร์ก ‘ ดอทคอม รายงานข่าวว่า  โตโยต้ามอเตอร์คอร์ป  เพิ่มประมาณการกำไรสุทธิปีบัญชี 2014 สิ้นสุดเดือนมีนาคมปีหน้าจาก 1.78 ล้านล้านเยนเป็น 2 ล้านล้านเยน

โดยค่ายรถยนต์รายใหญ่อันดับ 1 ของญี่ปุ่นคาดว่า ยอดขายรถยนต์แบรนด์ Lexus และรถเอนกประสงค์ในต่างประเทศจะเพิ่มขึ้น รับผลดีการอ่อนลงของ ค่าเงินเยน
โดยอัตราแลกเปลี่ยนค่าเงินเยนที่อ่อนค่าลงมาอยู่ที่ระดับต่ำสุดในรอบเกือบ 7 ปีเป็นปัจจัยบวกต่อภาคอุตสาหกรรมยานยนต์ญี่ปุ่น เนื่องจากจะช่วยเพิ่มขีดความสามารถในการแข่งขันในตลาดต่างประเทศ

MThai News
