‘ กรมโรงงาน ‘ เผย ยอดขอตั้ง และขยายโรงงาน  10 เดือนแรกปีนี้พุ่งสูงขึ้นกว่า 9% จากปีก่อนรวม 4,445 แห่ง คิดเป็นมูลค่าลงทุน 4.69 แสนล้านบาท ยานยนต์นำโด่ง 1.2 หมื่นล้านบาท
นายพสุ โลหารชุน อธิบดีกรมโรงงานอุตสาหกรรม  เปิดเผยว่า  ยอดขออนุญาตประกอบกิจการใหม่ และขยายกิจการ  ในช่วง 10 เดือนแรกปีนี้อยู่ที่ 4,445 แห่ง

คิดเป็นมูลค่าการลงทุน 4.69 แสนล้านบาท เพิ่มสูงขึ้น 9% เมื่อเทียบกับช่วงเดียวกันปีก่อน ขณะที่ยอดปิดโรงงาน 10 เดือนแรกอยู่ที่ 1,265 แห่ง เงินลงทุน 27,000 ล้านบาท ใกล้เคียงกับช่วงเดียวกันของปีก่อน
ทั้งนี้อุตสาหกรรมที่มียอดขอประกอบกิจการใหม่สูงสุด 5 อันดับแรก ได้แก่ อุตสาหกรรมผลิตยานพาหนะ และอุปกรณ์  รวมทั้งซ่อมแซมยานพาหนะแปรรูปไม้ และผลิตภัณฑ์จากไม้ อุตสาหกรรมอาหาร
ขณะที่อุตสาหกรรมที่ขยายกิจการมากที่สุดได้แก่ กิจการรถยนต์ลงทุน 12,298 ล้านบาท อตสาหกรรมผลิตไฟฟ้าลงทุน 2,000-6,000 ล้านบาท
และเพื่อบรรเทาผลกระทบค่าแรง 300 บาท กระทรวงอุตสาหกรรมได้ยกเว้นค่าธรรมเนียมรายปีแก่ผู้ประกอบการตั้งแต่วันที่ 1 ตค. 57 ถึง 30 กย. 60 คิดเป็นมูลค่าราว 900 ล้านบาท

MThai News
