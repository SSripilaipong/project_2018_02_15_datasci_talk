ตลท.-สมาคม บล.  ยันชัดลด ฟลอร์-ซิลลิ่ง เหลือ 10% แค่ข่าวลือ พร้อมปัดขยาย เทรดเงินสด เป็น 3 เดือน สกัดวงเงินหุ้นร้อน
นางเกศรา มัญชุศรี กรรมการ และผู้จัดการ ตลาดหลักทรัพย์แห่งประเทศไทย ตลท.  ยืนยันว่า ตลท.ไม่มีมาตรการลดซิลลิ่ง-ฟลอร์หุ้น จาก 30% เหลือ 10%
รวมถึงไม่มีมาตรการขยายเวลาเทรดเงินสด หรือ  Cash Balance  เป็น 3 เดือน จากเดิม 6 สัปดาห์ และที่สำคัญยังไม่มีการพูดคุยหรือหารือเกี่ยวกับเรื่องดังกล่าว

ด้าน นางภัทธีรา ดิลกรุ่งธีระภพ รองประธานกรรมการ ตลท. และนายกสมาคมบริษัทหลักทรัพย์  เปิดเผยว่า จะไม่มีการปรับลดวงเงินของผู้ที่ซื้อหุ้นติด Cash Balance โดยต้องวางเงิน 1 แสนบาท เพื่อซื้อได้ 50,000 บาท
รวมถึงไม่ได้มีการพูดคุยเรื่องดังกล่าว เพราะหากออกมตรการในลักษณะที่ว่า จะส่งผลกระทบต่อนักลงทุนรายอื่นๆ ที่ไม่เกี่ยวข้องกับการสร้างราคาหุ้น และฝืนกลไกตลาด
โดยก่อนหน้านี้มีกระแสข่าวในโลกโซเชียลว่า ตลท.จะทำการขยายเวลาติด Cash Balance เป็น 3 เดือน จาก 6 สัปดาห์ และวางเงินสด 100,000 บาท เทรดหุ้นเงินสดได้ 50,000 บาท รวมถึงการลดซิลลิ่ง – ฟลอร์ จาก 30% เหลือ 10%

อ่านข่าวความเคลื่อนไหว ตลาดหลักทรัพย์ คลิ๊กเลย>>>>>>>

MThai News

