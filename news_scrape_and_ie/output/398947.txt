แบงก์ ระดม เงินฝาก   ธปท. คาด เตรียม ปล่อยกู้โครงการขนาดใหญ่  ของภาครัฐ ดันยอด สินเชื่อ ปีหน้าขยายตัว 10%
นายรณดล นุ่มนนท์ ผู้ช่วยผู้ว่าการสายกำกับสถาบันการเงิน ธนาคารแห่งประเทศไทย หรือ ธปท.  เปิดเผยว่า ธปท.เริ่มเห็นแนวโน้มการแข่งขันระดมเงินฝากของ ธนาคารพาณิชย์ ที่เพิ่มขึ้นบ้าง

เมื่อเทียบกับในอดีต เนื่องจากต้องการเตรียมสภาพคล่องไว้รองรับการปล่อยสินเชื่อโครงการลงทุนขนาดใหญ่ของภาครัฐที่จะมีออกมาค่อนข้างมากในปีหน้า
ซึ่งจะช่วยกระตุ้นยอดสินเชื่อในปีหน้าให้ขยายตัวได้ 10% ตามที่ธนาคารพาณิชย์คาดการณ์ไว้ ตรงนี้ก็คงมีส่วนทำให้การแข่งขันระดมเงินของในช่วงนี้เริ่มมากขึ้น
ทั้งนี้จากเป้าสินเชื่อดังกล่าว หากอยู่บนสมมติฐานว่าเศรษฐกิจไทยในปีหน้าจะเติบโตได้ราว 4-5% ก็ถือเป็นการขยายตัวที่เหมาะสมและสอดคล้องกับภาวะเศรษฐกิจ
ขณะที่ อัตราดอกเบี้ยเงินฝาก ประจำ 12 เดือนเฉลี่ยของธนาคารพาณิชย์ขนาดใหญ่ 4 แห่ง โดยรวมไม่เปลี่ยนแปลงจากเดือนก่อนหน้า โดย ณ วันที่ 23 ก.ย. 2557 ยังคงอยู่ที่ 1.73% ต่อปี
โดยธนาคารพาณิชย์หลายแห่ง และสถาบันการเงินเฉพาะกิจยังมีการออกผลิตภัณฑ์เงินฝากพิเศษบ้าง ทั้งเพื่อขยายฐานเงินฝาก โดยปัจจุบันอัตราดอกเบี้ยเงินฝากพิเศษระยะ 4-11 เดือน เฉลี่ยอยู่ที่ 2.8% ต่อปี

ติดตามข่าวสารการเงิน คลิ๊กเลย>>>>>>>

MThai News
