ปตท. จ่อขายหุ้น บางจาก  ปลดภาระ LPG และ NGV ดันกำไรพุ่ง รวมถึงปรับการลงทุน หลังผิดพลาดในต่างประเทศ
นายปิยสวัสดิ์ อัมระนันทน์ ประธานกรรมการ บมจ.ปตท หรือ PTT  เปิดเผยว่า คณะกรรมการบริษัทมอบนโยบายให้ ปตท.ปรับการลงทุนให้รอบคอบมากขึ้น

หลังพบที่ผ่านมาพบการลงทุนผิดพลาด ได้แก่ โครงการออย์ แซนด์ในแคนาดาของบมจ.ปตท.สำรวจและปิโตรเลียม หรือ PTTEP และการลงทุนสวนปาล์มและผลิตน้ำมันปาล์มในอินโดนีเซียที่เตรียมขายกิจการออกไป
รวมถึงให้ขายหุ้นในกิจการโรงกลั่น ทั้ง  บมจ.บางจากปิโตรเลียม หรือ BCP  และ บมจ.สตาร์ปิโตรเลียม รีไฟน์เนอรี่ หรือ SPR C ออกไปเพื่อนำเงินมาใช้ลงทุนกิจการใหม่
ขณะเดียวกันก็มีความต้องการที่จะปลดภาระจากการ ปรับนโยบายด้านพลังงานของรัฐบาล  โดยเฉพาะโครงสร้างราคาก๊าซ NGV และ LPG เพื่อสร้างผลประกอบการที่แข็งแกร่งของปตท.
หลังจากช่วง 7 ปีที่ผ่านมาผลกำไรย่ำอยู่กับที่ในช่วง 90,000 – 100,000 ล้านบาท ไม่ได้เติบโตสอดคล้องกับการขยายการลงทุน

ติดตามข่าวสาร พลังงาน คลิ๊กเลย>>>>>>>

MThai News
