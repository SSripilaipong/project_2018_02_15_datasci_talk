ตลท. แขวน SP หุ้น  MAX  รอชี้แจงถอนซื้อ  ไซมิสแอสเสท  หลังตกเป็นข่าว จนถูกแขวน H ช่วงเช้า
ตลาดหลักทรัพย์แห่งประเทศไทย  หรือ ตลท. แจ้งว่า ตามที่ ตลท. ได้หยุดพักการซื้อขายหลักทรัพย์  บริษัท แมกซ์ เมทัล คอร์ปอเรชั่น จำกัด (มหาชน) หรือ MAX

สำหรับการซื้อขายในช่วงเช้าของวันที่ 10 พฤศจิกายน 2557 ที่ผ่านมา เนื่องจากปรากฎข่าวในหน้าหนังสือพิมพ์เช้านี้ โดยประธานกรรมการบริษัท MAX
ให้สัมภาษณ์ว่าบริษัทจะจัดการประชุมคณะกรรมการบริษัทในวันนี้ (10 พฤศจิกายน 2557) เพื่อพิจารณาถอนวาระการซื้อบริษัท  ไซมิส แอสเสท  SA ในการประชุมวิสามัญผู้ถือหุ้นในวันที่ 23 ธันวาคมนั้น
เนื่องจากตลาดหลักทรัพย์ฯ ยังคงอยู่ระหว่างรอคำชี้แจงประเด็นดังกล่าว ดังนั้น ตลาดหลักทรัพย์ฯ จึงยังคงหยุดพักการซื้อขายหลักทรัพย์ของบริษัทต่อไป จนกว่าจะได้รับการชี้แจงที่ครบถ้วน และชัดเจนจากบริษัท

ติดตามข่าวสารการลงทุน ตลาดหุ้น คลิ๊กเลย>>>>>>>

MThai News
