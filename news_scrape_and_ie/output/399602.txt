ภาคเอกชน กังวลปรับ โครงสร้างพลังงาน  หวั่นกระทบ ราคาดีเซล  และก๊าซภาคขนส่ง วอนรัฐฯตรึงราคาไม่เกิน 32 บาทต่อลิตร
นายสุพันธุ์ มงคลสุธี ประธานสภาอุตสาหกรรมแห่งประเทศไทย หรือ ส.อ.ท.  เปิดเผยว่า ส.อ.ท.ตั้งคณะทำงานเพื่อศึกษาแผนการปรับโครงสร้างราคาพลังงานในอนาคต
โดยเบื้องต้นมีการพูดคุยกันถึง ราคาน้ำมันดีเซล  ไม่ควรเกิน 32 บาทต่อลิตร โดยจะพิจารณาถึงการรณรงค์ประหยัดพลังงาน และแนวโน้มราคาที่ควรจะเป็นเพื่อลดผลกระทบที่จะเกิดขึ้น

โดยจะมีการสรุปเพื่อยื่นเสนอต่อนาย ณรงค์ชัย อัครเศรณี รัฐมนตรีว่าการกระทรวงพลังงาน  เพื่อพิจารณาในเร็ว ๆ นี้
ด้านนายณรงค์ชัย ได้ย้ำให้ภาคประชาชน และอุตสาหกรรมเตรียมตัวรับการปรับโครงสร้าางราคาพลังงานที่จะเกิดขึ้นช่วงหลังปีใหม่ เพราะหากไม่ดำเนินการอะไรจะเป็นปัญหาในอนาคต
ขณะที่โครงสร้างราคาแอลพีจี จะเพิ่มขึ้นสะท้อนต้นทุนที่แท้จริง เพราะปัจจุบันนำเข้ามหาศาล จะไม่มีการอุดหนุนจาก กองทุนน้ำมันเชื้อเพลิง ที่ปัจจุบันอุดหนุนกว่า 1,000 ล้านบาทต่อเดือน
ส่วน ภาษีสรรพสามิตน้ำมัน จะปรับให้ใกล้เคียงกันจากปัจจุบันเบนซินจัดเก็บ 5.60 บาท/หน่วย ดีเซล 0.75 บาท/หน่วย ส่วนกองทุนน้ำมันเชื้อเพลิงจะปรับลดลง
จากปัจจุบันเก็บเบนซิน 95 ที่ 9.65 บาท/หน่วย ดีเซล 3.70 บาท/หน่วย ให้กองทุนฯ ทำหน้าที่รักษาเสถียรภาพราคาน้ำมันเท่านั้น ส่วนแก๊สโซฮอล์ 91 จะยกเลิกหรือไม่ กำลังพิจารณาความเหมาะสม

ติดตามข่าวสาร พลังงาน คลิ๊กเลย>>>>>>>

MThai News
