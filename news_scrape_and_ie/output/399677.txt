สมาคมบล.  ออก เกณฑ์คุมหุ้นร้อน  19 พย.นี้ หลังพบ มูลค่าซื้อขาย สูงแตะ 20% ของตลาดรวม ส่วนใหญ่ P/E สูงกว่า 80 เท่า
นางภัทธีรา ดิลกรุ่งธีระภพ นายกสมาคมบริษัทหลักทรัพย์ไทย  เปิดเผยว่า  สมาคม บล. จะประชุมร่วมกับ คณะกรรมการตลาดหลักทรัพย์ หรือ ตลท.  เพื่อสรุปหลักเกณฑ์ และมาตรการสกัดหุ้นเก็งกำไรที่ผิดปกติ

โดยคาดว่าบางมาตรการจะเริ่มใช้ได้ทันที ยืนยันว่าหลักเกณฑ์ หรือมาตรการที่ออกมาจะไม่กระทบบรรยากาศการลงทุนอย่างแน่นอน แต่เป็นการป้องกันความเสียหายกับนักลงทุนเท่านั้น
ไม่มีบทลงโทษ แต่จะเป็นการตักเตือน และให้นักลงทุนได้พิจารณาข้อเท็จจริงว่าราคาหุ้นเหมาะสมกับพื้นฐานหรือไม่ ซึ่งยังคงเน้นนโยบายรักษาเสรีภาพของการลงทุนในตลาดทุนไทย
ในขณะที่ช่วง 2-3 เดือนที่ผ่านมา หุ้นเก็งกำไรมีมูลค่าซื้อขายสูงถึง 20% ของมูลค่าซื้อขายรวม จากปกติไม่ถึง 10% และหุ้นดังกล่าวส่วนใหญ่มี P/E เกินระดับ 80 เท่า อีกทั้งยังมีสภาพคล่องจำกัด ซึ่งเป็นความเสี่ยงต่อนักลงทุนที่รู้เท่าไม่ถึงการ

ติดตามข่าวสาร การลงทุน ตลาดหุ้น คลิ๊ก>>>>>>>

MThai News

