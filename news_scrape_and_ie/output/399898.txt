ด่วน! ย้ายระบบตู้ATM ทุกธ.พาณิชย์ 14 -15พ.ย.(เที่ยงคืน-ตีสอง) กดข้ามตู้ระหว่างธนาคารไม่ได้ ชั่วคราว
วันนี้(13 พ.ย.) นายจิรเทพ เสนีย์วงศ์ ณ อยุธยา โฆษกธนาคารแห่งประเทศไทย เปิดเผยว่าในช่วงเวลาตั้งแต่ 00.00-00.05 น. (5นาที) และ 00.00-02.00น. (2 ชม.)  วันที่ 14-15 พ.ย. 57 จะมีการทดสอบระบบของบริษัท เนชั่นแนล ไอทีเอ็มเอ๊กซ์ จำกัด (NITMX) โดยได้มีหนังสือแจ้งปิดระบบเอทีเอ็ม (ATM Single Payment) และการทำธุรกรรมผ่านเอทีเอ็มระหว่างไทยกับต่างประเทศ (Cross Border ATM Switching) ในคืนวันที่ 14 พ.ย.57 ช่วงเวลา 00.00น.-02.00 น. เพื่อทำการเคลื่อนย้ายระบบเอทีเอ็มไปที่ศูนย์คอมพิวเตอร์แห่งใหม่

โดยในช่วงเวลา 22.00-00.00น. จะมีการทดสอบความพร้อมของระบบแต่จะไม่กระทบต่อการให้บริการ ยังคงสามารถเปิดให้บริการรองรับการทำรายการต่างธนาคารผ่านเอทีเอ็มได้ตามปกติ และหากการเคลื่อนย้ายระบบพบปัญหาบริษัทมีแผนจะถอยกลับไปใช้ระบบเดิม
ในช่วงตั้งแต่เที่ยงคืน-ตี 2 ของวันดังกล่าวจะ ไม่สามารถเบิกถอนระหว่างธนาคารได้ แต่การให้บริการ ATM ของแต่ละธนาคารยังเปิดให้บริการตามปกติ  ทั้งนี้การปรับปรุงระบบดังกล่าวเป็นไปตามกฎเกณฑ์ที่ธนาคารแห่งประเทศไทยกำหนดและมีแผนรับรองความปลอดภัย
MThai News
ข่าวที่เกี่ยวข้อง
