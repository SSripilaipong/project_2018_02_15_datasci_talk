ปลัด กระทรวงการคลัง  สรุปปิดบัญชี  จำนำข้าว  15 โครงการ รัฐขาดทุน 6.8 แสนล้านบาท ใช้งบประมาณกว่า 1.1 ล้านล้านบาท
นายรังสรรค์ ศรีวรศาสตร์ ปลัดกระทรวงการคลัง ในฐานะประธานคณะอนุกรรมการปิดบัญชีโครงการรับจำนำข้าว เปิดเผยผลการประชุมของคณะอนุกรรมการในวันนี้ว่า จากการรับจำนำข้าวจำนวน 15 โครงการ ตั้งแต่ปี 2547 จนถึงวันที่ 22 พฤษภาคม 2557 มีจำนวน 85 ล้านตันข้าวเปลือก และพบว่ารัฐบาลใช้งบประมาณในการรับจำนำทั้งสิ้นกว่า 1.1 ล้านล้านบาท และมีรายได้จากการขายข้าวเพียง 3.74 แสนล้านบาท ทำให้โครงการขาดทุนอยู่ที่ 6.8 แสนล้านบาท
โดยปลัดกระทรวงการคลังย้ำว่า การปิดบัญชีโครงการรับจำนำข้าวในครั้งนี้ ถือเป็นการปิดบัญชีตามเอกสาร ตัวเลขบางส่วนอาจยังไม่ตรงกัน โดยหลังจากนี้ จะมีการปิดบัญชีทุกวันที่ 30 กันยายน เพื่อให้ได้ตัวเลขที่ชัดเจน สำหรับสต๊อกข้าวล่าสุดของรัฐบาลขณะนี้มีอยู่ 19.2 ล้านตันข้าวสาร
ติดตามอ่านข่าวเกี่ยวกับ “จำนำข้าว” ทั้งหมดได้ที่นี่ >>>> 
………………………………………………………………………………….
เปิดรายชื่อ10อัยการสอบเพิ่ม3ประเด็นยิ่งลักษณ์จำนำข้าว 
เปิดรายชื่อ 10 อัยการ พิจารณาสอบสวนเพิ่ม 3 ประเด็นคดี อดีตนายกฯ ” ยิ่งลักษณ์” จำนำข้าว…
