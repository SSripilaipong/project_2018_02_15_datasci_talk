‘ โฆสิต ‘ แนะรัฐบาลส่งเสริม  SME  ให้โตเป็นธุรกิจขนาดใหญ่ ทากกว่าการพึ่งพา การลงทุนต่างชาติ  พร้อมระบุ นโยบายกระตุ้นเศรษฐกิจ  อาจไม่เป็นผล หากประชาชนหนี้สูง
นายโฆสิต ปั้นเปี่ยมรัษฎ์ ประธานกรรมการบริหาร ธนาคารกรุงเทพ  เปิดเผยว่า รัฐบาลควรที่จะส่งเสริม ธุรกิจขนาดกลาง และขนาดย่อม  ให้พัฒนาเป็นธุรกิจขนาดใหญ่เพื่อผลักดันเศรษฐกิจภายในประเทศ
มากกว่าการต้องพึ่งพาเม็ดเงินลงทุนจากต่างชาติเพียงอย่างเดียว เนื่องจากในอนาคตประเทศไทยอาจจะไม่ใช่ฐานการผลิตใหญ่ของต่างชาติอีกต่อไป

ซึ่งการส่งเสริมธุรกิจขนาดกลาง และขนาดย่อม จะช่วยให้ประชาชนที่มีรายได้ปานกลางมีรายได้ที่สูงขึ้น และจะสามารถลดความเหลื่อมล้ำทางสังคมได้
ในขณะเดียวกันยังเปิดเผยเพิ่มเติมว่า นโยบายการกระตุ้นเศรษฐกิจ ไทยให้โตขึ้นได้อย่างรวดเร็วนั้นคงเป็นไปได้ยาก เพราะในปัจจุบันประชาชนมีหนี้ค่อนข้างสูง ทำให้กำลังซื้อหดตัวลง
ซึ่งจะเป็นเรื่องปกติที่ประชาชนจะมีความระมัดระวังในการใช้จ่ายมากขึ้น และนโยบายกระตุ้นเศรษฐกิจต่าง ๆ ที่ออกมาอาจจะไม่ส่งผลให้เศรษฐกิจในปี 58 ขยายตัวตามที่คาดไว้ได้มากนัก

ติดตามข่าวสาร การลงทุน คลิ๊กเลย>>>>>>>

MThai News
