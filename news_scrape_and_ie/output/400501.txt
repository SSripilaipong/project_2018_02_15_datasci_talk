‘ ประจิน ‘ สั่ง  AOT  ระดมทุนในตลาดฯ กว่า 6 หมื่นล้านบาท เพื่อใช้พัฒนาโครงการ สุวรรณภมิ เฟส 2  โดย  JICA  และธนาคารจีนสนใจให้กู้
พล.อ.อ. ประจิน จั่นตอง รัฐมนตรีว่าการกระทรวงคมนาคม  เปิดเผยว่า จะให้ บมจ.ท่าอากาศยานไทย หรือ AOT  ระดมทุนจากในประเทศเป็นส่วนใหญ่ ไม่ว่าจะเป็นการขายหุ้นเพิ่มทุน หุ้นกู้ หรือการจัดตั้งกองทุนโครงสร้างพื้นฐาน

เพื่อใช้เป็นเงินทุนใน โครงการพัฒนาท่าอากาศยานสุวรรณภูมิระยะที่ 2  ซึ่งคาดว่าจะใช้งบลงทุนกว่า 6 หมื่นล้านบาท จะเพื่อให้ประชาชนทั่วไปมีส่วนในการพัฒนาโครงการดังกล่าวด้วย
ขณะเดียวกัน องค์การความร่วมมือระหว่างประเทศแห่งประเทศญี่ปุ่น หรือ JICA  รวมทั้งธนาคารที่รัฐบาลจีน และไทยที่เพิ่งร่วมกันจัดตั้งก็ให้ความสนใจที่จะสนับสนุนเงินกู้ในโครงการนี้
ทั้งนี้ AOT จะชี้แจงรายละเอียดของโครงการพัฒนาท่าอากาศยานสุวรรณภูมิ ระยะที่ 2 ให้กับรมว.คมนาคมรับทราบในวันที่ 20 พ.ย.นี้ โดยที่พล.อ.อ.ประจินไม่ได้กำหนดกรอบเวลาในการจัดหาเงินทุนในโครงการดังกล่าว

ติดตามข่าวสาร กระทรวงคมนาคม คลิ๊กเลย>>>>>>>

MThai News
