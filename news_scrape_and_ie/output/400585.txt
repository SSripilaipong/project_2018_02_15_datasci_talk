CIMBT  ประเดิมคลอด บัตรเครดิต ใบแรก ด้วยสโลแกน ‘บัตรเครดิตเดียว…ที่เกิดมาเพื่อการท่องเที่ยว’ เอาใจขาช้อป ด้วยค่าธรรมเนีบมเพียง 1% เมื่อรูดซื้อสินค้า หรือบริการในต่างประเทศ
นายอดิศร เสริมชัยวงศ์ รองกรรมการผู้จัดการใหญ่ สายธุรกิจรายย่อย ธนาคาร ซีไอเอ็มบี ไทย  เปิดเผยว่า ธนาคาร ซีไอเอ็มบี ไทย ได้เปิดตัว บัตรเครดิต ใบแรกของธนาคารอย่างเป็นทางการแล้ว
ด้วยสโลแกน ‘บัตรเครดิตเดียว…ที่เกิดมาเพื่อการท่องเที่ยว’ และประเดิมด้วยสิทธิประโยชน์เรียกเก็บค่าธรรมเนียมความเสี่ยงจากการแปลงสกุลเงินต่างประเทศ เพียง 1% จากปกติ 2.5% เมื่อใช้จ่ายผ่านบัตรในสกุลเงินต่างประเทศ

เนื่องจากลูกค้ามีความต้องการที่หลากหลาย จึงอยากนำสิทธิประโยชน์ และให้บริการได้อย่างครบวงจรที่สุด เพื่อตอบสนองความต้องการของลูกค้าทุกกลุ่ม
โดยจะจับมือกับพันธมิตรเพื่อเฟ้นหาสิทธิประโยชน์มามอบให้ทั้งโปรโมชั่น แคมเปญ ส่วนลด ผ่อนชำระ และอื่นๆอีกมากมาย ซึ่งย้ำจุดยืนการเป็นบัตรเครดิตเดียวเพื่อการท่องเที่ยว
เหนือกว่าทุกจุดหมายทั่วโลก มากกว่าด้วยเอกสิทธิทั่วอาเซียนนั้น เพราะเป็นจุดแข็งที่เกิดจากการเป็นธนาคารสมาชิกของ กลุ่มซีไอเอ็มบี  กลุ่มการเงินระดับภูมิภาคที่มีเครือข่ายแข็งแกร่งที่สุดในอาเซียน
ขณะที่ค่าธรรมเนียมรูดบัตรในต่างประเทศเรียกเก็บเพียง 1% ซึ่งต่ำกว่าเจ้าอื่น ๆ ที่อยู่ที่ประมาณ 2.5% ซึ่งเป็นค่าธรรมเนียมความเสี่ยงจากการแปลงสกุลเงินตราต่างประเทศ

ติดตามข่าวสาร การเงิน คลิ๊กเลย>>>>>>>

MThai News

5 เรื่อง ‘บัตรเครดิต’ ควรรู้ที่ ‘แบงก์’ ไม่บอกคุณ

ใช้ บัตรเครดิต อย่างรู้ทัน

ระวังป้องกันภัย บัตรอิเล็กทรอนิกส์
