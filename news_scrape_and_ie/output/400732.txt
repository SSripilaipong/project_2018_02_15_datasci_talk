‘ เลี่ยงเซ่งเฮง ‘ เปิดตัว ‘ ทองพันธ์ุฮิพ ‘  ทองลายมิคกี้เมาส์  เอาใจวัยรุ่น กระตุ้น ตลาดทอง ช่วงปลายปี
นายชิษณุ พิสุธิกูล ผู้บริหารห้างขายทองเลี่ยงเซ่งเฮง  เปิดเผยว่า ทางห้างฯได้เปิดตัว ‘ ทองพันธุ์ฮิพ ‘ ทองคำลายการ์ตูน แคมเปญต่อเนื่องจากปีที่แล้ว
ที่เป็นเจ้าแรกในการบุกตลาดทองคำแท้ลายการ์ตูนระดับโลกมิกกี้เม้าส์ โดยทางร้านได้ลิขสิทธิ์ถูกต้องจากดิสนีย์เป็นเจ้าแรก และเจ้าเดียวในประเทศไทย

โดยในปีนี้จะมี ลายหมีพูห์ และผองเพื่อน  รวมถึง  princess collection  ลายการ์ตูนเจ้าหญิงในเทพนิยายของวอลท์ดิสนีย์ โดยมีกลุ่มเป้าหมาย คือกลุ่มวัยรุ่น วัยทำงานช่วงต้นๆ
ทั้งนี้ได้เชิญศิลปินชื่อดังอย่าง ‘ กอล์ฟ ฟักกลิ้งฮีโร่ ‘ หรือ ณัฐวุฒิ ศรีหมอก  เข้ามามีส่วนร่วมใน มิวสิควิดีโอ ชุดใหม่ ‘ จะไปซื้อทองต้องเลี่ยงเซ่งเฮง ‘ ซึ่งเชื่อว่าจะสามารถขยายฐานกลุ่มลูกค้า และสร้างแบรนด์ให้เป็นที่รู้จักได้
โดยที่ห้างทองเลี่ยงเซ่งเฮงเปิดบริการซื้อขายทองคำมานานกว่า 60 ปี และถือว่าขายส่งทองรูปพรรณขึ้นเป็นครั้งแรกในไทย มีเอกลักษณ์โดดเด่น ซึ่งมีกลุ่มลูกค้าประจำที่ซื้อขายกันมาอย่างยาวนาน

เช็คราคา อ่านข่าวทองคำ คลิ๊กเลย>>>>>>>

MThai News
