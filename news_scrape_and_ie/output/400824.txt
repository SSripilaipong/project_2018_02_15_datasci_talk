‘ชินโสะ อาเบะ ‘ นายกฯ ญี่ปุ่น เตรียมยุบสภาเย็นนี้ ก่อนการเลือกตั้งทั่วไป 14 ธค.นี้ หวังปล่อยหมัดเด็ดเลื่อน ขึ้นภาษี  วัดคะแนนนิยม
แหล่งข่าวใกล้ชิดรัฐบาลนาย ชินโสะ อาเบะ นายกรัฐมนตรีของญี่ปุ่น  เปิดเผยว่า นายอาเบะเตรียมประกาศแผน ยุบสภาผู้แทนราษฎร ในเย็นวันนี้ (18 พ.ย.) ก่อนที่จะจัดการ เลือกตั้ง ทั่วไปในวันที่ 14 ธ.ค.

โดยหลายฝ่ายมองว่า นายอาเบะยุบสภา และจัดการเลือกตั้งเพื่อประเมินว่าการตัดสินใจเลื่อนขึ้นภาษีอันเนื่องมาจากเศรษฐกิจที่หดตัวนั้น จะได้รับเสียงสนับสนุนจากประชาชน หรือไม่
โดยที่เขาต้องการเลื่อนการปรับขึ้นอัตราภาษีดังกล่าวออกไปอีก 18 เดือน เพื่อให้มีผลบังคับใช้ในช่วงเดือนเม.ษ.60 จากแผนเดิมที่ถูกกำหนดให้ใช้ในเดือนต.ค.58
ขณะที่เดียวกัน  ฝ่ายค้าน วิพากษ์วิจารณ์นโยบาย ‘ อาเบะโนมิกส์ ‘ ทั้งนโยบายผ่อนคลายทางการเงิน การใช้จ่ายด้านการคลัง และยุทธศาสตร์ในการส่งเสริมการขยายตัว
ว่าจะสามารถดูแลเศรษฐกิจของประเทศเป็นผลต่อไปได้หรือไม่ หลังมีรายงานว่า เศรษฐกิจญี่ปุ่นหดตัวลงเป็นไตรมาสที่ 2 ติดต่อกัน
ทั้งนี้ก่อนการชี้แจงในการแถลงข่าวเย็นนี้ นาย อากิระ อามาริ รัฐมนตรีนโยบายเศรษฐกิจ และการคลังข องญี่ปุ่นจะรายงานสรุปแก่นายอาเบะ
เกี่ยวกับผลการพิจารณาของคณะผู้เชี่ยวชาญ 45 ราย ซึ่งได้หารือกันในช่วง 2 สัปดาห์ที่ผ่านมาถึงแนวโน้มในการปรับเพิ่มภาษีเป็น 10% ตามแผนเดิมในเดือนต.ค.2558

MThai News
