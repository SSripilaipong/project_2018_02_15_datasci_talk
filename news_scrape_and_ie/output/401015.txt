ราคาน้ำมันดิบ  ‘ เวสต์เท็กซัส ‘ ดิ่งต่ำสุดในรอบ 4 ปี หลัง โอเปก คงกำลังการผลิต คาดราคาอาจดิ่งอีก 10-11 ดอลลาร์ต่อบาร์เรล
เว็บไซท์ ‘ บลูมเบิร์ก ‘ ดอทคอม รายงานข่าวว่า  ราคาน้ำมันดิบเวสต์เท็กซัส ลดลงแตะระดับต่ำสุดในรอบเกือบ 4 ปี หลังนักลงทุนคาดว่า สมาคมประเทศผู้ส่งออกน้ำมันดิบ หรือ โอเปก จะคงปริมาณการผลิตน้ำมันในการประชุมวันที่ 27 พฤศจิกายนนี้

โดยราคาน้ำมันดิบเวสต์เท็กซัสสัญญาส่งมอบเดือนธันวาคมลดลง 45 เซนต์ มาอยู่ที่ 74.16 ดอลลาร์ต่อบาร์เรล ในการซื้อขายที่ตลาดนิวยอร์กวานนี้ ก่อนเคลื่อนไหวอยู่ที่ 74.37 ดอลลาร์ต่อบาร์เรลในการซื้อขายที่ตลาดซิดนี่ย์
ซึ่งนักวิเคราะห์คาดว่าหากไม่มีการแทรกแซงจากโอเปก  ราคาน้ำมัน จะลดลงอีก 10-11 ดอลลาร์จากราคาปิดล่าสุด แต่มีโอกาสที่อาจจะลดปริมาณการผลิตลงบ้าง ซึ่งน่าจะเป็น ซาอุดิอาระเบีย

ติดตามข่าวสาร ราคาน้ำมันตลาดโลก คลิ๊กเลย>>>>>>>

MThai News
