ตลท. ยังคงห้ามการซื้อขาย หุ้น ADAM  ต่อไป หลังเข้าข่าย  Cash Company  และยังไม่ยอมเปิดเผยข้อมูลตามเกณฑ์ตลท.
ตลาดหลักทรัพย์แห่งประเทศไทย  ยังคงห้ามการซื้อขายหุ้นของ บริษัท อาดามัส อินคอร์ปอเรชั่น จำกัด (มหาชน) หรือ ADAM  จนกว่าบริษัทจะดำเนินการตามข้อกำหนดของ ตลาดหลักทรัพย์ฯ  และสำนักงาน  ก.ล.ต.  อย่างครบถ้วน
หลังเมื่อวันที่ 26 กันยายน 2557  ADAM  ได้ขายเงินลงทุนในบริษัทย่อย บริษัทร่วม และบริษัทที่เกี่ยวข้อง รวม 4 บริษัทซึ่งประกอบกิจการเกี่ยวกับสื่อ และบันเทิง

ทำให้ ADAMเข้าข่ายเป็นบริษัทที่มีสินทรัพย์ทั้งหมด หรือเกือบทั้งหมดในรูปเป็นเงินสด Cash Company และ ADAM ได้นำส่งรายงานแสดงฐานะการเงิน
ภายหลังที่มีการจำหน่ายสินทรัพย์ และงบการเงินไตรมาสที่ 3 ของปี 57 มายังตลาดหลักทรัพย์แล้วเมื่อวันที่ 18 พฤศจิกายน 2557
ตลาดหลักทรัพย์ฯจึงประกาศให้ ADAM เข้าข่ายเป็น Cash Company ซึ่งต้องดำเนินการให้มีธุรกิจที่มีคุณสมบัติที่จะจดทะเบียนกับตลาดหลักทรัพย์ภายใน 12 เดือน
อย่างไรก็ตาม ADAM ยังไม่ได้ชี้แจงข้อมูล และปฏิบัติให้เป็นไปตามข้อกำหนดของตลาดหลักทรัพย์ และสำนักงานก.ล.ต.ว่าด้วยการเปิดเผยข้อมูล
และการปฏิบัติการของบริษัทจดทะเบียนในการได้มา หรือจำหน่ายไปซึ่งสินทรัพย์ และรายการที่เกี่ยวโยงกัน กรณีเพิ่มวาระการประชุมผู้ถือหุ้นในวันที่ 25 กันยายน 2557
โดยไม่ได้แจ้งให้ผู้ถือหุ้นทราบล่วงหน้าเกี่ยวกับการซื้อหุ้นสามัญทั้งหมดของ บริษัท กีธา พร๊อพเพอร์ตี้ส์ จำกัด หรือ KITHA  ซึ่งกระทบต่อสิทธิประโยชน์ของผู้ถือหุ้น และผู้ลงทุนอย่างมีสาระสำคัญ

ติดตามข่าวสาร ตลาดหลักทรัพย์ คลิ๊กเลย>>>>>>>

MThai News
