คลัง ประเดิม เก็บรายได้ เดือนแรก  ปีงบประมาณ 58  ทะลุเป้าที่ 171,498 ล้านบาท รวมถึง รัฐวิสาหกิจ นำส่งรายได้เป็นกอบเป็นกำ
นายกฤษฎา จีนะวิจารณะ ผู้อำนวยการสำนักงานเศรษฐกิจการคลัง หรือ สศค.  ในฐานะโฆษก กระทรวงการคลัง  เปิดเผยว่า รัฐบาลจัดเก็บรายได้เดือนตุลาคม 2557
ซึ่งเป็นเดือนแรกของ ปีงบประมาณ 2558  ได้รวมสุทธิ 171,498 ล้านบาท สูงกว่าประมาณการตามเอกสารงบประมาณ 8,352 ล้านบาท หรือร้อยละ 5.1 แต่ต่ำกว่าช่วงเดียวกันปีก่อนร้อยละ 4.0

ทั้งนี้ การจัดเก็บรายได้ 3 กรมจัดเก็บภาษีสังกัดกระทรวงการคลังสูงกว่าเป้าหมาย 1,320 ล้านบาท หรือร้อยละ 0.9 สาเหตุสำคัญมาจาก ภาษีมูลค่าเพิ่ม ภาษียาสูบ
และ ภาษีเงินได้บุคคลธรรมดา ที่จัดเก็บได้สูงกว่าประมาณการ ส่วนหนึ่งเป็นผลจากการบริโภคภายในประเทศที่ยังคงขยายตัว
นอกจากนี้ การนำส่งรายได้ของรัฐวิสาหกิจและการจัดเก็บรายได้ของหน่วยงานอื่นสูงกว่าเป้าหมาย 11,669 และ 633 ล้านบาท หรือร้อยละ 46.1 และ 7.8 ตามลำดับ

ติดตามข่าวสาร การคลัง คลิ๊กเลย>>>>>>>

MThai News

