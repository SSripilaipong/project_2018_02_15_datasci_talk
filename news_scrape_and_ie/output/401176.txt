‘ เซ็นทรัล ‘ ทุ่มงบ 53,000 ล้านบาท เนรมิต 8 โปรเจคสุดยอดแลนด์มาร์ค ยึดหัวเมือง ปูพรมรับ  AEC
บริษัท เซ็นทรัลพัฒนา จำกัด (มหาชน)  หรือ  CPN  เดินเครื่องเต็มสูบ ประกาศความยิ่งใหญ่ ด้วยการทุ่มงบลงทุนกว่า 53,000 ล้านบาท เนรมิต  8 โปรเจคสุดยอดแลนด์มาร์ค
ยกระดับวงการ ค้าปลีก ของประเทศให้กลายเป็น ‘ ช้อปปิ้ง เดสติเนชั่น ‘ ที่ดีที่สุดที่จะทำหน้าที่เป็น ช้อปปิ้ง ฮับ แห่งใหม่ของประเทศ เพื่อต้อนรับการเติบโตอย่างก้าวกระโดด จากการเปิด ประชาคมเศรษฐกิจอาเซียน หรือ AEC

ด้วยวิสัยทัศน์ขับเคลื่อนเศรษฐกิจประเทศ และการนำความเชี่ยวชาญทางธุรกิจค้าปลีก ผสมผสานกับนวัตกรรม และการเข้าใจความต้องการของผู้บริโภค
ที่สร้างปรากฎการณ์ใหม่ และเพิ่มมูลค่าให้ประเทศไทยโดดเด่นที่สุดในสมรภูมิค้าปลีกระดับภูมิภาค ซึ่งจะทำให้  CPN  เป็นผู้นำศูนย์การค้ามากที่สุดในทุกจุดยุทธศาสตร์สำคัญของประเทศรวม 31 ศูนย์การค้า มีพื้นที่รวมกว่า 7 ล้านตารางเมตร
ซึ่งทั้ง 8 โครงการ ได้แก่  ศูนย์การค้าเซ็นทรัลเวสท์เกต, เซ็นทรัลพลาซา ระยอง, เซ็นทรัลเฟสติวัล อีสท์ วิลล์, เซ็นทรัลพลาซา นครศรีธรรมราช, เซ็นทรัลพลาซา นครราชสีมา, เซ็นทรัล ภูเก็ต
และการพลิกโฉมใหม่ของศูนย์การค้า เซ็นทรัลพลาซา ปิ่นเกล้า  และ เซ็นทรัลพลาซา บางนา  โดยทั้ง 8 โครงการนี้ มีกำหนดเปิดให้บริการในระหว่างปี 2558-2560

MThai News
