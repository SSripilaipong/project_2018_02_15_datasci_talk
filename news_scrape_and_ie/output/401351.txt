กพร.  เผยภาค อุตสาหกรรมยานยนต์  ต้องการ แรงงาน เพิ่มอีกว่า 200,000 อัตรา ในช่วง 5 ปีนี้ เพื่อรองรับการขยาย กำลังผลิต เป็น 3.5 ล้านคันในปี 63จากปัจจุบันมีแรงงานในระบบกว่า 700,00 คน
มล.ปุณฑริก สมิติ อธิบดีกรมพัฒนาฝีมือแรงงาน หรือ กพร. กระทรวงแรงงาน  เปิดเผยว่า อุตสาหกรรมยานยนต์ และชิ้นส่วนอะไหล่ยานยนต์ มีความต้องการแรงงานกว่า 200,000 คน ภายในปี58-63

โดยมีความต้องการแรงงานในระดับชั้นมัธยมศึกษาปีที่ 3 ที่มีประสบการณ์ หรือผ่านการฝึกฝีมือ ร้อยละ 55 รองลงมา ระดับอาชีวศึกษา ร้อยละ 25
ระดับปริญญาตรีสายวิศวกรรมศาสตร์เครื่องกล ไฟฟ้า อิเล็คทรอนิคส์ เมคคาทรอนิกส์ และอุตสาหการ ร้อยละ 15 และระดับปริญญาตรีในสายอื่นๆ เช่น บริหารธุรกิจ ร้อยละ 5
ซึ่งกพร.มีแผนพัฒนากำลังคนในด้านอุตสาหกรรมยานยนต์ และ ชิ้นส่วนอะไหล่ยานยนต์  โดยจะพัฒนาแรงงานให้ได้ 800 คน ทั้งพนักงานที่ทำงานในสถานประกอบการ
นักศึกษาที่กำลังจะจบการศึกษาด้านยานยนต์ในระดับปวช. ปวส. ในสาขาที่เกี่ยวข้อง และในระดับวิทยากร ในสาขาต่างๆ โดยเริ่มอบรมตั้งแต่เดือนตุลาคม 57 เป็นต้นไป ทั้งภาคทฤษฏี และปฏิบัติ
โดยจะร่วมมือกับ สำนักงานคณะกรรมการอาชีวะศึกษา  สถาบันการศึกษาต่างๆ ผู้ประกอบการด้านยานยนต์ และชิ้นส่วนอะไหล่ยานยนต์ จัดอบรมพัฒนาทรัพยากรบุคคลระดับกลาง และสูงในกลุ่มอุตสาหกรรมยานยนต์
ซึ่งตั้งอยู่ที่สถาบันพัฒนาฝีมือแรงงานภาค 1 สมุทรปราการเป็นเจ้าภาพหลักและบางส่วนจะอบรมในสถานประกอบการ เนื่องจากมีอุปกรณ์ในการฝึกครบถ้วน
ทั้งนี้ยอดการผลิตรถยนต์ในปัจจุบันอยู่ที่ประมาณ 2.5 ล้านคัน ต่อปี มีกำลังแรงงานที่เกี่ยวข้องจำนวน 700,000 คน โดยไทยตั้งเป้าหมายว่าในปี 63 จะผลิตรถยนต์ให้ได้ 3.5 ล้านคัน ทำให้ต้องเพิ่มกำลังแรงงานอีก 200,000 คน

ติดตามข่าวสาร ยานยนต์ คลิ๊กเลย>>>>>>>

MThai News
