คณะกรรมการการประกอบธุรกิจของคนต่างด้าว  อนุญาต ต่างชาติ ลงทุนในไทย 31 ราย มูลค่า 1,375 ล้านบาท จ้างงานคนไทยกว่า 200 อัตรา
น.ส.ผ่องพรรณ เจียรวิริยะพันธ์ อธิบดีกรมพัฒนาธุรกิจการค้า ในฐานะเลขานุการคณะกรรมการการประกอบธุรกิจของคนต่างด้าว  เปิดเผยว่า เดือน พ.ย. 2557
คณะกรรมการฯ ได้อนุญาตให้คนต่างด้าวประกอบธุรกิจในประเทศไทยจำนวน 31 ราย นำเงินเข้ามา ลงทุน ในการประกอบธุรกิจจำนวน 1,375 ล้านบาท และมีการจ้างงานคนไทยจำนวน 163 คน

สำหรับธุรกิจที่ได้รับอนุญาต ได้แก่
1.  ธุรกิจบริการให้แก่บริษัทในเครือ  หรือในกลุ่ม และบริษัทคู่ค้า จำนวน 14 ราย มีเงินลงทุนจำนวน 1,043 ล้านบาท จากประเทศญี่ปุ่น สิงคโปร์ และสวีเดน
2.  ธุรกิจสำนักงานผู้แทน  จำนวน 11 ราย มีเงินลงทุนจำนวน 34 ล้านบาท จากประเทศญี่ปุ่น สิงคโปร์ สาธารณรัฐเกาหลี ฮ่องกง ฟิลิปปินส์ สหราชอาณาจักร ไต้หวัน และจีน
3.  ธุรกิจค้าส่ง  จำนวน 3 ราย มีเงินลงทุนจำนวน 39 ล้านบาท จากประเทศฮ่องกง ฝรั่งเศส และญี่ปุ่น
4.  ธุรกิจค้าปลีก  จำนวน 1 ราย มีเงินลงทุนจำนวน 7 ล้านบาท จากประเทศสิงคโปร์
5.  ธุรกิจนายหน้าตัวแทน  จำนวน 1 ราย มีเงินลงทุนจำนวน 3 ล้านบาท จากประเทศนอร์เวย์
6.  คู่สัญญาภาครัฐ  หรือรัฐวิสาหกิจ จำนวน 1 ราย มีเงินลงทุนจำนวน 249 ล้านบาท จากประเทศญี่ปุ่น
ทั้งนี้ตั้งแต่ต้นปี 57 ที่ผ่านมา คณะกรรมการฯ ได้อนุญาตให้คนต่างด้าวประกอบธุรกิจในประเทศไทยแล้วจำนวน 385 ราย มีเงินลงทุนทั้งสิ้น 61,516 ล้านบาท
เพิ่มขึ้นจำนวน 20 ราย และเงินลงทุนเพิ่มขึ้น 43,690 ล้านบาท เมื่อเทียบกับช่วงเดียวกันปีก่อน

ติดตามข่าวสาร การลงทุน คลิ๊กเลย>>>>>>>

MThai News
