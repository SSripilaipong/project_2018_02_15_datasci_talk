‘ หม่อมอุ๋ย ‘ เผยเร่งดัน ‘ นาโนไฟแนนซ์ ‘ เป็นของขวัญปีใหม่คนรายได้น้อย เบื้องต้นกำหนดดอกเบี้ย 3% ต่อเดือน คาดเสร็จสิ้นปี
ม.ร.ว.ปรีดิยาธร เทวกุล รองนายกรัฐมนตรีฝ่ายเศรษฐกิจ  เปิดเผยว่า  รัฐบาล เตรียมเชิญสื่อมวลชนพูดคุย และชี้แจงถึงมาตรการทางด้านเศรษฐกิจที่จะมอบเป็นของขวัญปีใหม่ให้กับคนไทย ในช่วงเดือน ธค.
โดยมาตรการให้ความช่วยเหลือผู้มีรายได้น้อย จาก กองทุนหมู่บ้าน ที่ผ่านมา ถือว่าเป็นหนึ่งการให้ความช่วยเหลือได้เป็นเป็นอย่างดี ซึ่งรัฐบาลมีแนวคิดที่จะหามาตรการเสริม

ซึ่งทางกระทรวงการคลังอยู่ระหว่างจัดทำแผน ‘ นาโนไฟแนนซ์ ‘ แหล่งเงินกู้ของผู้มีรายได้น้อย เบื้องต้นกำหนดอัตราดอกเบี้ยที่ร้อยละ 3 ต่อเดือน หรือร้อยละ 36 ต่อปี
โดยที่อยู่ระหว่างติดต่อองค์กรเอกชนขนาดใหญ่เข้ามาร่วม คาดว่าเรื่องดังกล่าวจะดำเนินการให้แล้วเสร็จในสิ้นปีนี้
ส่วนกรณีชาวนาบางส่วนออกมาเรียกร้องให้รัฐ พยุงราคาข้าวเปลือก นั้น ยืนยันว่า ราคาปัจจุบันที่ 8,000 บาทต่อเกวียน เป็นราคาที่อยู่ในเกณฑ์ที่รัฐบาลตั้งไว้อยู่แล้ว
และยังคงมีมาตรการที่รัฐบาลให้การส่งเสริมไม่ว่าจะเป็นการให้โรงสีสามารถกู้เงินจากธนาคารพาณิชย์ และรัฐบาลช่วยเหลือภาระดอกเบี้ยที่ร้อยละ 3 อีกด้วย
ขณะเดียวกันอยู่ระหว่างจัดทำแผนส่งเสริมอาชีพชาวนาทั้งระบบ คาดว่าจะแล้วเสร็จในเดือน ธ.ค.โดยแบ่งเป็นการเพิ่มรายได้ให้ชาวนา และกำหนดพื้นที่ที่เหมาะสมว่าควรจะปลูกพืชใด ซึ่งจะเริ่มมาตรการได้ในปีหน้า

MThai News
