โบรกฯ คาด หุ้นไทย วันนี้ติดปีกบวกต่อ หลังแรงซื้อต่างชาติบวก 2 วันติด ครม. กระตุ้นเศรษฐกิจ  จับตาหุ้นน้องใหม่  MSCI Thailand
บล.เมย์แบงก์ กิมเอ็ง  วิเคราะห์ว่า ดัชนีหุ้นไทย จะสามารถปิดยืนเหนือ 1,590 จุดได้จากการกระแส เงินทุนต่างชาติ และสถาบันภายในประเทศ ส่งสัญญาณเชิงบวกต่อภาพในรอบนี้
โดยที่ประเมินเป้าหมายต่อไปที่ 1,620 จุด หรือใกล้เคียง ผลักดันด้วยหุ้น Big Cap ในกลุ่มหลักเป็นสำคัญ อีกทั้ง เงินทุนต่างชาติ กลับมาเป็นบวกใน ตลาดหุ้นไทย  ซื้อสุทธิตลาดหุ้นไทยเป็นวันที่ 2 มากถึง 1,470 ล้าน

ทั้งนี้กระแสเงินทุนต่างชาติในวันนี้ เราคาดว่าจะซื้อสุทธิเป็นวันที่ 3 อย่างหนาแน่น จากการปรับพอร์ตการลงทุน ให้สอดคล้องกับสมาชิกดัชนี MSCI ชุดใหม่ ณ ราคาปิดวันนี้
จับตาหุ้น DELTA, EA,  TUF ที่ถูกเข้าเป็นสมาชิกคำนวนใน  MSCI Thailand  ในรอบนี้ นักลงทุนที่ซื้อเก็งกำไรในหุ้น 3 ตัวนี้นับตั้งแต่วันประกาศ ควรพิจารณาขายทำกำไรระหว่างชั่วโมงการซื้อขาย หรือ ณ ราคาปิดของวัน เพื่อทำกำไร
และสอดคล้องกับกระแสเงินทุนต่างชาติที่ต้องปรับพอร์ตในกรณีนี้ ขณะที่ปัจจัยในประเทศ เราให้น้ำหนักกับการประชุม  ครม.  วันนี้ อาจมีการพิจารณา แผนกระตุ้นเศรษฐกิจด้านการ ลดหย่อนภาษี ต่างๆ ที่รมว.คลังเตรียมเสนอ
รวมถึงแผนการลงทุนขนาดใหญ่ และการพิจารณาเหมืองโปแตสในเบื้องต้น ซึ่งล้วนเป็นปัจจัยสำคัญต่อการกระตุ้นเศรษฐกิจทั้งภาคการบริโภค และการลงทุนทั้งจากภาคเอกชนและรัฐบาล
เป็นบวกต่อกลุ่มธนาคาร กลุ่มรับเหมาก่อสร้าง กลุ่มสื่อและสิ่งพิมพ์ แนะนำเก็งก าไรในหุ้นหลักที่มีลักษณะ High Beta ขณะที่ผลการดำเนินงานผ่านจุดต่ำสุด หรือเติบโตเด่นในไตรมาส 4 เป็นทางเลือก

หุ้นเด็ดรายตัว คลิ๊กเลย>>>>>>>

MThai News
