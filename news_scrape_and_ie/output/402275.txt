จับตาการประชุม ‘ โอเปก ‘ 27 พย.นี้ ตัดสินใจลด ปริมาณผลิต หรือไม่ กระทบ ราคาน้ำมันดิบ ร่วงแตะ 60 ดอลลาร์ต่อบาเรล
กลุ่มประเทศผู้ส่งออกน้ำมัน หรือ โอเปก  เตรียมจัดการประชุมของรัฐมนตรีกลุ่มฯ ในวันที่ 27 พย.นี้ โดยประเด็นสำคัญอยู่ที่การตัดสินใจลดปริมาณผลิตลงหรือไม่ เพื่อพยุง ราคาน้ำมัน

ซึ่งหากโอเปกตัดสินใจที่จะไม่ลดปริมาณผลิตลง จะส่งผลให้ราคาน้ำมันดิบมีโอกาสดิ่งลงแตะระดับ 60 ดอลลาร์ต่อบาเรล แต่หากลดปริมาณผลิตลง ก็อาจจะช่วยพยุงราคาน้ำมันได้
ในขณะเดียวกัน รัสเซีย  เสนอว่าจะปรับลดปริมาณการผลิตน้ำมันดิบลงราว 300,000 บาร์เรลต่อวัน แต่กลุ่มโอเปกจะต้องปรับลดลงด้วยเช่นกัน เพราะรัสเซียต้องการพยุงเศรษฐกิจ จึงต้องหนุนราคาน้ำมันดิบให้พุ่งขึ้น
ทั้งนี้ ราคาสัญญาล่วงหน้าน้ำมันดิบสหรัฐฯ หรือ WTI  ทรงตัวต่ำกว่าระดับ 76 ดอลลาร์ต่อบาร์เรลในช่วงเช้าวันนี้ โดยที่ราคาสัญญาล่วงหน้าน้ำมันดิบสหรัฐฯ
รอบส่งมอบเดือนม.ค.ลดลง 0.08 ดอลลาร์สหรัฐฯ สู่ 75.70 ดอลลาร์ต่อบาร์เรล ขณะที่ ราคาน้ำมันดิบเบรนท์   (Brent) ลดลง 0.09 ดอลลาร์ต่อบาเรล อยู่ที่ 79.59 ดอลลาร์ต่อบาร์เรล

ติดตามข่าวสาร ราคาน้ำมันตลาดโลก คลิ๊กเลย>>>>>>>

MThai News
