‘ หอการค้าฯ ‘ คาดอีก 5 ปี มูลค่า การส่งออก จาก ไทย ไป จีน จะลดลงปีละกว่า 1 แสนล้านบาท จากการแข่งขันที่สูงขึ้น แนะพัฒนามาตรฐานสินค้าให้ตรงกลุ่มเป้าหมาย
นายอัทธ์ พิศาลวานิช ผู้อำนวยการศูนย์ศึกษาการค้าระหว่างประเทศ มหาวิทยาลัยหอการค้าไทย  เปิดเผยว่า จากบทวิเคราะห์ ‘การแข่งขันสินค้าไทย และอาเซียนในตลาดจีน 5 ปี ข้างหน้า’

พบว่า อาเซียน มีส่วนแบ่งตลาดในจีนราว 10%  โดยมาเลเซียจะครองส่วนแบ่งการตลาดสุงสุดในจีน ส่วนไทยมีส่วนแบ่งตลาดราว 1.95% ขณะที่ในอีก 5 ปีข้างหน้า ส่วนแบ่งตลาดของไทยจะเพิ่มเป็น 1.97%
ซึ่งจะกลายเป็นส่วนแบ่งทางการตลาดเป็นลำดับที่ 4 ที่ต่ำกว่า มาเลเซีย   อินโดนีเซีย  และ เวียดนาม  โดยกลุ่มที่มีส่วนแบ่งตลาดเพิ่มมากขึ้นคือ  กัมพูชา   เมียนมาร์   ลาว
สำหรับสินค้าของไทยที่เสียเปรียบในการแข่งขัน ได้แก่ ข้าว สิ่งทอ อัญมณี ซึ่งจะมีมูลค่าการค้าที่เสียเปรียบประเทศในกลุ่มอาเซียน ประมาณ 1.17 แสนล้านบาท ต่อปี
ดังนั้นเพื่อแย่งส่วนแบ่งการตลาดจากจีนได้นั้น ควรศึกษาพฤติกรรมผูบริโภคจีนทั้งตามแต่ละมณฑล และรายสินค้า ตั้งศูนย์กระจายสินค้าไทยตามเมืองที่สำคัญของจีน และรักษามาตรฐานสินค้าของไทยให้สามารถแข่งขันได้

ติดข่าวสารการค้า ระหว่างประเทศ คลิ๊กเลย>>>>>>>

MThai News
