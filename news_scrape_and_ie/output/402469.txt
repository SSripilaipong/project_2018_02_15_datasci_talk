โบรกฯ คาด หุ้นไทย ขึ้นทดสอบ 1,600 จุด แต่ไม่น่าปิดเหนือ แนะเก็งกำไรรับข่าวดีช่วง ธค.นี้
บริษัทหลักทรัพย์ เคจีไอ  วิเคราะห์ว่า  ดัชนีหุ้นไทย วันนี้จะแกว่งตัวบวกเล็กน้อย อาจมีช่วงทดสอบ 1,600 จุด แต่คาดยังไม่ผ่าน ปัจจัยภายนอกเป็นกลาง โดยตลาดหุ้นสหรัฐฯ ทรงตัว
หลังจากตัวเลข GDP ไตรมาส 3 ของสหรัฐฯ ถูกปรับขึ้นเป็น 3.9% จากตัวเลขครั้งแรกที่ออกมา 3.5% แต่ก็ถูตัวเลขความเชื่อมั่นผู้บริโภคสหรัฐฯ พ.ย. ที่ลดลงหักล้างไป ส่วนปัจจัยในภูมิภาคอื่นๆ ค่อนข้างเงียบ


ด้านปัจจัยภายใน  ครม.  เห็นชอบ MoU ไทย-จีนร่วมสร้างรถไฟรางคู่ 734 กม. แล้ว และนายกฯ ส่งสัญญาณว่าช่วงปีใหม่อาจมีมาตรการกระตุ้นเศรษฐกิจที่เซอร์ไพรส์ให้ประชาชน
ด้าน บล.เมย์แบงก์ กิมเอ็ง  ประเมินว่า ภาพรวมการลงทุนตลาดหุ้นไทยเป็นบวก โอกาสที่ดัชนีหุ้นไทยจะทดสอบ 1,600 จุดระหว่างชั่วโมงการซื้อขายยังคงมีความเป็นไปได้
แต่อาจไม่สามารถปิดเหนือแนวดังกล่าวได้ในวันนี้ เพราะขาดปัจจัยใหม่เข้าหนุนการลงทุน อีกทั้งนักลงทุนสถาบันทั้งในและต่างประเทศ ต่างรอดูตัวเลขเศรษฐกิจเดือนต.ค. ซึ่ง ธปท.จะรายงานในวันศุกร์นี้
รวมถึงจับตา ECB,  BoJ และ ธนาคารกลางจีน กับการออกมาตรการกระตุ้นเศรษฐกิจ อีกทั้งบรรยากาศการลงทุนในเดือนธ.ค.กลับเต็มไปด้วยประเด็นบวก ทั้งการประชุม ECB วันที่ 4 ธ.ค.
การเลือกตั้งในญี่ปุ่นวันที่ 14 ธ.ค. และการประชุม กนง. วันที่ 17 ธ.ค. รวมถึงการพิจารณาร่างกฎหมายเศรษฐกิจดิจิตอล ทำให้เชื่อว่าดัชนีหุ้นไทยระลอกนี้มีลุ้นขึ้นไปทดสอบ 1,620 จุด
แนะนำเก็งกำไรในหุ้นหลักที่มีลักษณะ High Beta ขณะที่ผลการดำเนินงานผ่านจุดต่ำสุด หรือเติบโตเด่นในไตรมาส 4 เป็นทางเลือก กลยุทธ์การลงทุนช่วงสั้น เก็งกำไร AAV และBBL

หุ้นเด็ดรายตัว คลิ๊กเลย>>>>>>>

MThai News
