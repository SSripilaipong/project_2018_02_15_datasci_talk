กรมการขนส่งทางบก  ยืนยันว่าในวันที่ 1 ธันวาคมนี้ จะยังไม่มีการปรับขึ้นอัตราค่าโดยสาร แท็กซี่ ใหม่
วันนี้ (30 พ.ย. 57) นายธีระพงษ์ รอดประเสริฐ อธิบดีกรมการขนส่งทางบก ได้ออกมากล่าวถึงความคืบหน้าถึงกรณีที่มีข่าวออกมาก่อนหน้านี้ ว่า แท็กซี่จะมีการปรับขึ้นราคาใหม่ในวันที่ 1 ธ.ค. นี้ว่า
ยืนยันวันที่ 1 ธันวาคม จะยังไม่มีการปรับขึ้นอัตราค่าโดยสารแท็กซี่ใหม่ เพราะต้องรอตรวจสภาพรถ ปรับจูนมิเตอร์ ได้รับสติ๊กเกอร์รับรองจากกรมการขนส่งทางบก และประกาศลงในราชกิจจานุเบกษาก่อน
ซึ่งถ้าหากพบแท็กซี่คันใดปรับขึ้นราคาเองถือว่ามีความผิดตามกฎหมาย ซึ่งประชาชนผู้ใช้บริการ หากเห็นว่าค่าโดยสารสูงผิดปกติ สามารถแจ้งได้ที่ 1584 ศูนย์คุ้มครองผู้โดยสารรถสาธารณะ กรมการขนส่งทางบก
ติดตามอ่านข่าวเกี่ยวกับ “แท็กซี่” ทั้งหมดได้ที่นี่ >>>>
MThai News
