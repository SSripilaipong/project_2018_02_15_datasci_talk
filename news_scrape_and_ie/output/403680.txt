หลังจากคณะกรรมการบริหารนโยบายพลังงาน (กบง.) มีมติให้เพิ่มการเก็บเงินเข้ากองทุนน้ำมันเชื้อเพลิงสำหรับน้ำมันทุกชนิด (เว้น E85) อีก 50 สตางค์/ลิตร เนื่องจากราคาน้ำมันในตลาดโลกปรับตัวลดลงอย่างต่อเนื่อง และถึงแม้ว่าวานนี้ (2 ธ.ค. 57) ราคาน้ำมันสำเร็จรูปตลาดสิงคโปร์จะปรับตัวกลับทิศทางภายหลังจากที่ราคาลดลง อย่างต่อเนื่อง
นอกจากนี้ กบง.ยังมีมติปรับเพิ่มการเก็บเงินเข้ากองทุนน้ำมันในส่วนของก๊าซหุงต้ม (แอลพีจี) ขึ้นอีก 1.03 บาท/กิโลกรัม ซึ่ง ปตท. ได้พิจารณาแล้ว เห็นควรให้คงราคาขายปลีกหน้าสถานีบริการไว้เท่าเดิม โดย ปตท. จะเป็นผู้รับภาระกองทุนน้ำมันที่เพิ่มขึ้นนี้เอง เพื่อมิให้ส่งผลกระทบถึงประชาชน
ล่าสุด นายสรัญ รังคสิริ ประธานเจ้าหน้าที่ปฏิบัติการกลุ่มธุรกิจปิโตรเลียมขั้นปลาย บมจ.ปตท. (PTT) เผยว่า ปตท. ได้พิจารณาแล้วเห็นว่ายังสามารถปรับลดราคาขายปลีกน้ำมันกลุ่มเบนซิน และแก๊สโซฮอล ได้อีก 50 สตางค์/ลิตร (เว้น E85 คงเดิม) ส่งผลให้ราคาน้ำมันขายปลีกในกรุงเทพฯ และปริมณฑล ตั้งแต่วันนี้ (3 ธ.ค. 57) เวลา 00.01 น. เป็นต้นไป
ทั้งนี้ ส่งผลให้ราคาน้ำมันขายปลีกในกรุงเทพฯ และปริมณฑล ตั้งแต่วันนี้ (3ธ.ค.)เวลา 00.01 น. เป็นต้นไป เป็นดังนี้ เบนซิน 95  อยู่ที่ 40.26 บ./ลิตร แก๊สโซฮอล 95 อยู่ที่ 33.20 บ./ลิตร แก๊สโซฮอล 91 อยู่ที่ 31.18 บ./ลิตร E20 อยู่ที่ 29.88 บ./ลิตร E85 อยู่ที่ 22.88 บ./ลิตร ดีเซล อยู่ที่ 28.39 บ.ลิตร
MThai News
