ธปท. เห็นชอบขีดเส้นแบงก์ยกเลิก บัตรแถบแม่เหล็ก สิ้นปี 58 ดันใช้ ‘ ชิปแอนด์พิน ‘ แทน ยันเพื่อป้องกันการโจรกรรมข้อมูล และแอบอ้างรูดบัตร ด้าน สมาคมธนาคาร แนะเริ่ม มิย.59
นางนิศารัตน์ ไตรรัตน์วรกุล ผู้อำนวยการอาวุโส ฝ่ายนโยบายระบบชำระเงิน ธนาคารแห่งประเทศไทย หรือ ธปท.  เปิดเผยว่า มติของ คณะกรรมการระบบชำระเงิน หรือ กรช.
ได้กำหนดให้ ธนาคารพาณิชย์ ทุกแห่งต้องเปลี่ยนไปใช้ระบบ บัตรเอทีเอ็ม   บัตรเดบิต  และตู้เอทีเอ็ม ชิปการ์ด  จากปัจจุบันใช้ระบบแถบแม่เหล็กใหม่ตั้งแต่ มค. 59 เป็นต้นไป

โดยในระยะแรก ธปท. ก็ได้ผ่อนผันธนาคารพาณิชย์สามารถให้บริการบัตร และตู้เอทีเอ็มได้ใน 2 ระบบคือ แถบแม่เหล็ก และชิปการ์ด ร่วมกันได้ เนื่องจากในช่วงแรกบัตรแบบเดิมอาจยังไม่หมดอายุ
ทั้งนี้การเปลี่ยนมาใช้บัตรระบบชิปการ์ดจะเป็นประโยชน์กับประชาชน เนื่องจากมีความปลอดภัย และป้องกันการโจรกรรมข้อมูลทางการเงินได้ดีกว่าระบบเดิม
รวมถึงสามารถพัฒนาไปสู่การใช้ระบบ ‘ชิปแอนพิน’ สำหรับการนำบัตรเดบิตไปใช้ชำระค่าสินค้า และบริการตามร้านค้า จากปัจจุบันใช้ลายเซ็นสลักหลังบัตร

ซึ่งการกดพิน ( Personal Identification Number ) จะสามารถแสดงตัวตนของผู้ใช้บัตร และมีความปลอดภัยสำหรับเจ้าของบัตรเพิ่มขึ้น หากเกิดกรณีบัตรเดบิตถูกขโมยไปซื้อสินค้า และบริการ
อย่างไรก็ตาม ก่อนหน้านี้สมาคมธนาคารไทยเสนอให้ ธปท.เลื่อนระยะเวลาใช้ระบบชิปการ์ดไปเป็นเดือน มิย. 59 จากมติ กรช.ที่กำหนดให้เริ่มต้น มค. 59 เป็นต้นไป

ติดตามข่าวสาร การเงิน คลิ๊กเลย>>>>>>>

MThai News
