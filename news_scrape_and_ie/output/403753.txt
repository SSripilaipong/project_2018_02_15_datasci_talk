สตง.  จี้  ปตท. เร่งคืน ท่อก๊าซ ทั้งบนบก และในทะเลอีกกว่า 3.2 หมื่นล้านบาท ย้ำชัดเงินแผ่นดิน
นายชัยสิทธิ์ ตราชูธรรม ประธานกรรมการตรวจเงินแผ่นดิน หรือ คตง.  เปิดเผยว่า สำนักงานการตรวจเงินแผ่นดิน หรือ สตง.ได้มีการเร่ง บริษัท ปตท. จำกัด (มหาชน) หรือ PTT
ในการส่งคืนท่อก๊าซทั้งบนบก และในทะเลอีก รวมมูลค่าทั้งสิ้น 32,613.45 ล้านบาท หลังจากก่อนหน้านี้ ปตท.อ้างว่าแบ่งแยกทรัพย์สินให้ กระทรวงการคลัง ถูกต้องตามนัยคำพิพากษาของ ศาลปกครองสูงสุด แล้ว


โดยสตง.ชี้แจงว่า การแบ่งแยก และส่งมอบให้กับกระทรวงการคลังของปตท. มูลค่ารวมทั้งสิ้น 16,176.22 ล้านบาท เป็นท่อก๊าซธรรมชาติที่อยู่บนบกเพียงบางส่วนเท่านั้น
ทั้งนี้ การวางท่อก๊าซไม่ว่าจะบนบก หรือในทะเลต้องใช้อำนาจมหาชนตาม  พ.ร.บ.การปิโตรเลียมแห่งประเทศไทย  พ.ศ.2521 มาตรา 30 และมาตรา 36
ซึ่งผู้วางท่อก๊าซ และผู้ใช้ท่อก็คือ การปิโตรเลียมแห่งประเทศไทย  และใช้เงินแผ่นดิน ดังนั้นท่อก๊าซทั้งหมดจึงเป็นสาธารณสมบัติ

ติดตามข่าวสาร พลังงาน คลิ๊กเลย>>>>>>>

MThai News

