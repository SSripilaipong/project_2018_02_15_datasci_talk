การประปานครหลวง  แจ้ง น้ำประปาไหลอ่อน ถึงไม่ไหล ในหลายพื้นที่ ตั้งแต่คืนวันที่ 6 ธ.ค. 22.00-05.00 น. ของวันที่ 7 ธค.นี้ หลังซ่อมบำรุง โรงงานผลิตน้ำบางเขน
การประปานครหลวง หรือ กปน.  ประกาศว่า มีความจำเป็นต้องบำรุงรักษาอุปกรณ์ และเครื่องจักรของโรงงานผลิตน้ำบางเขน เพื่อให้การสูบจ่ายน้ำของ กปน. เป็นไปอย่างต่อเนื่อง
และมีเสถียรภาพ ในคืนวันเสาร์ที่ 6 ธ.ค.57 ตั้งแต่เวลา 22.00 – 05.00 น. ของวันรุ่งขึ้น ส่งผลให้ น้ำประปาไหลอ่อนถึงไม่ไหลในพื้นที่ต่อไปนี้

ถนนลาดพร้าว, ถนนรามคำแหง ตั้งแต่แยกคลองตัน ถึง ถนนกาญจนาภิเษก, ถนนนวมินทร์ ตั้งแต่แยกตัดถนนลาดพร้าว ถึงแยกถนนโพธิ์แก้ว
ถนนเสรีไทย ตั้งแต่แยกตัดถนนนวมินทร์ ถึง ถนนกาญจนาภิเษก, ถนนศรีวรา ถนนเทพลีลา ถนนประดิษฐมนูธรรม, ถนนพัฒนาการ ตั้งแต่ซอยพัฒนาการ 25 ถึงแยกถนนอ่อนนุช
ถนนศรีนครินทร์ ตั้งแต่ซอยจินดาอนันต์ ถึง ซอยศรีนครินทร์ 51, ถนนมอเตอร์เวย์ ตั้งแต่ถนนถาวรธวัช 1 ถึง ซอยมอเตอร์เวย์ 3, ถนนอ่อนนุช ตั้งแต่ คลองเคล็ด ถึงแยกตัดถนนพัฒนาการ
ถนนสายลวด ถนนท้ายบ้าน ซอยโรงฟอกหนัง , ถนนสุขุมวิทสายเก่า ตั้งแต่แยกตัดถนนแพรกษา ถึงซอยเทศบาลบางปู 75
จึงขอให้สำรองน้ำประปาไว้ใช้ล่วงหน้าในช่วงวันและเวลาดังกล่าว หากประสบข้อขัดข้องแจ้งศูนย์บริการประชาชน โทร. 1125 ตลอด 24 ชั่วโมง กปน.ขออภัยในความไม่สะดวกมา ณ ที่นี้

MThai News
