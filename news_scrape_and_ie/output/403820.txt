ภาคีเครือข่ายภาคประชาชน 30 องค์กร ออกแถลงการณ์ ต้าน หวยบนดิน-หวยออนไลน์  แย้งแก้ปัญหา สลากเกินราคา ไม่ได้ ส่อสร้างปัญหาอื่นตามมา
ภาคีเครือข่ายภาคประชาชน 30 องค์กร ได้แก่  เครือข่ายครอบครัว เครือข่ายผู้ปกครองในสถานศึกษา เครือข่ายรณรงค์หยุดพนัน เด็กรุ่นใหม่ไม่พนัน มูลนิธิเพื่อนเยาวชนเพื่อการพัฒนา
สมาคมส่งเสริมสิทธิชุมชนเพื่อการพัฒนา มูลนิธิหญิงชายก้าวไกล  เป็นต้น พร้อมด้วยนักเรียนนักศึกษา ร่วมกันอ่านแถลงการณ์คัดค้าน สำนักงานสลากกินแบ่งรัฐบาล


กรณีเตรียมปรับแก้กฎหมายเพื่อออกหวยบนดิน หวยออนไลน์ พร้อมทั้งเรียกร้องให้รัฐบาลเร่งปฏิรูปสำนักงานสลากฯ และกลไกการทำงานทั้งระบบ
โดยเครือข่ายไม่เห็นด้วยอย่างยิ่งกับการออกสลากใหม่ ไม่ว่าจะเป็นหวยบนดิน หรือทายผลกีฬา เนื่องจากไม่สามาถแก้ปัญหาสลากเกินราคาได้แล้ว ยังเป็นการเพิ่มการพนันในสังคมโดยมีรัฐบาลเป็นผู้ประกอบกิจการ
และขอให้รัฐบาลจัดการให้สลากฯกระจายถึง ผู้ค้ารายย่อย ที่ค้าสลากจริงให้ได้มากที่สุด ขจัดระบบการค้าช่วง โควตาสลากฯ  ระบบคนกลางที่เอารัดเอาเปรียบผู้ค้ารายย่อย และผู้บริโภค
รวมถึงเครือข่ายภาคประชาสังคมขอยืนยันที่จะคัดค้านนโยบายการแก้ปัญหาแบบสุกเอาเผากินนี้อย่างถึงที่สุด หากตราบใดไม่มีการปฏิรูปโครงสร้างการบริหารจัดการ และการค้าสลากฯอย่างจริงจัง
ทั้งนี้ยังมีการเสนอให้ลดจำนวนงวดในการออกสลากกินแบ่งรัฐบาลเหลือเพียงเดือนละ 1 งวด และให้เพิ่มจำนวนพิมพ์สลากเป็น 100 ล้านใบต่องวดเป็นการทดแทน

MThai News
