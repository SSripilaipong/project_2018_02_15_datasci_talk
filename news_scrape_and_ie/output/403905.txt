ธีระชัย ภูวนาถนรานุบาล อดีตรัฐมนตรีว่าการกระทรวงการคลัง  โพสต์เฟซบุ๊คส่วนตัว เตรียมขอศาล ออกหมายเรียก หัวหน้า คสช รัฐมนตรีคลังทั้งอดีตและปัจจุบัน
นาย ธีระชัย ภูวนาถนรานุบาล   อดีตรัฐมนตรีว่าการกระทรวงการคลัง   โพสต์ข้อความผ่านเฟซบุ๊คส่วนตัววันนี้ (4 ธันวาคม 2557) ว่า “ผมไปต่างประเทศ 5 วันครับ ระหว่างนี้ ให้ทีมทนายแก้ไขจดหมายเปิดผนึกถึงรัฐมนตรีคลัง (จดหมายเปิดผนึกเรื่องเกี่ยวกับบริษัท ปตท. จำกัด (มหาชน) ) เพื่อส่งออกทันทีที่กลับมา

ท่านผู้อ่านที่สนใจเรื่องท่อก๊าซ ต้องรออ่านจดหมายนี้อย่ากระพริบตา เพราะจะมีข้อมูลเด็ด
ผมต้องให้ทนายช่วยแก้ไขให้รัดกุม เพราะผมจะให้ศาลออกหมายเรียก 
 หัวหน้า คสช 
 รัฐมนตรีคลังทั้งอดีตและปัจจุบัน 
 กรรมการบริษัท ป. 
 อธิบดีกรมธนารักษ์ 
 ปลัดกระทวงการคลัง ฯลฯ
เพื่อสอบถามว่าภายหลังเขาได้รับหนังสือของผมแล้ว เขาได้ดำเนินการอย่างไรเพื่อประโยชน์ของแผ่นดิน 
หรือไม่
เขาพบข้อมูลอย่างไร
หากปรากฏว่าพวกเขาเพิกเฉย ไม่ปฏิบัติหน้าที่ที่พึงกระทำ ผมก็จะมาเล่าให้ผู้อ่านรับทราบครับ
ผมจะมาฟ้องให้ท่านพิจารณากันว่า บุคคลที่ถือกันว่ามีชื่อเสียงระดับสูงในบ้านเมืองนี้ พวกเขาประพฤติปฏิบัติตัวกันอย่างไร
พวกเขาทำตัวเหมาะสมกับตำแหน่งกันทรงเกียรติ ที่เขานั่งกันอยู่ หรือเคยนั่ง หรือไม่
จดหมายฉบับต่อไป จะเน้นการทำงานของอธิบดีกรมธนารักษ์ในอดีต เป็นพิเศษครับ
รับรองว่าน่าสนใจสุดๆ
