ผู้ค้าน้ำมัน รอผลการประชุม กบง. วันนี้ มีโอกาสปรับลด ราคาน้ำมัน ลง 40-50 สต.ต่อลิตร หลังราคาตลาดโลกตกฮวบ ดันค่าการตลาดทะลุ 2 บาท
ผู้ค้าน้ำมันติดตามผล การประชุมคณะกรรมการบริหารนโยบายพลังงาน หรือ กบง. ในช่วงเย็นวันนี้ (9 ธ.ค.) ว่าจะมีการเรียกเก็บอัตราเงินนำส่งเข้า กองทุนน้ำมันเชื้อเพลิง หรือไม่อย่างไรก่อนตัดสินใจเปลี่ยนแปลงราคาน้ำมัน

ถึงแม้ในขณะนี้ค่าการตลาดน้ำมันขายปลีกของผู้ค้าโดยรวมเฉลี่ยอยู่ที่ระดับ 2 บาทกว่าต่อลิตรหลังจากที่ราคาน้ำมันตลาดโลกยังคงลดต่ำต่อเนื่อง
โดยคาดว่าค่าการตลาดดังกล่าวจะมีผลให้ราคาน้ำมันสามารถปรับลดลงได้เฉลี่ยทุกชนิดอย่างต่ำ 40-50 สตางค์ต่อลิตร แต่ก็อยู่ที่ กบง. ว่าจะมีการเก็บเงินเข้ากองทุนน้ำมันฯมากน้อยเพียงใดโดยเฉพาะดีเซลที่รัฐอาจเรียกเก็บเพิ่ม
สำหรับน้ำมันสำเร็จรูป ตลาดสิงคโปร์  น้ำมันเบนซิน 95 ลดลง 1.10 เหรียญฯต่อบาร์เรลปิดที่ 75.52 เหรียญฯต่อบาร์เรล ดีเซลลดลง 1.09 เหรียญฯต่อบาร์เรลปิดที่ 81.31 เหรียญฯต่อบาร์เรล
ซึ่งเป็นการปรับตัวลดลงมากกว่า น้ำมันดิบดูไบ ทั้งเบนซิน และดีเซลเนื่องจากความต้องการที่ยังคงลดต่ำลงในภูมิภาคเอเชียโดยเฉพาะจากจีน

ติดตามข่าวสาร ราคาน้ำมัน คลิ๊กเลย>>>>>>>

MThai News
