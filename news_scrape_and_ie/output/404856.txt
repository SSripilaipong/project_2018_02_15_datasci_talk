กยศ. ชวนโชำระหนี้ปลายปี ออกโครงการลดเบี้ยปรับ 100% สำหรับชำระหนี้ปิดบัญชี หรือลดเบี้ยปรับ 50% สำหรับผู้กู้ที่มาชำระหนี้ค้างให้เป็นปกติ ตั้งแต่ 13 ธค.57-30 เมย.58
นายรังสรรค์ ศรีวรศาสตร์ ปลัดกระทรวงการคลัง และประธานกรรมการกองทุนเงินให้กู้ยืมเพื่อการศึกษา หรือ กยศ.  เปิดเผยว่า คณะกรรมการ กยศ. จัดโครงการรณรงค์ชวน จ่ายหนี้ กยศ.

วันที่ 13 ธันวาคม 57 – 30 เมษายน 58 โดยกองทุนจะลดเบี้ยปรับ 100% สำหรับผู้ที่ค้างชำระหนี้ ที่มาชำระหนี้ปิดบัญชี หรือลดเบี้ยปรับ 50% สำหรับผู้กู้ที่มาชำระหนี้ค้างให้เป็นปกติ
รวมถึงมีเงื่อนไขพิเศษสำหรับกลุ่มผู้กู้ที่ชำระหนี้เป็นปกติ ที่ต้องการจะปิดบัญชี จะได้ลดหย่อนหนี้ถึง 3% ของเงินต้นที่มาปิดบัญชี เพื่อเป็นรางวัลให้แก่ผู้กู้ที่มีประวัติชำระหนี้ดี
ทั้งนี้ผู้ที่สามารถเข้าร่วมโครงการ ได้แก่ ผู้กู้ยืมที่ครบกำหนดชำระหนี้แล้ว และเป็นผู้กู้ยืมที่ไม่เคยทำสัญญาประนีประนอมยอมความในโครงการไกล่เกลี่ย หรือถูกดำเนินคดี ซึ่งมีประมาณ 2.15 ล้านราย
กยศ.จึงขอเชิญชวนผู้กู้ยืมเข้าร่วม โครงการรณรงค์ชำระหนี้  โดยสามารถดูรายละเอียดโครงการได้ที่ www.studentloan.or.th หรือโทร.0-2610-4888

MThai News
