อรรถวิชช์ อดีตส.ส.พรรคประชาธิปัตย์ ตอก หม่อมอุ๋ย ไม่ควรส่งสัญญาณชี้นำราคายางจะไม่ถึง 80 บาท พร้อมระบุ ถ้าทำงานไม่ไหวก็เปลี่ยนคนอื่นมาดูเรื่องยางแทน
วันนี้ (9 ธ.ค.) นาย อรรถวิชช์ สุวรรณภักดี  อดีตส.ส.พรรคประชาธิปัตย์ ได้โพสต์ข้อความผ่านเฟซบุ๊ก อรรถวิชช์ สุวรรณภักดี – ปปช นักการเมือง แสดงความคิดเห็นกรณี  ม.ร.ว.ปรีดิยาธร เทวกุล  รองนายกฯ ออกมาระบุว่า  ราคายาง จะไม่ถึง80บาท ว่า ม.ร.ว.ปรีดิยาธร เทวกุล เป็นรองนายกคุมด้านเศรษฐกิจ ไม่ควรออกมาส่งสัญญาณชี้นำราคาว่ายางจะราคาไม่ถึง80บาทและบ่นเบื่อถึงการบังคับใช้มาตรการที่ตนเป็นผู้ออก
ประเทศไทยเราเป็นผู้ส่งออกยางอันดับ 1 ของโลกโดยธรรมเนียมแล้วจะต้องมีการเจรจาผู้ค้าโดยมีท่าทีชี้นำราคาตลาดให้สูงขึ้น ถ้ารองนายกด้านเศรษฐกิจไม่ไหวก็เปลี่ยนคนอื่นมาดูเรื่องยางแทนก็ได้ จะเป็นรองนายกด้านความมั่นคง พลเอกประวิตร ก็ดีเพราะท่านชัดเจนและเด็ดขาด สมัยคุณอภิสิทธิ์ ก็ยังใช้คุณสุเทพ รองนายกด้านความมั่นคงดูเรื่อง ยาง และยางก็ขึ้นสูงสุดถึง180บาทด้วยซ้ำไป
เรื่องยางต้องติดตามมากเพราะขณะนี้ตัวเลขการผลิตลดลงขณะที่ความต้องการซื้อยังเท่าเดิมแต่แปลกราคากลับไม่ขึ้นมาตรการดึงยางออกไปเก็บหรือกระตุ้นการแปรรูปทฤษฎีดีแต่ปฏิบัติได้ผลช้าเพราะกว่าจะสั่งเครื่องจักรใหม่มันนานมาตรการ”เงินให้กู้”ต่างๆมีขั้นตอนยาว
ส่วน”เงินให้เปล่า”อยู่แต่ในรูปเงินเยียวยาในอดีต ไม่มีส่วนชี้นำราคาในอนาคต ผมคิดว่าที่ต้องเสริมคือ หาแหล่งซื้อใหม่ ปีนี้สำนักงบประมาณกำหนดสเปกราคากลางยางมะตอยผสมยางพาราลาดถนนแล้วนะครับเมื่อมี.ค.57 ที่380บาทต่อตรม.แพงกว่ายางมะตอยปกติแค่60บาทเท่านั้นและทนกว่าด้วย
วันนี้ผมเขียนยาวไปหน่อย ไว้ครั้งหน้าจะเขียนเรื่องยางเจาะเป็นท่อนๆ ให้ได้อ่านกันใหม่ครับ
MThai News
