ครม. เห็นชอบเก็บภาษี  ร.ร.กวดวิชา ตามที่ ป.ป.ช.เสนอ
พล.ต.สรรเสริญ แก้วกำเนิด รองโฆษกประจำสำนักนายกรัฐมนตรี แถลงผลการประชุมครม. วานนี้ (9 ธ.ค. 57)ว่า ที่ประชุมครม. ได้มีมติเห็นชอบ ให้มีการเก็บภาษีโรงเรียนกวดวิชาต่างๆ ตามที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) เสนอ
ซึ่งสาเหตุที่ทำให้มีการเก็บภาษีโรงเรียนกวดวิชาในครั้งนี้ เป็นเพราะเพื่อให้เกิดประสิทธิภาพในการบริหารจัดการระบบการศึกษาทั้งระบบอย่างยั่งยืน อีกทั้งยังพบว่าโรงเรียนกวดวิชานั้นเป็นโรงเรียนที่ลงทุนไม่มาก แต่มีผลกำไรค่อนข้างสูง แต่ไม่มีกฎหมายบังคับให้จดทะเบียนเป็นนิติบุคคลจึงทำ ให้มีช่องโหว่ของการเก็บภาษี
โดยข้อเสนอแนะในครั้งนั้นคือให้กระทรวงการคลังจัดเก็บภาษี และให้กระทรวงศึกษาธิการไปดำเนินการตรวจสอบปรับปรุงเรื่องความปลอดภัยของ สถานที่ที่จัดทำเป็นโรงเรียนกวดวิชา แต่ปรากฏว่ากระทรวงศึกษาได้รับไปแก้ไข แต่ในภายหลัง ป.ป.ช.ตรวจสอบแล้วก็ยังพบว่าการแก้ไขดังกล่าวยังไม่ตรงกับวัตถุประสงค์ตาม ที่เสนอแนะไป จึงได้เสนอแนะมาอกีครั้ง
เบื้องต้นกระทรวงศึกษาธิการรับข้อเสนอดังกล่าวของ ป.ป.ช.แล้วนำไปประสานกับกระทรวงหรือหน่วยงานที่เกี่ยวข้องและพิจารณาจัดทำเป็นรายละเอียดในการปฏิบัติและดำเนินการ จากนั้นเสนอกลับเข้าที่ประชุมครม.อีกครั้งภายใน 30 วัน เพื่อให้มีรายละเอียดการปฏิบัติที่ชัดเจนต่อไป
ภาพจากสารคดี
ติดตามอ่านข่าวเกี่ยวกับ “ภาษี” ทั้งหมดได้ที่นี่ >>>>
MThai News
