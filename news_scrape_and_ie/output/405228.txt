นายก สมาคมโบรกเกอร์  เชื่อ นักวิเคราะห์ จะหั่นกำไรบจ. เหลือโตแค่หลักเดียว เนื่องจากเศรษฐกิจไทยมีการเติบโตยังไม่ชัดเจน กระทบต่อความมั่นใจของนักลงทุน จึงหันไปลงทุนในสินทรัพย์อื่นแทน
นางภัทธีรา ดิลกรุ่งธีระภพ นายกสมาคมบริษัทหลักทรัพย์ไทย  เปิดเผยว่า นักวิเคราะห์จะมีการปรับลด กำไรบริษัท จดทะเบียน หรือ กำไรบจ.  ปี 58 เหลือโตเลขหลักเดียว

จากเดิมที่คาดว่าจะโต 14-15% เนื่องจากเศรษฐกิจประเทศไทยมีการเติบโตยังไม่ชัดเจน และยังไม่เป็นไปตามที่คาดไว้ ประกอบกับเศรษฐกิจโลกก็ยังมีปัญหา ทำให้มีผลกระทบต่อความมั่นใจของ นักลงทุน  จึงหันไปลงทุนในสินทรัพย์อื่นแทน
ในขณะเดียวกันมองว่า ดัชนีหุ้นไทย ในปี 58 จะอยู่ที่ระดับ 1,600-1,700 จุด ซึ่งถือว่าปรับตัวไม่หวือหวา จากภาพรวมเศรษฐกิจประเทศไทยนิ่ง และยังไม่มีทิศทางการเติบโตที่ชัดเจน
ประกอบกับภาพรวมเศรษฐกิจโลกที่มีปัญหา ทำให้นักลงทุนขาดความมั่นใจ และจากการที่กำไร บจ. มีการปรับตัวลดลง 2 ไตรมาส ซึ่งมองว่านักวิเคราะห์จะมีการปรับลดกำไร บจ.ปีหน้า เหลือโตเลขหลักเดียวจากเดิมที่คาดโต 14-15%

MThai News
