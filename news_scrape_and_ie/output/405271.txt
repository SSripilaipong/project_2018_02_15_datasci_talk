ธนาคารกสิกรไทย คาด ‘ จีดีพี ‘ ไทยปี 58 ขยายตัว 4% จากการลงทุนภาครัฐ แต่ยังกังวลภาคการส่งออกชะลอ หนึ้ครัวเรือนยังสูง
นายปกรณ์ พรรธนะแพทย์ รองกรรมการผู้จัดการอาวุโส ธนาคารกสิกรไทย จำกัด (มหาชน) หรือ KBANK  เปิดเผยว่า ธนาคารคาดว่า จีดีพีไทย ในปี 58 จะขยายตัวได้ 4%

จากการลงทุนจากภาครัฐเป็นแรงขับเคลื่อนสำคัญ ขณะที่การส่งออกยังชะลอตัว ส่วนปีนี้คาดว่าจีดีพีไทยจะขยายตัวได้ 1.6% ขณะที่การบริโภคยังฟื้นตัวช้าจากปัญหา หนี้ครัวเรือน ที่ยังอยู่ในระดับสูง
ส่งผลให้การใช้จ่ายยังชะลอลง 7-8% โดยเฉพาะผู้ที่มีรายได้ 15,000-20,000 บาท เนื่องจากยังมีภาระค่อนข้างสูง ขณะที่ลูกค้าระดับบนยืนยันว่าการจับจ่ายใช้สอยยังอยู่ในระดับปกติ
ขณะเดียวกันภาพรวมเศรษฐกิจที่ยังชะลอตัวลงนั้น จะส่งผลให้ คณะกรรมการนโยบายการเงิน  หรือ  กนง. ตัดสินใจลดดอกเบี้ยเพื่อกระตุ้นเศรษฐกิจหรือไม่นั้น
มองว่ากนง.คงจะพิจารณาถึงการฟื้นตัวของเศรษฐกิจ และหนี้ครัวเรือนเป็นหลัก เนื่องจากการลดดอกเบี้ยแม้จะช่วยกระตุ้นเศรษฐกิจ แต่อาจส่งผลให้ประชาชนมีการใช้จ่ายเกินตัว

MThai News
