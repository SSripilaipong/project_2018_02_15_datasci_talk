กระทรวงการท่องเที่ยวและกีฬา  มอบของขวัญปีใหม่คนไทย  แนะเก็บใบเสร็จเที่ยวปีใหม่ลดหย่อนภาษี  -กด ATMปีใหม่ไม่เสียค่าธรรมเนียม เพื่อเพิ่มสุขให้ประชาชน เปิดโอกาสการจับจ่ายมากขึ้น
รายงานข่าวแจ้งว่า วานนี้ (12 ธ.ค. 57) กระทรวงการท่องเที่ยวและกีฬา ได้ประกาศมอบของขวัญปีใหม่ให้กับประชาชนด้วยการให้นักท่องเที่ยวนำใบเสร็จเพื่อนำไปลดหย่อนภาษีได้ในปี 2559
โดยนางกอบกาญจน์ วัฒนวรางกูร รมว.ท่องเที่ยวและกีฬา ได้เผยว่า สาเหตุที่ออกมาตราการดังกล่าวเพราะอยากให้เที่ยวกันให้สนุกและหวังว่าจะเป็นการกระจายรายได้ด้วย ซึ่งบุคคลธรรมดา สามารถลดหย่อนภาษีได้ 15,000 บาท แต่ถ้าเป็นนิติบุคคลก็ 20,000 บาท เป็นต้น 
นอกจากนี้ยังนี้ได้มีการพูดคุยกับทาง BTS และ MRT ว่าจะขอให้เปิดให้บริการถึง 02.00 น. ในวันที่ 31 ธ.ค. 2557 และวันที่ 1 ม.ค. 2558 เพื่อเป็นอีกช่องทางให้คนไทยได้เดินทางฉลองปีใหม่
ขณะเดียวกันกระทรวงท่องเที่ยวและกีฬา ร่วมกับสมาคมธนาคารไทย ยกเว้นค่าธรรมเนียมเอทีเอ็ม เมื่อกดเงินข้ามธนาคารหรือต่างพื้นที่ ในช่วงเทศกาลวันหยุดปีใหม่ ระหว่างวันที่31 ธันวาคมนี้ ถึง 4 มกราคมปีหน้า มั่นใจว่าเงินในตู้เอทีเอ็มแต่ละตู้มีเพียงพอให้กดตลอดช่วงหยุดยาวปีใหม่แน่นอน
MThai News
