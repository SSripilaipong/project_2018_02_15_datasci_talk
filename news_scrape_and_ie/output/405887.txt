นายกรัฐมนตรี แถลงภายหลังการประชุมคณะกรรมการนโยบายพลังงานแห่งชาติ (กพช.) ว่า ที่ประชุมวันนี้มีมติให้ปรับ ลดราคาน้ำมัน  ต่อลิตร ดีเซล 1 บาท-เบนซิน 2 บาท มีผลพรุ่งนี้
ผู้สื่อข่าวรายงานว่า   พล.อ.ประยุทธ์ จันทร์โอชา นายกรัฐมนตรี  แถลงภายหลังการประชุมคณะกรรมการนโยบายพลังงานแห่งชาติ (กพช.) ว่า ที่ประชุมวันนี้มีมติให้ปรับลดราคาดีเซลลงลิตรละ 1 บาท และเบนซินลิตรละ 2 บาท โดยจะมีผลตั้งแต่วันพรุ่งนี้ (16 ธ.ค.) ทั้งนี้ ต้องยอมรับว่าโครงสร้าง ราคาน้ำมัน ในปัจจุบันมีการบิดเบือนทั้งหมด เพราะคนหันไปใช้ก๊าซ LPG ในภาคขนส่งกันมากขึ้นจนทำให้ต้องนำเข้า อย่างไรก็ดี ยืนยันว่าในส่วนของก๊าซ LPG ภาคครัวเรือนจะยังไม่มีการเปลี่ยนแปลง



กองทุนน้ำมันคงมีความจำเป็นต้องมีไว้ เพื่อสำหรับดูแลในช่วงที่ราคาน้ำมันตลาดโลกปรับตัวสูงขึ้น ซึ่งการปรับโครงสร้างราคาพลังงานนั้นได้เริ่มดำเนินการตั้งแต่คณะรักษาความสงบแห่งชาติ(คสช.) เข้ามา ซึ่งในวันข้างหน้าก็มีความเป็นไปได้ที่จะมีการปรับลดราคาน้ำมันลงอีก
“ตั้งแต่ คสช.เข้ามาได้ทำเรื่องพลังงาน ก็ทำมาตลอดทั้งการลดภาษี, ลอยตัวก๊าซ ทุกอย่างเริ่มเป็นปกติ ในวันข้างหน้าอาจจะลดมากกว่านี้ก็ได้ แต่ขอให้เกิดความแน่นอนก่อน เพราะยังหวือหวาอยู่ และกองทุนน้ำมันก็ต้องเก็บไว้ เอาไว้ support” นายกรัฐมนตรี กล่าว
พร้อมระบุว่า ในส่วนของรายละเอียดเรื่องการปรับโครงสร้างราคาพลังงานนั้น ขอให้รอจากผลการประชุมคณะกรรมการบริหารนโยบายพลังงาน(กบง.) ซึ่งได้เริ่มประชุมต่อจาก กพช
ขอบคุณข้อมูล จาก    กรุงเทพธุรกิจ ออนไลน์
MThai News

