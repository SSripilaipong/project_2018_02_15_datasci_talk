เรือโดยสารคลองแสนแสบ  ประกาศลดราคาค่าโดยสารลง 1 บาท ทุกระยะ หลังน้ำมันดีเซลลดราคา มีผล 17 ธค.นี้
นายจุฬา สุขมานพ อธิบดีกรมเจ้าท่า หรือ จท.  เปิดเผยว่า ผู้ประกอบการดินเรือโดยสารคลองแสนแสบ ได้ประกาศปรับลดราคาค่าโดยสารลง 1 บาท ทุกระยะ
หลังจากราคาน้ำมันดีเซลได้ปรับลดลง ต่ำกว่า 29 บาทต่อลิตร โดยมีผลตั้งแต่วันที่ 17 ธันวาคมนี้ เป็นต้นไป ซึ่งเป็นไปตามหลักเกณฑ์ข้อตกลงระหว่างกรมเจ้าท่ากับผู้ประกอบการเดินเรือโดยสาร
โดยที่ผ่านมาใช้อัตราค่าโดยสารในเกณฑ์ราคาน้ำมันระหว่่ง 29-33 บาทต่อลิตร โดยหาก ราคาน้ำมันต่ำกว่า 29 บาทต่อลิตรจะต้องลดค่าโดยสารลงระยะละ1 บาท
แต่หากราคาน้ำมันดีเซลปรับขึ้นเกิน 33 บาทต่อลิตรจะต้องปรับขึ้นค่าโดยสารอีก 1 บาท ส่วนอัตราค่าโดยสารเรือด่วนเจ้าพระยานั้น ขณะนี้อยู่ระหว่างการพิจารณา
ส่งผลให้อัตราค่าโดยสาร เรือด่วนคลองแสนแสบ ปรับลงอีกระยะละ 1 บาท (ท่าผ่านฟ้าลีลาศ- ท่าวัดศรีบุญเรือง) จากเดิม 10-20 บาท เหลือ 9- 19 บาท

MThai News
