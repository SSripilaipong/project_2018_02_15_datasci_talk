ขนส่ง ทั่วปท. ตรวจสภาพรถฟรี  ห่วงความปลอดภัย ช่วงปีใหม่  จับมือภาคเอกชนกว่า 20 แห่ง มาตรวจเช็คสภาพความพร้อมของรถในเบื้องต้น
นางสร้อยทิพย์ ไตรสุทธิ์ ปลัดกระทรวงคมนาคม เป็นประธานพิธีเปิดกิจกรรมรณรงค์ “ ตรวจรถก่อนใช้ เดินทางปลอดภัย ” ช่วงเทศกาลปีใหม่ 2558 ซึ่งได้รับความร่วมมือจากภาคเอกชนกว่า 20 แห่ง มาตรวจเช็คสภาพความพร้อมของรถในเบื้องต้นโดยไม่คิดค่าบริการ เพื่อส่งเสริมความปลอดภัยในการเดินทางของประชาชน ช่วงเทศกาลสำคัญและกำกับดูแลการเดินรถโดยสารสาธารณะให้มีความพร้อม ทั้งสภาพตัวรถและผู้ขับรถในการอำนวยความสะดวก ปลอดภัยและสร้างความมั่นใจในการเดินทางแก่ผู้ใช้บริการรถโดยสารสาธารณะ ได้ตั้งแต่บัดนี้เป็นต้นไป จนถึงวันที่ 5 ม.ค. 58 ที่สำนักงานขนส่งจังหวดทั่วประเทศ




นอกจากนี้ กรมการขนส่งทางบกได้จัดเจ้าหน้าที่ตรวจการ ตั้งจุดตรวจความพร้อมของรถโดยสาร และพนักงานขับรถบนถนนสายหลักทั่วประเทศตลอด24 ชั่วโมง จำนวน 11 จุดในหลายจังหวัด เช่น ลำปาง นครราชสีมา นครศรีธรรมราช ฯลฯ ณ บริเวณด้านหน้าอาคาร2 กรมการขนส่งทางทางบก ถ.พหลโยธิน จตุจักร กรุงเทพ
ขอบคุณข้อมูล-ภาพจาก แนวหน้าออนไลน์
MThai News

