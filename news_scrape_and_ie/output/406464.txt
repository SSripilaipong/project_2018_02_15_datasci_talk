โบรกฯ คาด หุ้นไทย วันนี้รีบาวนืต่อเนื่อง หลัง ‘ เฟด ‘ ยันไม่ขึ้นดอกเบี้ยเร็ว ๆ นี้ ลุ้นดัชนีฯแตะ 1,500 จุด
บริษัทหลักทรัพย์ ยูโอบี เคย์เฮียน  คาดว่า ตลาดหุ้นไทย วันนี้มีโอกาสปรับขึ้นได้ต่อ หลังจากที่เฟดประกาศจะยังไม่ขึ้นดอกเบี้ยในเร็วๆนี้
รวมถึงปรับประมาณการตัวเลขเศรษฐกิจ และตัวเลขภาคแรงงานขึ้น ประกอบกับตัวเลขสต็อกน้ำมันในสหรัฐปรับลดลง ส่งผลให้หุ้นกลุ่มพลังงานทั่วโลกเริ่มขยับขึ้น

และช่วงที่เหลือของปีนี้สำหรับ ดัชนีหุ้นไทย จะได้แรงหนุนจากเม็ดเงิน  LTF, RMF  และการทำ  window dressing  อย่างไรก็ตาม นักลงทุนควรถือเงินสดไม่ต่ำกว่า 40% ในพอร์ต
เนื่องจากความไม่แน่นอนเรื่องราคาน้ำมันและการชะลอตัวลงของ เศรษฐกิจรัสเซีย ยังคงมีอยู่ ประเมินแนวรับที่ 1,450 จุด แนวต้านที่ 1,500 จุด
กลยุทธ์ เป็นโอกาสดีที่จะเริ่มสะสมหุ้น หากดัชนีฯปรับลงแรง โดยเฉพาะกลุ่มรับเหมา และกลุ่มพลังงานทดแทน ที่ได้ประโยชน์จากนโยบายรัฐบาล
นักลงทุนระยะสั้น แนะนำ PYLON เป้าหมาย 12 บาท SAMART เป้าหมาย 40 บาท นักลงทุนระยะยาว  แนะนำ IFEC เป้าหมาย 18 บาท KBANK เป้าหมาย 290 บาท

หุ้นเด็ดรายตัว คลิ๊กเลย>>>>>>>

MThai News
