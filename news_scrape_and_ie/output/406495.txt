BTS  ร่วมฉลอง เทศกาลปีใหม่ กับคนไทย ขยายเวลาบริการคืนวันที่ 31 ธค. และ 1 มค. ถึงเวลา 02.00 น.พร้อมให้บริการตั๋วโดยสารเที่ยวเดียวล่วงหน้า เพื่ออำนวยความสะดวก
นายสุรพงษ์ เลาหะอัญญา กรรมการ และผู้อำนวยการใหญ่สายปฏิบัติการ บริษัท ระบบขนส่งมวลชนกรุงเทพ จำกัด (มหาชน) หรือ BTS  ผู้ให้บริการ รถไฟฟ้า บีทีเอส
เปิดเผยว่า บริษัทฯจะขยายเวลาการให้บริการ เดินรถในวันส่งท้ายปีเก่า คืนวันพุธที่ 31 ธันวาคม 2557 จากเวลา 24.00 น. ไปจนถึงเวลา 02.00 น. ของวันพฤหัสบดีที่ 1 มกราคม 2558

และในคืนวันพฤหัสบดีที่ 1 มกราคม 2558 ไปจนถึงเวลา 02.00 น. ของวันศุกร์ที่ 2 มกราคม 2558 เพื่อเป็นการอำนวยความสะดวกให้กับผู้ใช้บริการที่ต้องการเดินทางไปฉลองเทศกาลแห่งความสุขในสถานที่ต่างๆ
ที่อยู่ในเส้นทางรถไฟฟ้า และบริเวณ ใกล้เคียง เช่น งานสวัสดีปีใหม่ บริเวณ ลาน หน้า ศูนย์การค้าเซ็นทรัลเวิลด์  ราชประสงค์ โดยประชาชนสามารถเดินทางโดยรถไฟฟ้าบีทีเอส
ลงที่สถานีชิดลม หรือสถานีสยาม และสำหรับผู้ที่เดินทางไป  Countdown  ที่  เอเชียทีค เดอะริเวอร์ฟร้อนท์  ลงที่สถานีรถไฟฟ้าสะพานตากสิน
นอกจากนี้ ในวันพุธที่ 31 ธันวาคม 2557 บริษัทจะจำหน่าย ตั๋วบัตรโดยสาร เที่ยวเดียว  (Single Journey Ticket) เป็นการล่วงหน้าในสถานีหลัก ได้แก่ สถานี หมอชิต สยาม ชิดลม และ สะพานตากสิน
เพื่อเป็นการอำนวยความสะดวกให้แก่ ผู้โดยสารไม่ต้องหยอดเหรียญซื้อบัตร ดังกล่าวที่ตู้จำหน่ายตั๋วอัตโนมัติในคืน วันส่งท้ายปีเก่า และเพื่อประหยัดค่าใช้จ่าย
รวมถึงอำนวยความสะดวกให้แก่ผู้โดยสาร บริษัทยังได้เตรียมบัตรโดยสารประเภท  One-Day Pass  ในราคาใบละ 130 บาท ใช้ได้หนึ่งวัน ไม่จำกัดเที่ยว และระยะทาง ให้แก่ผู้โดยสารอีกด้วย

MThai News
