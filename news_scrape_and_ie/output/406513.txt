ฮาลาล ไทย อนาคตรุ่ง กระทรวงอุตสาหกรรม จัดติวเข้มผู้ส่งออก ก่อนสู่เวทีการค้าต่างประเทศ

นายปราโมทย์ วิทยาสุข ผู้ช่วยรัฐมนตรีประจำกระทรวงอุตสาหกรรม  ปาฐกถาพิเศษ เรื่อง “ เศรษฐกิจโลกกับโอกาสสินค้าฮาลาลไทย ” ว่า 10 อันดับประเทศที่คาดว่าจะมีอัตราขยายตัวของเศรษฐกิจร้อนแรงที่สุด เรียงตามลำดับดังนี้ จีน  กาตาร์ ไนจีเรีย อิหร่าน บังคลาเทศ ฟิลิปปินส์ อินเดีย คาซัคสถาน อินโดนีเซีย และเปรู ซึ่งจะเห็นได้ว่า มีถึง 6 ประเทศ ที่เป็นประเทศซึ่งประชากรส่วนใหญ่นับถือศาสนาอิสลาม





“จากการเพิ่มขึ้นของประชากรมุสลิมทั่วโลกเฉลี่ยอยู่ที่ร้อยละ 1.84 ขณะที่ประชากรโลกมีอัตราเพิ่มเฉลี่ยร้อยละ 1.14  ที่น่าสนใจคือ สัดส่วนประชากรในประเทศที่นับถือศาสนาอิสลามส่วนใหญ่เป็นช่วงวัยรุ่นและวัยทำงาน  ซึ่งมีความต้องการบริโภคสูง และกล้าทดลองสิ่งแปลกใหม่ เป็นแรงผลักดันให้อุตสาหกรรมอาหารและเครื่องดื่มเติบโต และพบว่าโอกาสของตลาดอาหารฮาลาล ยังเปิดกว้างอีกมาก”
นายปณิธาน จินดาภู รองปลัดกระทรวงอุตสาหกรรม กล่าวว่า ปัจจุบันไทยเป็นผู้ส่งออกอาหารอันดับ 10 ของโลก มีส่วนแบ่งตลาด 2.44% เพิ่มขึ้นจากปี 2556 ที่มีส่วนแบ่งตลาด 2.26% ซึ่งตลาดอาหารฮาลาลโลกเป็นตลาดใหญ่และมีแนวโน้มขยายตัวต่อเนื่อง จึงเป็นความท้าทายของอุตสาหกรรมอาหารไทย
MThai News
ขอบคุณข้อมูลและภาพ จาก แนวหน้าออนไลน์
