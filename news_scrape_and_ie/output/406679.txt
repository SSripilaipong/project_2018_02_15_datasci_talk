ทีวีดิจิตอล เดือด  SLC  เจ้าของ ‘ สปริงนิวส์ ‘ จ่อบฮุบ ‘ ทีนิวส์ ‘ ชัดเจนใน 12 สัปดาห์ พร้อมเก็บหุ้น เนชั่น ,  แกรมมี่ เข้าพอร์ตอื้อ ดัน ‘ มีชัย ฤชุพันธ์ ‘ นั่งกรรมการอิสระ
นายอารักษ์ ราษฎร์บริหาร ประธานเจ้าหน้าที่บริหาร บริษัท โซลูชั่น คอนเนอร์ จำกัด (มหาชน) หรือ SLC  เปิดเผยว่า ที่ประชุมกรรมการบริษัทฯอนุมัติการทำบันทึกความเข้าใจในการร่วมลงทุนในกลุ่มบริษัท ทีนิวส์ กับนาย สนธิญาณ ชื่นฤทัยในธรรม  โดยจะทำการศึกษาข้อมูลเพื่อตัดสินใจการในการร่วมการลงทุน และกำหนดโครงสร้างของการร่วมทุนให้เสร็จภายใน 12 สัปดาห์
รวมถึงอนุมัติเข้าลงทุนซื้อหุ้นเพิ่มทุนที่ออกใหม่ของ บริษัท จีเอ็มเอ็ม แกรมมี่  ( GRAMMY ) จำนวน 10 ล้านหุ้นในราคาหุ้นละ 13.50บาท และรับทราบการเข้าลงทุนซื้อหุ้นบริษัท  เนชั่น มัลติมีเดีย กรุ๊ป  ( NMG ) สัดส่วนประมาณ 12.27%และใบสำคัญแสดงสิทธิของบริษัท เนชั่น มัลติมีเดีย กรุ๊ป (NMG-W1) ของคณะกรรมการพิจารณาการลงทุน โดยเป็นไปตามแผนงานที่ต้องการขยายการลงทุนในธุรกิจสื่อ และต่อยอดให้ธุรกิจเดิมของบริษัท
พร้อมทั้งยังมีมติแต่งตั้งกรรมการใหม่ คือ นายมีชัย ฤชุพันธ์ ดำรงตำแหน่งกรรมการอิสระ แทนนายชวลิต สาลีผล กรรมการอิสระเดิมที่ลาออก แต่งตั้งกรรมการใหม่ คือ นาย วัชรกิติ วัชโรทัย  ดำรงตำแหน่ง กรรมการอิสระและกรรมการตรวจสอบ แทนนายเมตตา บันเทิงสุข กรรมการเดิมที่ลาออก และแต่งตั้งกรรมการใหม่ นายกวิตม์ ศิริสรรพ์ ดำรงตำแหน่ง กรรมการอิสระแทนนายพงษ์ศักดิ์ พิบูลศักดิ์ กรรมการเดิมที่ลาออก โดยทั้งหมดให้มีผลตั้งแต่วันที่ 17 ธ.ค.57 เป็นต้นไป
ติดตามข่าวสารทีวีดิจิตอล คลิ๊กเลย>>>>>>>
MThai News

