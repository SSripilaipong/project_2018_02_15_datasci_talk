โบรกฯ คาด หุ้นไทย เดินหน้าบวก หลัง เฟด ชะลอขึ้นดอกเบี้ย แนะจับตา Fund Flow และ ราคาน้ำมัน ต่อเนื่อง
บริษัทหลักทรัพย์ ไอร่า  วิเคราะห์ว่า ดัชนีหุ้นไทย วันนี้ผันผวน มีโอกาสปรับขึ้นตามตลาดต่างประเทศ ภายใต้ปัจจัยบวกเดิมจากประเด็นที่เฟดยังไม่ส่งสัญญาณการขึ้นอัตราดอกเบี้ย

และประเด็นการประกาศลดอัตราดอกเบี้ยของ ธนาคารกลางสวิส ฯ ลงสู่ติดลบ เพื่อสกัดเงินไหลเข้า อย่างไรก็ตาม คาดว่าในวันนี้กลุ่มพลังงานอาจได้รับปัจจัยกดดันเพิ่มขึ้น
จากราคาน้ำมันที่กลับมาลดลง และอยู่ในระดับที่ต่ำสุดในรอบกว่า 5 ปี ทำให้คาดยังมีความกังวลต่อสต๊อกน้ำมันที่คาดอาจเกิดผลขาดทุนในไตรมาสสุดท้ายของปีนี้
อย่างไรก็ตาม ยังแนะติดตาม กลุ่มการบิน  เช่น THAI, BA, NOK และ AAV ที่คาดได้รับประโยชน์จากราคาน้ำมันที่ลดลง และมีปัจจัยหนุนเพิ่มจากช่วงของ ฤดูกาลการท่องเที่ยว
ส่วนทางด้านประเด็นในประเทศคาดยังได้รับปัจจัยลบจากต่างชาติขายสุทธิต่อเนื่องอีกเกือบ 1,200 ล้านบาท แต่ยังเป็นไปในทิศทางเดียวกับภูมิภาค ติดตามแรงซื้อ  LTF, RMF  จะเข้ามาชดเชยได้หรือไม่

หุ้นเด็ดรายตัว คลิ๊กเลย>>>>>>>

MThai News
