เจ๊เกียว  ยันยังไม่ปรับลด ราคาค่าโดยสาร   แม้ราคาน้ำมันจะลดลงแล้ว แต่ บขส.”ยังรอลุ้น” ลดราคาหลังเสนอ ก.คมนาคม แล้ว
ล่าสุดได้มีการหารือเรื่องค่าโดยสารระหว่างกระทรวงคมนาคมกับผู้ประกอบการรถ บขส. และรถร่วม ยังไม่ได้ข้อสรุป เบื้องต้น  บขส.  อาจปรับราคาค่าโดยสารลง 2 สตางค์ต่อ กิโลเมตร



นางสุจินดา เชิดชัย  หรือ  เจ๊เกียว  นายกสมาคมผู้ประกอบการรถโดยสารและเจ้าของสัมปทานรถโดยสารประจำทางรายใหญ่ของไทย กล่าวภายหลังการหารือกับ พลอากาศเอกประจิน จั่นตอง รัฐมนตรีว่าการกระทรวงคมนาคม กรณีลดราคาค่าโดยสารรถร่วม บขส.หรือไม่ว่า ขณะนี้การหารือเลื่อนไปพูดคุยในวันที่ 22 ธันวาคม
แต่สมาคมจะเสนอตัวเลขอัตราค่าโดยสารเดิมที่ให้บริการในปัจจุบันให้กรมการขนส่งทางบกพิจารณา โดยจะยังไม่มีการปรับลดราคาอย่างแน่นอน เนื่องจากราคาน้ำมันที่ปรับลดลงยังอยู่ในอัตราเดียวกันกับเดือนเมษายน 2555 ซึ่งเป็นอัตราที่ใช้อยู่ในปัจจุบัน ดังนั้นจึงจำเป็นต้องใช้อัตราค่าโดยสารเดิมต่อไปเนื่องจากราคาน้ำมันที่ 26 บาท 85 สตางค์ ยังถึงไม่ขั้นจะต้องลดราคา



ด้าน นายวุฒิชาติ กัลยาณมิตร กรรมการผู้จัดการใหญ่ บริษัท ขนส่ง จำกัด  หรือ  บขส.  กล่าวว่า หลังจากราคาน้ำมันลดลงอย่างต่อเนื่อง เบื้องต้นอาจจะปรับลดราคาค่าโดยสารลง 2 สตางค์ต่อกิโลเมตร ซึ่งจะนำเสนอขอความเห็นชอบจากกระทรวงคมนาคมก่อน ยืนยันราคาใหม่จะเริ่มก่อนเทศกาลปีใหม่ แต่ยังไม่สามารถระบุได้ชัดเจน เพราะต้องดูสถานการณ์ราคาน้ำมันตลาดโลกด้วย
MThai News
