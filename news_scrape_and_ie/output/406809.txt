เพื่อไทย ตอกกลับสื่อตีข่าว ‘ ทักษิณ ‘ ปั่นหุ้นเข้ากระเป๋า ‘ อย่ามโน ‘ ย้ำตลาดฯตรวจสอบแล้ว ถามกลับกลุ่มการเมืองเก่ามีเอี่ยวหรือไม่ เพราะประวัติ ปั่นหุ้น เพียบ
นายอนุสรณ์ เอี่ยมสะอาด รักษาการรองโฆษกพรรคเพื่อไทย  เปิดเผยว่า  พ.ต.ท.ทักษิณ ชินวัตร อดีตนายกรัฐมนตรี  ที่อยู่ต่างประเทศห่างไกลหลายพันกิโล
ไม่มีส่วนเกี่ยวข้องกับกรณีที่หุ้นตกอย่างรุนแรง ในวันที่ 15 ธค.ที่ผ่านมา และก่อนหน้านั้นหลายวัน ตามที่มีสื่อบางสำนักตีข่าว พร้อมทั้งระบุว่าสาเหตุเกิดจากความไม่มั่นใจของนักลงทุนต่อภาวะเศรษฐกิจที่ย่ำแย่ของประเทศ

ประกอบกับความผันผวนในตลาดหลักทรัพย์ต่างประเทศจากวิกฤตการณ์ทางการเงินในรัสเซีย ซึ่งข้อกล่าวหาดังกล่าวเป็นไปไม่ได้เลยที่จะมีใครมีอิทธิพลต่อ ตลาดหลักทรัพย์  ทำให้หุ้นตกเกือบ 140 จุดได้
ถ้าหากไม่เกิดจากความไม่เชื่อมั่นในการบริหารเศรษฐกิจของรัฐบาล ซึ่งกรรมการ และ ผู้จัดการตลาดหลักทรัพย์ ก็ยืนยันแล้วว่า ไม่พบมีการปั่นหุ้นในเรื่องนี้แต่อย่างใดดังนั้นขออย่าได้มโนไปเอง
จึงอยากให้ประชาชนใช้วิจารญาณ อย่าได้หลงเชื่อกับการกล่าวหาอย่างไร้เหตุผล แต่ถ้าหากจะพูดถึงกระบวนการปั่นหุ้นแบบมืออาชีพ ใช้ข้อมูลเท็จทำหุ้นให้ขึ้นลงรายตัวเพื่อทำกำไร

ก็น่าจะมีกลุ่มการเมืองที่เคยเป็นรัฐบาลในอดีตที่มีความชำนาญด้านนี้เป็นพิเศษ ไม่ว่าจะเป็นการปั่นหุ้นไทยคม โดยปล่อยข่าวว่ารัฐจะซื้อคืน
หรือการปล่อยข่าวว่าจะขายหุ้นธนาคารของรัฐหลายแห่งให้กับต่างชาติในช่วงนั้น ซึ่งนักลงทุนในตลาดหลักทรัพย์ต่างรู้ดีว่าเป็นฝีมือของใคร

ตามข่าวสารการลงทุน ตลาดหุ้น คลิ๊กเลย>>>>>>>

MThai News
