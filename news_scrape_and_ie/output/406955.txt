ธนาคารพาณิชย์ เผยยอดสำรองเงินสดรับ เทศกาลปีใหม่  4 แบงก์รวมกันกว่า 120,000 ล้านบาท ด้าน ‘ บัวหลวง ‘ เอาใจ สาขาในห้างเปิดให้บริการทุกวัน
ธนาคารกรุงเทพ จำกัด (มหาชน) หรือ BBL  เปิดเผยว่า ธนาคารได้ดำเนินการสำรองเงินสดไว้ให้บริการแก่ลูกค้ารวม 60,000 ล้านบาท ผ่านช่องทางบริการ เอทีเอ็ม เกือบ 9,000 จุดทั่วประเทศ
ในช่วงวันหยุดเทศกาลปีใหม่ ระหว่างวันที่ 31 ธค.57–4 มค.58 นอกจากนี้ลูกค้าสามารถใช้บริการธนาคารกรุงเทพผ่านสาขาที่เปิดให้บริการภายในห้างสรรพสินค้า และจุดชุมชน

กว่า 300 แห่งทั่วประเทศ ได้ตามปกติในช่วงดังกล่าวอีกด้วย ทั้งนี้สาขาธนาคารทั่วประเทศจะเปิดทำการปกติตั้งแต่วันจันทร์ที่ 5 มกราคม 2558 เป็นต้นไป
ด้าน ธนาคารกสิกรไทย หรือ KBANK  เตรียมสำรองเงินสดสำหรับให้บริการในสาขา และเครื่องเอทีเอ็มรวม 46,500 ล้านบาทเพื่อรองรับการใช้จ่ายช่วงวันหยุดยาวในเทศกาลปีใหม่
แบ่งเป็นช่องทางสาขา จำนวน 8,500 ล้านบาท และสำรองเงินสดเครื่องเอทีเอ็ม ( K-ATM ) กว่า 9,791 เครื่องทั่วประเทศ รวม 38,000 ล้านบาท โดยที่ลูกค้าธนาคารกสิกรไทย
ที่ถอนเงินผ่านเครื่องเอทีเอ็ม หรือฝากเงินในเครื่อง  CDM  ของธนาคารกสิกรไทยข้ามเขตจะได้รับยกเว้นค่าธรรมเนียม ตั้งแต่วันที่ 31 ธันวาคม 2557 ถึง 4 มกราคม 2558
ส่วน ธนาคารกรุงศรีอยุธยา จำกัด (มหาชน) หรือ BAY  ได้สำรองเงินสดรวม 13,553 ล้านบาท เพิ่มขึ้นจากปีก่อนราว 5.8% หรือคิดเป็นจำนวน 742 ล้านบาท เพื่อรองรับลูกค้าผ่านเครื่องกรุงศรีเอทีเอ็ม
และสาขาของธนาคารทั่วประเทศ ในช่วงเทศกาลส่งท้ายปีเก่าต้อนรับปีใหม่ โดยปัจจุบันธนาคารมีสาขาจำนวน 617 สาขา และเครื่องกรุงศรี เอทีเอ็ม จำนวน  5007 เครื่องทั่วประเทศ
ในขณะที่ ธนาคาร ซีไอเอ็มบี ไทย หรือ CIMBT  สำรองเงินสดผ่านเครื่องเอทีเอ็มทั่วประเทศ เป็นเงินประมาณ 1,700 ล้านบาท และสำรองผ่านสาขา 800 ล้านบาท
รวมเป็นเงินสดที่สำรองในเทศกาลปีใหม่ปีนี้ผ่านเอทีเอ็ม และสาขารวม 2,500 ล้านบาท เพิ่มขึ้นจากปีที่แล้วที่สำรอง 2,400 ล้านบาท

ติดตามข่าวสารธนาคาร การเงิน คลิ๊กเลย>>>>>>>

MThai News
