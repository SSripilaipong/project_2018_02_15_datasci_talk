งานเร็ว!! รฟม.เปิดบริการ  รถไฟฟ้าสายสีม่วง  เร็วกว่าเดิม เป็น 12 ส.ค. 59 ซึ่งจะเร็วกว่ากำหนดเดิม ที่กำหนดไว้ปลายปี 2559
พล.อ.ยอดยุทธ บุญญาธิการ ประธานคณะกรรมการ การรถไฟฟ้าขนส่งมวลชนแห่งประเทศไทย (รฟม.) ได้เปิดเผยว่า ประชุมบอร์ด รฟม. ได้มีการติดตามความคืบหน้าของการดำเนินการสร้าง รถไฟ้าฟ้าสายสีต่างๆ ซึ่งโครงการ  รถไฟฟ้าสายสีม่วง ช่วงบางใหญ่ – บางซื่อ  งานก่อสร้างคืบไปแล้ว 96% บอร์ดจึงมีกำหนดให้เปิดบริการเร็วขึ้นเป็น 12 สิงหาคม 2559 ซึ่งจะเร็วกว่ากำหนดเดิม ที่กำหนดไว้ปลายปี 2559


ด้านความคืบหน้าหน้าของ โครงการ  รถไฟฟ้าสายสีเขียวเหนือ ช่วง หมอชิต – สะพานใหม่ – คูคต  ระยะทาง 18.2 กิโลเมตร วงเงินรวม 29,109 ล้านบาท ซึ่งขณะนี้ได้มีการเปิดซองเสนอราคา และอยู่ระหว่างตรวจสอบความถูกต้องบริษัทรับเหมาที่เสนอราคาต่ำสุด ในการดำเนินการก่อสร้างทั้ง 4 สัญญา โดยคาดว่าประมาณกลางเดือน มกราคม 2558 สามารถลงนามในสัญญาจ้างและเริ่มได้ทันที



ส่วนโครงการรถไฟฟ้าสายสีน้ำเงิน ส่วนต่อขยาย ช่วงหัวลำโพง-บางแค และบางซื่อ – ท่าพระ นั้นทางบอร์ดได้เร่งให้คณะกรรมการมาตรา 13 แห่ง พ.ร.บ ร่วมทุนฯ35 เร่งหาข้อสรุปในการเดินรถ 
ซึ่งต้องมีการเดินรถต่อเนื่อง เพื่อให้สอดคล้องกับงานก่อสร้างงานโยธา ที่คืบหน้าไปตามแผนงาน และหากงานโยธาแล้วเสร็จ แต่ยังไม่สามารถเปิดการเดินรถได้ รฟม.จะมีค่าใช้จ่ายเพิ่มในการดูแลรักษา 
สภาพ โดยไม่เกิดประโยชน์ใดๆ
