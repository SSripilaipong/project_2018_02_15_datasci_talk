‘ ประยุทธ์ ‘ ปิดบัญชี จำนำข้าว ขาดทุนยับ 6.8 แสนล้านบาท เหลือข้าวค้างสต๊อก 17 ล้านตัน คาดระบายหมดภายใน 3 ปี ดันเปิดตลาดข้าวสำหรับเกษตรกร
พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ หรือ คสช.  เปิดเผยว่า ผลจากการปิดบัญชีข้าวพบ ว่า มีตัวเลขขาดทุนโดยประมาณ 6.8 แสนล้านบาท

มีข้าวที่เหลืออยู่ประมาณ 17 ล้านตัน  วางเป้าระบาย สต๊อกข้าวรัฐบาล หมดใน 3 ปี โดยแบ่งข้าวออกเป็น 4 เกรดคือ ข้าวผ่านมาตรฐาน ข้าวเสื่อมสภาพ ผิดมาตรฐาน ข้าวปรับปรุงได้ และผิดชนิดข้าว
โดยจะกำหนดออกเป็น เอ บี ซี โดยอาจขายตามมาตรฐาน บี ปรับปรุงข้าว และซี แจ้งความดำเนินคดี โดยจะดำเนินการทั้งทางอาญา และทางแพ่ง ซึ่งทั้งหมดได้ส่งไปยังกระบวนการยุติธรรมแล้ว
ทั้งนี้มั่นใจว่า นโยบายข้าวที่รัฐวางไว้จะไม่ทำให้รัฐบาลขาดทุน เพราะไม่ใช่การรับจำนำข้าว แต่ในเชิงปฎิบัติจะต้องช่วยเหลือกัน ไม่ให้เกิดการทุจริต ซึ่งข้าวที่เหลือมีการวางแผนระบายไว้แล้ว
โดยจะคำนึงถึงผลผลิตในประเทศที่จะออกมาด้วย ส่วนในประเทศจะเปิด ตลาดข้าวสำหรับเกษตร  ที่จะขายในชุมชน เพื่อให้ราคาดี พร้อมพอใจกับ ราคาข้าวเปลือก ที่วันนี้มีราคา 8,500 บาทต่อตัน
โดยขณะนี้ราคาข้าวไทยสูงกว่าราคาตลาดประเทศเวียดนาม และในปีหน้าเชื่อว่าจะมีการแย่งชิงการส่งออกข้าวสูง เพื่อให้เป็นอันดับ 1 และวันนี้แนวโน้มไทยยังจะเป็นอันดับ 1 ในการส่งออกข้าว

MThai News
