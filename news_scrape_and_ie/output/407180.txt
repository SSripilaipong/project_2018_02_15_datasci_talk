เริ่มแล้ววันนี้ ปรับขึ้นค่า แท็กซี่ – ทางด่วนโทลล์เวย์  ด้าน เรือด่วนเจ้าพระยา  ปรับลดราคาลงระยะละ 1 บาท
รายานข่าวแจ้งว่า วันนี้ (22 ธ.ค 57) ทางด่วนดอนเมืองโทลล์เวย์ได้มีการปรับขึ้นค่าผ่านทางใหม่ตามที่ได้ประกาศออกไปก่อนหน้านี้เป็นวันแรกตั้งแต่ช่วงเวลา 01.00 น. ที่ผ่านมา  ส่งผลทำให้ขาออกช่วงดินแดง-ดอนเมือง รถ 4 ล้อปรับจาก 60 บาท เป็น 70 บาท ช่วงที่ 2 ดอนเมือง-อนุสรณ์สถาน รถ 4 ล้อ ปรับจาก 25 บาท เป็น 30 บาท ส่วนช่วงอนุสรณ์สถาน-ดินแดง รถ 4 ล้อ จาก 85 บาท ปรับเป็น 100 บาท  เป็นต้น ทั้งนี้การปรับขึ้นราคาดังกล่าวจะมีผลไปถึง 21 ธันวาคม 2562
ขณะเดียวกันในวันนี้กรมการขนส่งทางบก ได้มีการปล่อยแท็กซี่กลุ่มแรก 4,000-5,000 คัน ภายหลังมีการปรับจูนมิเตอร์ให้รถแท็กซี่ขึ้นค่าโดยสารใหม่ได้แล้ว และคาดว่าในเดือนมกราคมปี 2558 จะสามารถจูนมิเตอร์แท็กซี่ทั้งระบบ 85,000 คัน ซึ่งรถแท็กซี่ที่จะปรับขึ้นราคาใหม่ได้ จะต้องมีสติ๊กเกอร์ติดที่กระจกรถฝั่งซ้ายมือด้านบน เพื่อรับรองว่าผ่านตรวจสอบจากกรมอย่างถูกต้อง
โดยอัตราค่าแท็กซี่อัตราใหม่ ระยะทาง 1 กิโลเมตรแรกยังคงไว้เท่าเดิม 35 บาท ระยะทางเกิน 1-10 กิโลเมตร ปรับขึ้นเป็น กิโลเมตรละ 5.50 บาท ส่วนช่วงรถติดเพิ่มเป็นนาทีละ 2 บาท ขณะที่เรือด่วนเจ้าพระยาจะลดค่าโดยสารลงระยะ 1 บาท โดยเส้นทางนนทบุรี-วัดราช สิงขร จะปรับลงตามระยะทาง 10-14 บาท เหลือ 9-13 บาท
ติดตามอ่านข่าวเกี่ยวกับ “แท็กซี่” ทั้งหมดได้ที่นี่ >>>>
MThai news
