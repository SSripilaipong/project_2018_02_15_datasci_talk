ทางหลวงชนบทหารือคมนาคม เล็งปิด ‘ สะพานซังฮี้’  3-4 เดือน เพื่อยกคานสะพานให้เรือสินค้าขนาดใหญ่ผ่านได้ ตาม ผู้ประกอบการเดินเรือ ร้องขอ
กรมทางหลวงชนบท หรือ ทช.  เปิดเผยว่า ผู้ประกอบการเดินเรือได้เรียกร้องให้ทช. ยกสะพานเพื่อเพิ่มความสูง ให้เรือสินค้าที่มีขนาดใหญ่สามารถแล่นผ่านได้อย่างสะดวกนั้น
ทางทช. และ กระทรวงคมนาคม ได้มีการประชุมหารือถึงความเป็นไปได้ ซึ่งมีสะพานที่มีคานต่ำ จำนวน 3 สะพาน ได้แก่ 1. สะพานพระพุทธยอดฟ้า  2. สะพานกรุงธนบุรี  (สะพานซังฮี้) และ 3. สะพานนนทบุรี  (สะพานนวลฉวี)

แต่บริเวณสะพานพุทธนั้น จากการสำรวจจะพบว่า ไม่มีเรือสินค้าขนาดใหญ่วิ่งผ่านจึงไม่ จำเป็นต้องยกคาน ส่วนสะพานกรุงธนบุรี ทางกระทรวงคมนาคมเห็นว่า
ควรดำเนินการยกคานเพื่อให้เรือสินค้าแล่นผ่านได้สะดวก ดังนั้นทช.จึงมีแผนยกคานให้สูงขึ้น 50เซนติเมตร เพื่อให้เรือสินค้าขนาดใหญ่แล่นผ่านได้ ซึ่งต้องใช้งบประมาณกว่า 500ล้านบาท
และในการดำเนินการก็จะต้องปิดการใช้งานสะพานอย่างน้อย 3-4 เดือน ซึ่งอาจส่งผลกระทบต่อสภาพการจราจรอย่างหนัก โดยมีแผนดำเนินการในปี 2559
ส่วนสะพานนวลฉวีนั้น ถือเป็นสะพานเก่าแก่มีอายุใช้งานนานกว่า 60 ปี ดังนั้นทช.มีความเห็นว่าการยกคานสะพานเพิ่มสูงขึ้นเป็นเรื่องที่ดำเนินการได้ยาก
และใช้งบประมาณมาก อีกทั้งบริเวณดังกล่าวปริมาณการจราจรทางน้ำ ไม่มีความหนาแน่นมากนัก ดังนั้น จะต้องรอความเห็นจากทางกระทรวงคมนาคมอีกครั้ง

MThai News
