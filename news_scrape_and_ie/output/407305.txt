บ.เดินเรือข้ามชาติขึ้นราคา พรวดเดียวเกือบ100%  ให้มีผล 1 ม.ค.58  กรมการค้าภาย ในฮึ่มใช้กฎหมายเล่นงาน  เตรียมเรียกมาเจรจาให้ยืดเวลาออกไปก่อน ชี้หากไม่ช่วยผู้ส่งออกไทยโดยเฉพาะรายเล็กตายแน่
นาย สันติชัย สารถวัลย์แพศย์ รองอธิบดีกรมการค้าภายใน กล่าวภายหลังการหารือร่วมกับสภาผู้ส่งสินค้าทางเรือแห่งประเทศไทย (สรท.) และสมาคมผู้นำเข้าและ ผู้ส่งออกระดับมาตรฐานเออีโอ กรณีบริษัทเดินเรือ ต่างประเทศส่งหนังสือมายังผู้ส่งออกไทย เพื่อขอปรับขึ้น ค่าเทอร์มินอลแฮนด์ลิ้ง ชาร์จ หรือค่าภาระการขนถ่ายสินค้าหน้าท่าในอัตราที่สูงแบบก้าวกระโดด ซึ่งมีผลบังคับใช้ตั้งแต่วันที่ 1 ม.ค. 2558 เป็นต้นไป
ทั้ง 2 สมาคมต้องการให้ใช้กฎหมายว่าด้วยราคาสินค้าและบริการ พ.ศ.2542 และกฎหมายแข่งขันทางการค้า พ.ศ.2542 มายังคับใช้ ทั้งนี้ ในวันที่ 22 ธ.ค.นี้กรมจะเชิญบริษัทสายเดินเรือมาให้ข้อมูลและเจรจาหาทางแก้ปัญหาให้ทุก ฝ่ายยอมรับ
“หากเจรจาแล้วไม่สามารถตกลงกันได้ก็ต้องบังคับ ใช้กฎหมายซึ่งสามารถทำได้อยู่แล้ว หากมีหลักฐานชี้ชัดว่าบริษัทเดินเรือมีพฤติกรรมเอาเปรียบ และทำการค้าที่ไม่เป็นธรรมก็ต้องถูกดำเนินการตามกฎหมายทั้งสอง ฉบับนี้”
ขอบคุณภาพและข้อมูลจาก  ข่าวสดออนไลน์
