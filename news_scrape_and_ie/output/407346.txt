ลำพูน เปิดเทศกาลหา แมงมัน  ราคาเฉพาะไข่พุ่งกิโลละกรัมละ 1500 บาท ตัวแม่ราคาถึงกิโลละกรัมละ 1800 บาท ชาวบ้านพากันรับทรัพย์อื้อ เพราะคนนิยมบริโภค
จังหวัดลำพูน ต่างพากันพลิกวิกฤติให้เป็นโอกาสหันมามีรายได้ในช่วงนี้จากการไปหาของป่ามาขาย ที่ตลาดบ้านทาป่าเปา อำเภอแม่ทา จังหวัดลำพูน โดยตอนนี้พบว่าชาวบ้านนี้กำลังพากันออกไปหาอาหารป่าที่เป็นสมุนไพรชั้นหนึ่งที่ประชาชน นักท่องเที่ยวและผู้ที่นิยมรับประทาน กำลังฮิตสุดๆ และกำลังเริ่มออกสู่ตลาดกันในตอนนี้ คือ  ไข่แมงมัน  (มดชนิดหนึ่ง) ที่อยู่ในรังใต้ดินที่ชาวบ้านพากันแห่ไปขุดหามา จากตามป่าเขาตามท้องไร่ท้องนา

ช่วงเริ่มต้นในการออกหาไข่แมงมันมาขาย และเป็นช่วงที่ราคายังแพง สูงสุดกิโลกรัมละ 1,500 บาท มีเฉพาะแค่ไข่ แต่ถ้าเป็นตัวแมงมัน ตัวแม่ยิ่งแพงสุดๆ ตกอยู่กิโลกรัมละ 1,800 บาท แต่ก็ยังทำให้คนที่นิยมกินแย่งกัน ซื้อไปกินกันโดยไม่สนว่าราคาจะแพงแค่ไหนขอแค่ ใจถึงซื้อไปรับประทานกัน และก็ขายดีสุดๆ และมีจำนวนจำกัดอีกด้วย จึงทำให้ไม่ว่าชาวบ้านประชาชน นักท่องเที่ยวที่ผ่านไป มาต่างพากันเข้าคิวซื้อไปรับประทาน


ส่วนชาวบ้านผู้ที่นิยมกิน  แมงมัน  กล่าวว่า เป็นอาหารสมุนไพรบำรุงร่างกาย ได้กินแล้วอร่อยมีกำลังวังชาทำให้ร่างกายแข็งแรง โดย 1 ปีจะมีให้ ได้กินกันแค่ครั้งเดียว คือ ในช่วงฤดูนี้ ดังนั้นไม่ว่าจะถูกจะแพงแค่ไหนก็จะซื้อกินแต่ขณะที่บางคนถึงกับพูดว่าอาหารเหล่านี้เป็นอาหารที่มาจากธรรมชาติ สำหรับไข่แมงมัน นั้นสามารถนำไปทำเมนูอาหารได้หลายอย่าง เช่น ตุ๋นใส่ไข่ ดองไข่แมงมัน จ่อมไข่แมงมัน ผัดกับผัก ยำไข่แมงมัน ทำเหมือนยำไข่มัดแดงใส่ไข่เจียว และแกงผักหวานป่ากับไข่แมงมัน เป็นต้น เมนูอาหารเหล่านี้ล้วนมีรสชาติที่สุดยอดทั้งสิ้นเลย
แมงมัน  ( อังกฤษ :  The subterranean ants ) เป็นชื่อเรียกของ มด ชนิดหนึ่งซึ่งทำหน้าที่เป็น มดราชินี สามารถนำมารับประทานเป็นอาหารได้ แมงมันตัวเมีย มีสีแดงคล้ำ ตัวใหญ่ มีรสมันนิยมนำมาบริโภคเป็นอาหาร เรียกกันทั่วไปว่า “แมงมันแม่”   แมงมันตัวผู้ มีสีเหลือง ตัวเล็กกว่าแมงมันตัวเมีย ไม่นิยมรับประทานเพราะมีรสขม เรียกกันทั่วไปว่า “แมงมันปู๊” หรือ “แมงมันคา”
แมงมัน ชอบอาศัยอยู่ตามที่ดินที่เป็นที่ดอนน้ำท่วมไม่ถึง ชอบดินแข็งและชอบอยู่ใกล้รากไม้ใหญ่ๆ คล้ายปลวก แต่ไม่ก่อ ดินหรือพูนดินขึ้นเป็นจอมปลวก ในรอบหนึ่งปีแมงมันจะออกจากรูเฉพาะเดือนพฤษภาคม คือฤดูฝน เพราะน้ำฝนที่ซึมลงดินทำให้ แมงมันอยู่ไม่ได้จะออกจากรูขึ้นมาอยู่บนผิวดิน แมงมันจะไม่ย้ายรังถ้าไม่ถูกรบกวนจากคน ก่อนที่ลูกแมงมันจะออกมาแม่จะออกมา ก่อนเพื่อขยายรูให้กว้างขึ้น เพราะลูกแมงมันตัวโตกว่า แม่แมงมันจะใช้เวลาขยายรูประมาณ 3 ชั่วโมง ลูกแมงมันถึงจะต้องออกมา
MThai News
