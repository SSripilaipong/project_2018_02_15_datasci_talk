เปิดตลาดเช้าวันนี้( 23 ธ.ค.) ราคาทองร่วงลงบาทละ 250 บาท ทองแท่งขาย 18,400 บาท รูปพรรณ 18,800 บาท เช่นเดียวกับ ทองคำนิวยอร์กร่วง 16.2 ดอลลาร์ ปิดที่ 1,179.80 ดอลลาร์/ออนซ์ ขณะที่ตลาดฮ่องกงดิ่งลง 195 ดอลลาร์ฮ่องกง
สมาคมค้าทองคำ ประกาศราคาทองคำวันนี้ ( 23 ธ.ค.) เมื่อเวลา 09.22 น. ปรับลง 250 บาท ทองคำแท่งรับซื้อที่บาทละ 18,300 บาท ขายออกบาทละ 18,400 บาท ทองรูปพรรณรับซื้อที่บาทละ 18,040.40 บาท ขายออกบาทละ 18,800 บาท
เมื่อเทียบกับราคาวานนี้(22 ธ.ค.) ราคาทองคำแท่งรับซื้อที่บาทละ 18,550 บาท ขายออกบาทละ 18,650 บาท ทองรูปพรรณรับซื้อที่บาทละ 18,282.96 บาท ขายออกบาทละ 19,050 บาท
ขณะที่ สมาคมแลกเปลี่ยนทองคำและเงินของจีน เปิดเผยว่า ราคาทองคำที่ตลาดฮ่องกงดิ่งลง 195 ดอลลาร์ฮ่องกง เปิดที่ระดับ 10,890 ดอลลาร์ฮ่องกง/ตำลึงในวันนี้
สำนักข่าวซินหัวรายงานว่า ราคาดังกล่าวเทียบเท่ากับ 1,177.99 ดอลลาร์สหรัฐ/ทรอยออนซ์ ลดลง 21.09 ดอลลาร์สหรัฐ ที่อัตราแลกเปลี่ยนล่าสุด 1 ดอลลาร์สหรัฐ/ 7.75 ดอลลาร์ฮ่องกง
สำหรับราคาทองคำตลาดนิวยอร์ก เมื่อคืนนี้ (22 ธ.ค.) สัญญาทองคำตลาด COMEX (Commodity Exchange) ส่งมอบเดือนก.พ.ร่วงลง 16.2 ดอลลาร์ หรือ 1.35% ปิดที่ระดับ 1,179.80 ดอลลาร์/ออนซ์ อย่างไรก็ตามภาวะการซื้อขายในตลาดทองคำเป็นไปอย่างซบเซา หลังจากราคาน้ำมันดิบร่วงลงเมื่อคืนนี้
MThai News
