ซีอีโอ กองทุนฯสหรัฐฯ ลั่นวาจา ‘ผมไม่ควรจะได้รับ’ แสดงสปิริตไม่ยอมรับเงิน โบนัส กว่า 700 ล้านบาท หลัง ราคาหุ้น ร่วง นักลงทุนได้ผลตอบแทนลดลง
สำนักข่าวต่างประเทศ รายงานข่าวว่าว่า นาย ริค ฮอลเลย์  ซีอีโอของ กองทุน ใหญ่แห่งหนึ่งในสหรัฐฯ แสดงสปิริตไม่รับเงินโบนัส 2.3 ล้านดอลลาร์สหรัฐ หรือราว 700 ล้านบาทจากบริษัทฯ
เนื่องจากนายริค ผู้บริหาร ‘ พลัม ครีก ทัมเบอร์ ‘ กองทุนบริหารกิจการหลายประเภท ซึ่งเป็นกองทุนใหญ่ของสหรัฐ เห็นว่าเขาไม่สมควรจะได้รับโบนัสดังกล่าว
เพราะเมื่อพิจารณาถึงภาวะราคาหุ้นของบริษัทฯตกลงอย่างต่อเนื่อง ในขณะที่ผู้ถือหุ้นของบริษัทฯเอง ก็ไม่ได้รับผลตอบแทนเพิ่มขึ้นจากการลงทุนของบริษัทฯ
ทั้งนี้บอร์ดบริหารกองทุนรู้สึกประหลาดใจที่นายริคคืนโบนัสดังกล่าว แต่บอร์ดยังคงเชื่อมั่นในตัวเขา แต่เขารู้สึกไม่สบายใจที่จะต้องรับเงินโบนัสก้อนนี้
เนื่องจากผลตอบแทนของ ผู้ถือหุ้น ได้ลดลงไป 10% หรือมากกว่านั้น ซึ่งถ้าหากเขายอมรับเงินโบนัสก้อนนี้ ถือว่าเขาทำไม่ถูกต้อง และเขาไม่ควรจะได้รับ
อย่างไรก็ตามการสร้างความฮือฮาด้วยการแสดงสปิริตนี้เกิดขึ้นในขณะที่ที่ซีอีโอหลายคนในตลาดหุ้นวอลล์สตรีทถูกโจมตีอย่างหนัก จากการรับโบนัสจำนวนมาก
ท่ามกลางภาวะเศรษฐกิจแย่ มีการปลดพนักงาน และมีคดีฉ้อโกงด้านการเงิน ซึ่งหนึ่งในนั้นคือนาย เจมี่ ไดมอน  ซีอีโอ ของ ‘ เจพี มอร์แกน ‘ ซึ่งสร้างความอื้อฉาว
ด้วยการรับเงินโบนัสก้อนโตจำนวน 10 ล้านดอลลาร์สหรัฐ เมื่อปี 55 ทั้งที่ธนาคารของเขา อยู่ในระหว่างประสบภาวะขาดทุนเป็นมูลค่าหลายพันล้านดอลลาร์

MThai News
