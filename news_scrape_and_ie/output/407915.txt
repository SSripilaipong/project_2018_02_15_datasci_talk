ครม. ปรับเพิ่มค่ารักษาพยาบาลอุบัติเหตุ จาก 15,000 เป็น 30,000 ชี้เพื่อให้สอดคล้องกับสถานการณ์ทางเศรษฐกิจในปัจจุบัน
การประชุมคณะรัฐมนตรีวานนี้ (23 ธ.ค. 57) ที่ประชุมได้มีมติให้มีการปรับปรุงวงเงินค่ารักษาพยาบาลของผู้ประสบภัยจากรถตามที่กระทรวงการคลังเสนอร่างกฎกระทรวงให้พิจารณา หลังสำนักงานคณะกรรมการกฤษฎีกา (สคก.) ตรวจพิจารณาแล้ว
โดยในส่วนของค่าเสียหายเบื้องต้น กรณีความเสียหายต่อร่างกาย ให้เพิ่มจากจำนวนเงินไม่เกิน 15,000 บาทต่อคน เป็นจำนวนเงินไม่เกิน 30,000 บาทต่อคน โดยให้ได้รับเงินค่าเสียหายโดยรวมเบื้องต้นรวมกันแล้วต้องไม่เกิน 65,000 บาท เพื่อเป็นการคุ้มครองผู้บริโภคให้สอดคล้องกับสถานการณ์ทางเศรษฐกิจในปัจจุบัน เพราะ 15,000 บาทในปัจจุบันไม่สามารถครอบคลุมการรักษาค่าพยาบาลได้
ทั้งนี้ร่างกฎกระทรวงดังกล่าวให้มีผลตั้งแต่วันที่ 26 ธันวาคมนี้เป็นต้นไป โดยไม่ต้องจ่ายค่ารักษาพยาบาล เพราะโรงพยาบาลจะเรียกเก็บเงินจากเงินกองทุนคุ้มครองผู้ประสบภัยจากรถ และกรณีที่ค่ารักษาพยาบาลสูงกว่า 30,000 บาทจะเก็บจากสำนักงานหลักประกันสุขภาพแห่งชาติ (สปสช.)
MThai news
