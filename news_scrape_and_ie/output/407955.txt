ถึงเวลา ภาษี ปลายปี รวมโปรแกรม คำนวณภาษี สำเร็จรูป และขั้นตอนการ ยื่นภาษี ฯทางอินเตอร์เน็ตช่วงปลายปี
เข้าสู่ช่วงโค้งสุดท้ายของปีนี้กันแล้วนะครับ ฤดูกาลยื่น ภาษีเงินได้บุคคลธรรมดา กำลังจะมาถึง โดยในปีนี้กำหนดให้ยื่นภาษีฯกันได้ตั้งแต่ มค.-เมย. 58 นะครับ
MThai News ขอรวบรวม โปรแกรมคำนวณภาษี ต่าง ๆ เพื่อความสะดวกแก่ผู้มีรายได้ทุก ๆ ท่าน รวมถึงขั้นตอนต่าง ๆ ในการขอยื่นภาษีฯทางอินเตอร์เน็ตอีกด้วย
ก่อนอื่นขออนุญาตทำความเข้าใจกับใครหลาย ๆ คนกันก่อนนะครับว่า อัตราภาษี ใหม่ที่จะเริ่มใช้ในการยื่นภาษีฯในคราวนี้ ยังคงลดหย่อนให้กับผู้มีรายได้ไม่ถึง 150,000 บาทต่อปีไม่ต้องเสียภาษีเหมือนเดิมนะครับ
เพราะตามตารางภาษีที่มีการเผยแพร่ตามสื่อต่าง ๆ ไม่ได้ระบุไว้ จนสร้างความสับสนให้กับหลาย ๆ คน ในเมื่อเข้าใจตรงกันแล้ว ไปเริ่มกันเลยว่ามี โปรแกรมคำนวณภาษี ฯที่ไหนกันบ้าง
โปรแกรมคำนวณภาษีฯของธนาคารกรุงศรีอยุธยา จำกัด (มหาชน) หรือ BAY
คำนวณภาษ๊ฯกับสถาบันพัฒนาความรู้ตลาดทุน หรือ TSI
ดาวน์โหลด โปรแกรมคำนวณภาษีฯของกรมสรรพากร
ดาวน์โหลด โปรแกรมคำนวณภาษีฯ Thai Tax
แอพพลิเคชั่น คำนวณภาษีฯ ‘ RD Smart Tax ‘ กรมสรรพากร ดาวน์โหลดได้ทั้ง  App Store  และ  Play Store

ส่วนขั้นตอนในการยื่นแบบ และชำระภาษีฯผ่านทางอินเทอร์เน็ต ของ กรมสรรพากร  ฏ้แสนจะสะดวกสบาย และง่ายได้มาก ๆ ด้วยขั้นตอนต่าง ๆ ดังนี้
1.เข้าเว็บไซต์ของกรมสรรพากรที่ www.rd.go.th
2. คลิกเลือก ‘บริการอิเล็กทรอนิกส์’ และเลือกหัวข้อ ‘บริการยื่นแบบและชำระภาษีผ่าน INTERNET’
3. เลือกประเภทแบบที่มีความประสงค์จะยื่นผ่านอินเทอร์เน็ต
4. ป้อนหมายเลขผู้ใช้ (User ID) และรหัสผ่าน (Password) ที่ได้รับจากกรมสรรพากร หน้าจอจะแสดงผลเป็นแบบแสดงรายการตามที่ท่านเลือก โดยในส่วน ก ของแบบฯ
จะปรากฎข้อมูลเกี่ยวกับสถานะของผู้เสียภาษีตามที่ได้แจ้งข้อมูลไว้ต่อกรม ฯ และแสดงหน้าจอให้กรอกตัวเลขที่เกี่ยวข้อง เช่นเดียวกับแบบแสดงรายการด้วยกระดาษ

5. ป้อนข้อมูลตามแบบ ฯ ให้ครบถ้วน ทำนองเดียวกับการกรอกแบบแสดงรายการด้วยกระดาษตามปกติ
6. หากตรวจสอบข้อมูลต่าง ๆ ตามที่ป้อนข้อมูลไว้จนเป็นที่แน่ใจแล้วว่าถูกต้อง ให้ยืนยันการยื่นรายการดังกล่าวโดยคลิก ‘ตกลง’ หากไม่แน่ใจ หรือต้องการทำรายการใหม่โดยยกเลิกรายการที่ทำมาแล้วทั้งหมดให้คลิก ‘ยกเลิก’
ขั้นที่ 7 กรณีที่ยืนยันการยื่นรายการโดยคลิก ‘ตกลง’ เรียบร้อยแล้ว ไม่มีภาษีต้องชำระตามแบบหรือกรณีขอคืนภาษีตามแบบ ภ.พ.30 ระบบจะยืนยันการยื่นแบบโดยมีข้อความแจ้งให้ทราบทันที
ว่าได้รับการยื่นแบบ ภ.พ. 30 ไว้เรียบร้อยแล้ว พร้อมหมายเรียกอ้างอิง (Reference no) กรณีมีภาษีต้องชำระตามแบบ ให้เลือกธนาคารที่ได้ทำความตกลงไว้
คลิกเลือกธนาคารแล้วหน้าจอจะเปลี่ยนเป็นหน้าจอของธนาคาร จะเลือกทำรายการเพื่อโอนเงินค่าภาษีทางอิเล็กทรอนิกส์ เมื่อธนาคารตอบรับการโอนเงินเข้าบัญชีกรมสรรพากรเรียบร้อยแล้ว
8. เพื่อประโยชน์ในการอ้างอิงการยื่นแบบและชำระภาษีผ่านอินเทอร์เน็ต โปรดสั่งพิมพ์แบบแสดงรายการที่ได้ทำรายการไว้ เพื่อใช้ประโยชน์ในโอกาสต่อไป
เห็นมั้ยครับว่าการยื่นแบบ และชำระภาษีฯประจำปีไม่ได้ยุ่งยากอย่างที่คิด ที่เหลือก็เป็นหน้าที่ของพลเมืองที่ดีทุกคนที่จะยื่นภาษีฯ เพื่อผลประโยชน์ทั้งของตน และของชาติกันนะครับ

MThai News
………………………………………………………………………………………………………………….
