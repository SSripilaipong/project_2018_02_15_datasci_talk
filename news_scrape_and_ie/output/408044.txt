กสทช.สั่ งระงับ โฆษณาอาหารเสริม ทาง ช่อง8  และ ช่อง9  ในระบบเอชดี หลังตรวจพบ ผิดกฎหมาย อย.  พร้อมลงดาบ 11 ช่อง ทีวีดาวเทียมกระทงเดียวกัน
นางสาวสุภิญญา กลางณรงค์ กรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือกสทช. ด้านคุ้มครองผู้บริโภคและสิทธิเสรีภาพประชาชน
เปิดเผยว่า กสทช.สั่งให้ระงับการโฆษณา ผลิตภัณฑ์เสริมอาหาร   Miracle Perfect Slim  ในรายการ  ตกมันส์บันเทิง  ทางช่อง 9 อสมท. และ  ผลิตภัณฑ์เสริมอาหารโอไวท์  (O Vite) ทางช่อง 8 ดิจิตอล

หลังตรวจพบการโฆษณาผลิตภัณฑ์สุขภาพที่เข้าข่ายเป็นการเอาเปรียบ ผู้บริโภค  ซึ่งหากยังฝ่าฝืนจะปรับวันละ 20,000 บาท ถัดจากนั้นจะมีการออกคำสั่งทางปกครอง
ซึ่งปรับได้สูงสุดถึง 5 ล้านบาท ที่ร้ายแรงที่สุดคือ การพักใช้ เพิกถอน ใบอนุญาต และหากช่องใดกระทำผิดซ้ำซากก็จะส่งผลต่อการพิจารณาต่อใบอนุญาตอีกด้วย
นอกจากนี้ยังมี ทีวีดาวเทียม อีก 11 ช่องรายการ ที่มีการโฆษณาอาหาร และยาผิดกฎหมาย ได้แก่  Zabb Channel, Happy Home TV ,CHIC CLUB CHANNEL
NHANG Channel, Asian Film, Mystery Channel, Nice Channel ,UMM TV, AJP, MV Bangkok Channel และมงคล แชนแนล  ซึ่งความผิดส่วนใหญ่จะเป็นการโฆษณาอาหาร และยาโดยไม่ได้รับอนุญาต

ติดตามข่าวสารกสทช. ดิจิตอลทีวี คลิ๊กเลย>>>>>>>

MThai News
