ราคาทองคำในตลาดโลกปรับลดลงอย่างต่อเนื่อง ตลาดนิวยอร์กปิดร่วงลง 4.5 ดอลลาร์ มาอยู่ที่ 1,173.50 ดอลลาร์/ออนซ์ เช่นเดียวกับทองคำในไทยประกาศครั้งที่1 ลงไปบาทละ 50 บาท
รายงานข่าวแจ้งว่า สัญญาทองคำตลาดนิวยอร์กปิดลบเมื่อคืนนี้ (24 ธันวาคม 2557) สัญญาทองคำตลาด COMEX (Commodity Exchange) ส่งมอบเดือนก.พ.ร่วงลง 4.5 ดอลลาร์ หรือ 0.38% ปิดที่ระดับ 1,173.50 ดอลลาร์/ออนซ์
นักลงทุนมองว่าเศรษฐกิจสหรัฐส่งสัญญาณฟื้นตัวขึ้นอย่างต่อเนื่อง จึงได้ลดการถือครองสัญญาทองคำซึ่งเป็นสินทรัพย์ที่ปลอดภัย หลังสหรัฐเปิดเผยว่า จำนวนผู้ขอรับสวัสดิการว่างงานครั้งแรกในรอบสัปดาห์ซึ่งสิ้นสุดวันที่ 20 ธ.ค. ปรับตัวลดลง 9,000 ราย แตะที่ 280,000 ราย ขณะที่จีดีพีไตรมาส 3/2557 ขยายตัว 5% ซึ่งเป็นการปรับทบทวนขึ้นจากตัวเลขประมาณการครั้งก่อนที่ระดับ 3.9% และสูงกว่าที่นักวิเคราะห์คาดการณ์ไว้ที่ 4.3%
ขณะเดียวกันราคาทองคำในประเทศวันนี้(25 ธ.ค.)สมาคมค้าทองคำ ประกาศ ครั้งที่1 เวลา 09.20 น. ได้ปรับลดลง 50 บาท) ทองคำแท่งรับซื้อคืนบาทละ 18,250 บาท ขายออก 18,350 บาท ทองคำรูปพรรณรับซื้อคืนบาทละ 17,979.76 บาท ขายออก 18,750 บาท
MThai News
