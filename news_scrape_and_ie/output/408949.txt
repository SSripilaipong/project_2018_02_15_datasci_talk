บางจาก  ยันไม่ ขึ้นราคาน้ำมัน  ช่วงวันหยุด เทศกาลปีใหม่  จะ ตรึงราคาน้ำมัน ให้อยู่ในระดับราคาปัจจุบัน โดยไม่ปรับขึ้น แม้ว่าราคาน้ำมันดิบในตลาดโลกจะเพิ่มขึ้นก็ตาม
นายวิเชียร อุษณาโชติ กรรมการผู้จัดการใหญ่  บริษัท บางจากปิโตรเลียม จำกัด (มหาชน)  เปิดเผยว่า ใน ช่วงวันหยุดเทศกาลปีใหม่ นี้ บริษัท  บางจากฯ  จะ ตรึงราคาน้ำมัน ให้อยู่ในระดับราคาปัจจุบัน โดยไม่ปรับขึ้น แม้ว่าราคาน้ำมันดิบในตลาดโลกจะเพิ่มขึ้นก็ตาม แต่หากว่าราคาน้ำมันดิบในตลาดโลกลดลง บางจากฯ ก็จะปรับลดราคาน้ำมันลงตามไปด้วย เพื่อมอบเป็นของขวัญให้กับคนไทย และได้เตรียมความพร้อมในการสำรองน้ำมันทุกชนิดให้เพียงพอต่อความต้องการใช้ ของประชาชน



ปัจจุบันราคาจำหน่ายน้ำมันบางจากในปัจจุบัน มีดังนี้ แก๊สโซฮอล์ 95 ราคา 30.00 บาท แก๊สโซฮอล์ 91 ราคา 28.28 บาท แก๊สโซฮอล์ E20 ราคา 26.68 บาท แก๊สโซฮอล์ E85 ราคา 22.48 บาท และดีเซล ราคา 26.89 บาท
นอกจากนี้ยังรวมทั้งเพิ่มจำนวนรถขนส่ง และจำนวนพนักงานในสถานีบริการน้ำมันให้เพียงพอต่อการให้บริการ เพื่อให้ประชาชนได้รับความสุขและมีความสะดวกสบายในการเดินทางกลับภูมิลำเนา ท่องเที่ยวและพักผ่อนในวันหยุดยาวกับครอบครัวอย่างมีความสุข
ส่วนสถานีบริการน้ำมันที่อยู่บนถนนสายหลักและเส้นทางท่องเที่ยว มีจัดให้บริการมุมถ่ายรูปให้ผู้เดินทางได้หยุดแวะชมและพักผ่อนก่อนเดินทาง ต่อ รวมทั้งมีเครื่องดื่ม ทั้งน้ำมะนาวเย็น น้ำมะตูม และน้ำขิงร้อน ให้บริการฟรีแก่ผู้เดินทางอีกด้วย โดยสามารถสอบถามข้อมูลเพิ่มเติมได้ที่ศูนย์บริการลูกค้าบางจาก โทร. 0-2745-2444
MThai News
ขอบคุณข้อมูลจาก  หนังสือพิมพ์แนวหน้าออนไลน์
