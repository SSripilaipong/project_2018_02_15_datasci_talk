‘ ลิทัวเนีย ‘ เข้าร่วม ‘ ยูโรโซน ‘ เป็นน้องใหม่ประเทศที่ 19 ต่อจาก เอสโตเนีย  และ ลัตเวีย ที่เข้าร่วมเมื่อปี 54 และปี 57 ดันคนใช้ เงินสกุลยูโร พุ่งเป็น 337 ล้านคน
สำนักข่าว ‘ เอเอฟพี ‘ รายงานข่าวว่า ประเทศลิทัวเนีย กลายเป็นประเทศภูมิภาคยุโรปประเทศที่ 19 ที่เข้าร่วมกลุ่มประเทศผู้ใช้ เงินยูโร  หรือ ยูโรโซน  อย่างเป็นทางการแล้ว เมื่อวันที่ 1 มกราคมที่ผ่านมา

นับเป็นความพยายามที่จะผลักดันให้เกิดเสถียรภาพ และความมั่นคงทางเศรษฐกิจ และการเมืองของประเทศ แม้ว่าจะมีความกังวลว่าจะเกิดภาวะเงินเฟ้อ และปัญหาหนี้สิ้นของกลุ่มประเทศในยูโรโซนก็ตาม
โดยลิทัวเนีย กลายเป็นประเทศในภูมิภาค ทะเลบอลติก ล่าสุดที่เข้าร่วมกลุ่มยูโรโซนต่อจาก เอสโตเนีย  และ ลัตเวีย ที่เข้าร่วมเมื่อปี 54 และปี 57 ล่าสุดมีประชาชนชาวยุโรปจำนวน 337 ล้านคนที่ใช้เงินสกุลยูโร

MThai News
