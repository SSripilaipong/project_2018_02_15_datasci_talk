ประธานอุตฯ  ยานยนต์อาเซียน  ชี้ ศก.ไทย ปี 2557 ทรุด ดึง ยอดผลิตรถยนต์ ภูมิภาคร่วง 25% คาดปี 58 ศก.ฟื้น ดึงยอดผลิตรถโต 5-7% แตะ 4 ล้านคัน
นางเพียงใจ แก้วสุวรรณ ประธานสมาพันธ์อุตสาหกรรมยานยนต์แห่งอาเซียน  เปิดเผยว่า ยอดการ ผลิตรถยนต์ ของ ภูมิภาคอาเซียน ใน ปี 2558 เชื่อว่าจะปรับตัวดีขึ้นประมาณ ร้อยละ 5-7 จากปี 2557 มียอดรวมมากกว่า 4 ล้านคัน

หลังจากในปี 2557 ยอดการผลิตรวมของภูมิภาค อาเซียน ลดลงประมาณ ร้อยละ 25 มียอดการผลิตไม่ถึง 4 ล้านคัน จากเดิมที่ประมาณการณ์ไว้ว่า อาเซียนจะมียอดผลิตรวมสูงกว่า 4 ล้านคัน โดยในจำนวนนี้เป็นการผลิตจากไทยประมาณ 2 ล้านคัน
มีสัดส่วนกว่า ร้อยละ 50 ของการผลิตในอาเซียนทั้งหมด รองลงมาเป็นประเทศอินโดนีเซีย มียอดผลิต 1.2-1.3 ล้านคัน และมาเลเซียประมาณ 8 แสนคัน โดยปัจจัยหลักที่ฉุดภาพรวมของภูมิภาคมาจาก อุตสาหกรรมยานยนต์ไทย ในปีที่ผ่านมาค่อนข้างซบเซา
จากสถานการณ์เศรษฐกิจที่อยู่ในระดับต่ำ อย่างไรก็ตาม ในปี 2558 มองว่า ทุกค่ายรถยนต์จะต้องหาวิธีในการฟื้นคืนยอดขายในส่วนที่หายไปจากปี 2557 รวมทั้งทิศทางเศรษฐกิจจะฟื้นตัวขึ้น
โดยเฉพาะเศรษฐกิจของประเทศไทยที่เป็นผู้นำใน อุตสาหกรรมยานยนต์ ที่คาดว่าจะขยายตัว ร้อยละ 4-5 ขณะที่ตลาดหลักอย่างสหรัฐฯ จะมีการฟื้นตัวทางเศรษฐกิจที่ชัดเจน ทำให้มีการซื้อรถยนต์มีเพิ่มขึ้น

MThai News

