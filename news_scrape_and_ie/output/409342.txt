เงินเฟ้อรัสเซีย ทะยาน 11.4% จากปัญหา เงินรูเบิล อ่อนค่า สูงสุดนับตั้งแต่เกิดวิกฤติการเงินในรัสเซียปี 51
สำนักงานสถิติแห่งชาติของรัสเซีย  ‘ รอส-สแตท ‘ ประมาณการณ์เบื้องต้นว่า อัตราเงินเฟ้อรายปีของรัสเซียปี 57 จะอยู่ที่ 11.4% ถือเป็นอัตราเงินเฟ้อสูงที่สุดของประเทศ นับตั้งแต่เกิด วิกฤติการเงินรัสเซีย ตั้งแต่ปี 51

โดยสาเหตุหลักมาจากปัญหาเงินรูเบิลอ่อนค่าอย่างหนักในช่วงที่ผ่านมา ทั้งนี้  ราคาอาหาร ในรัสเซีย ปรับตัวเพิ่มขึ้นประมาณ 15.4% ขณะที่ ดัชนีราคาผู้บริโภค ของรัสเซียในเดือนธ.ค. ทะยานขึ้น 2.6% ส่วนอัตราเงินเฟ้อรายปีของเมื่อปี 56 ของรัสเซียอยู่ที่ 6.5%

MThai News
