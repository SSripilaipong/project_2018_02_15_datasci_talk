ถึงไทยแล้ว! เตรียมเผยโฉม  รถจักรใหม่U-20  นำเข้าจากจีน
วันนี้(5ม.ค.)เพจทีมพีอาร์  การรถไฟแห่งประเทศไทย  ได้เผยว่า จากกรณีที่การรถไฟแห่งประเทศไทย ได้รับอนุมัติจากคณะรัฐมนตรี ให้จัดหา รถจักร ใหม่จำนวน 20 คัน เพื่อใช้ลากจูงรถสินค้า โดยทั้ง20คัน มีน้ำหนักกดเพลา20ตัน ความเร็วสูงสุด 120 กม./ชม. ผลิตจากประเทศจีนโดย CSR (ประเทศที่สั่งรถจักรจาก CSR ได้แก่ นิวซีแลนด์ มาเลเซีย แองโกลา สหรัฐอเมริกา เยอรมัน บราซิล ฯลฯ)
ล่าสุดในวันที่4 มกราคม 2558  รถจักร U-20  จำนวน 2 คันแรก ก็ได้เดินทางมาถึงประเทศไทยเป็นที่เรียบร้อย 
 รถจักร ทั้ง 2 นี้ เมื่อทำพิธีทางศุลกากรแล้ว จะลากไปยังสถานีศรีราชา จากนั้นจะเป็นกระบวนการทดสอบระบบ และ test run ก่อนจะมีการแถลงข่าวต่อสือมวลชนในวันที่ 22 มกราคม 2558 ขณะนี้ยังไม่มีกำหนดการใช้ในการเดินรถอย่างเป็นทางการ
โดยแผนเบื้องต้นนั้นจะใช้ลากรถคอนเทนเนอร์จาก ICD ลาดกระบัง – ท่าเรือแหลมบัง และเมื่อประจำการครบ 20 คัน จะใช้ในการลากสินค้าอื่นๆ เช่น น้ำมันดิบ ก๊าซธรรมชาติ แร่เหล็ก และผลิตภัณฑ์การเกษตร
MThai news

