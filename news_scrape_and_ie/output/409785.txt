รัสเซีย อาจจะขาย ทองคำ สำรอง หลังจากสกุลเงิน รูเบิล ร่วงลงอย่างหนัก ส่งผลให้ ราคาทอง ในปีนี้อาจลดต่ำลงอีก
สำนักข่าวต่างประเทศ รายงานข่าว นักวิเคราะห์ที่ออกมาลงความเห็นว่า ธนาคารกลางของรัสเซีย อาจจะเทขายทองคำเพื่อตรึงค่าเงินรูเบิล หลังร่วงลงอย่างหนักต่อ เพราะได้รับแรงกดดันจากกระแสที่คาดการณ์ที่ว่า ทางการรัสเซียจะประกาศใช้มาตรการควบคุมเงินทุน

ทั้งนี้  นายซันนี่ ชิททิลัพพิลรี่  รองประธานสมาคมค้าทองคำและเครื่องประดับ ซึ่งเป็นกลุ่มองค์กรตัวแทนของอุตสาหกรรมอัญมณีชั้นนำในดูไบ กล่าวจากการคาดการณ์ว่า ราคาทองคำมีแนวโน้วว่าจะลดลง เนื่องจากนักลงทุนส่วนใหญ่จะเทขายทองคำสำรองมากกว่าซื้อ เพื่อนำเงินมาใช้จ่ายหมุนเวียน ในยามที่สถานการณ์ทางการเงินกำลังเข้าสู่ภาวะคับขัน
ซึ่งส่วนหนึ่งเป็นผลมาจากการที่ราคาน้ำมันดิบในรัสเซียร่วงต่ำลง และอาจจะส่งผลกระทบต่อเศรษฐกิจของรัสเซียที่ต้องพึ่งพาการส่งออกน้ำมัน โดยในปีที่ผ่านมา ธนาคารกลางรัสเซีย ได้ใช้เม็ดเงินไปแล้วหลายหมื่นล้านดอลลาร์ เพื่อยับยั้ง สกุลเงินรูเบิลที่ร่วงลง ซึ่งสถานการณ์ดังกล่าวอาจจะบีบให้รัสเซียต้องขายทองคำสำรองดังกล่าวในอนาคต
MThai News
ที่มา  emirates247
