คลัง เล็งยกเลิก  กองทุนการออมแห่งชาติ  ของ พรรคประชาธิปัตย์ เตรียมประสานทำความเข้าใจกับ กรณ์ จาติกวนิช อดีต รมว.คลัง ที่ผลักดันกฎหมาย
นาย สมหมาย ภาษี  รัฐมนตรีว่าการกระทรวงการคลัง กล่าวถึงความคืบหน้ากรณีให้หน่วยงานที่เกี่ยวข้องศึกษากองทุนชราภาพว่าจะใช้กองทุนการออมแห่งชาติ ( กอช. ) ของพรรคประชาธิปัตย์ หรือกองทุนประกันสังคม มาตรา 40(8) ของพรรคเพื่อไทย ที่ขณะนี้ยังมีความซ้ำซ้อนกันว่า

เรื่องนี้เป็นเรื่องเทคนิด มองว่าไทยควรจะขยายประกันสังคมให้ครอบคลุมคนทุกประภทคนไทย ทั้งผู้มีอายุที่ต้องดูแล หรือแม้ขอทาน ถ้ามีเงินมาจ่ายเงินก็ต้องเข้าร่วมประกันได้ เรื่องกองทุนชราภาพนั้นมีกฎหมายแล้ว แต่เมื่อมีความซ้ำซ้อนกัน ก็ต้องทำไห้ชัดเหลืออันเดียว ดังนั้นบางอันก็ต้องพับไป
“ผมจะไม่สนว่าพรรคไหนออกอันไหนมาใช้ ตอนนี้เป็นเรื่องของผม แม้ว่ารัฐบาลชุดนี้จะต้องใช้เงินถึง 2 หมื่นล้านบาท เพื่อเกิดความครอบคลุม ก็ต้องดำเนินการ และการดำเนินการครั้งนี้ไมได้ทำเพื่อหาเสียง แต่เป็นการทำอย่างตรงไปตรงมา เมื่อทั้ง 2 มีความซ้ำซ้อนกันอยู่ดังนั้นต้องดูว่าแนวทางไหนจะดีที่สุด” นายสมหมาย กล่าว
ด้านนายรังสรรค์ ศรีวรศาสตร์ ปลัดกระทรวงการ คลัง  กล่าวว่า มีแนวโน้มว่าอาจจะต้องยกเลิกการเดินหน้ากอช. เพราะนโยบายของกระทรวงการคลังในขณะนี้ คือ ต้องการให้การออมเงินของแรงงานนอกระบบดำเนินการผ่านกฎหมายประกันสังคมมากกว่า อย่างไรก็ดี เพื่อให้ทุกฝ่ายเห็นตรงกัน โดยเฉพาะพรรคประชาธิปัตย์ ซึ่งขณะนั้น มีนาย กรณ์ จาติกวนิช  เป็นรมว.คลังได้ผลักดันกฎหมายนี้ ทางกระทรวงการคลังต้องประสานเพื่อทำความเข้าใจด้วย
ข้อมูลจาก  มติชนออนไลน์
MThai News
