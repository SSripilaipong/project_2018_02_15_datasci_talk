‘ ยุโรป ‘ รายงานขึ้นบัญชีดำ 62  สายการบินอินโดนีเซีย  ก่อน  QZ8501  ตกเพียง 17 วัน เหตุมาตรฐานความปลอดภัยต่ำ
คณะกรรมาธิการยุโรป  ขึ้นบัญชีดำสายการบินของอินโดนีเซีย 62 แห่ง เพียง 17 วัน ก่อนที่จะเกิดเหตุเครื่องบินโดยสารเที่ยวบิน QZ8501 ของสายการบิน แอร์ เอเชีย อินโดนีเซีย  ตกในทะเลชวา
ซึ่งสอดคล้องกับผลการสอบสวนของ สหประชาชาติ  ที่ชี้ว่า ค่าเฉลี่ยมาตรฐานความปลอดภัยสำหรับการบินของอินโดนีเซีย อยู่ต่ำกว่าค่าเฉลี่ยของการบินโลก

ที่ไม่เพียงห้ามไม่ให้สายการบินเหล่านี้ เข้าน่านฟ้ายุโรปเท่านั้น แต่ยังเตือนพลเมืองในประเทศสมาชิก สหภาพยุโรป  หรือ  อียู  เดินทางด้วยสายการบินเหล่านี้ ในการเดินทางทั่วโลก
เช่นเดียวกับประเทศที่เผชิญพิษภัยสงครามอย่าง อัฟกานิสถาน, อังโกลา, ลิเบีย, ซูดาน และเซียร่าเลโอน ที่ถูกขึ้นบัญชีดำ แต่อินโดนีเซียเป็นประเทศเศรษฐกิจขนาดใหญ่เพียงประเทศเดียวที่ถูกขึ้นบัญชีดำ
ทั้งนี้มีสายการบินที่เป็นที่รู้จักดีของประเทศ เช่น  ไลออน ,  บาติก แอร์  และ ซิติลิงค์  ขนาดได้รับการปรับปรุงจากเมื่อปี 50 ที่ตอนนั้น สายการบินทุกแห่งของอินโดนีเซียถูกขึ้นบัญชีดำทั้งหมด
รวมทั้งสายการบินแห่งชาติ อย่าง การูดา และแอร์ เอเชีย อินโดนีเซีย แต่ในปี 2553 สายการบินทั้งสองแห่งถูกปลดออกจากบัญชีดำ แต่ยังมีสายการบินอีก 92 เปอร์เซ็นต์ ที่ยังไม่ผ่านมาตรฐาน
โดยที่ผู้โดยสารบางคนที่สนามบิน  โซการ์โน่-ฮัตตา  ในกรุงจาการ์ตา ไม่ทราบว่า สายการบินเหล่านี้ ไม่เป็นที่ยอมรับในส่วนอื่นๆ ของโลก ในขณะที่เกิดเหตุร้ายแรงครั้งใหญ่ถึง 3 ครั้ง ต่อสายการบินในเอเชียตะวันออกเฉียงใต้
นอกจากสายการบินของอินโดนีเซียแล้ว สายการบินในเอเชียตะวันออกเฉียงใต้ที่ถูกขึ้นบัญชีดำ ยังมีฟิลิปปินส์ จำนวน 29 สายการบิน ส่วนไทยและประเทศอื่นๆ ในอาเซียน ไม่ถูกขึ้นบัญชีดำ

MThai News
