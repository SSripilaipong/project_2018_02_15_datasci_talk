กระทรวงคมนาคมได้ข้อสรุป  รถร่วมฯ บขส.ลดค่าโดยสาร  2 ส.ค./กม.  โดยจะมีผลบังคับใช้ตั้งแต่ในวันที่ 16 มกราคม 2558
เมื่่อวันที่ 5 มกราคม ที่ผ่านมา    พล.อ.อ.ประจิน จั่นตอง รัฐมนตรีว่าการกระทรวงคมนาคม เปิดเผยถึงความคืบหน้าการพิจารณาปรับค่าโดยสาร และมาตรการช่วยเหลือผู้ประกอบการรถโดยสารสาธารณะ ว่า ขณะนี้กระทรวงคมนาคมได้ข้อสรุปอัตราค่าโดยสารรถร่วมบริการกับบริษัท ขนส่ง จำกัด (บขส.) ซึ่งจะปรับลดลง 2 สต./กม. โดยจะมีผลบังคับใช้ตั้งแต่ในวันที่ 16 มกราคม 2558




ซึ่งได้พิจารณาตามปัจจัยราคาน้ำมันดีเซลที่ปรับลดลงเหลือ 26.39 บาทต่อลิตร ซึ่งกระทรวงคมนาคมจะพิจารณาผ่อนผันในเรื่องการจัดเที่ยววิ่งให้เหมาะสมกับ ปริมาณผู้โดยสารที่ลดลง และเจรจากับบริษัทประกันในเรื่องประกันประเภทที่ 3 ให้ลดค่าเบี้ยประกันลง ซึ่งอัตราใหม่นี้จะทำให้ค่าโดยสารลดลง เช่น กรุงเทพฯ-เชียงใหม่ จะลดลงประมาณ 20-45 บาทต่อเที่ยว ตามประเภทของรถ


ทั้งนี้ อยากทำความเข้าใจกับทุกฝ่ายเนื่องจากการพิจารณาของกระทรวงคมนาคมนั้น ต้องดูตามความเดือดร้อน และทุกคนเป็นประชาชนซึ่งต้องดูแลเหมือนกัน โดยจะพิจารณาจากปัจจัยที่มีการเปลี่ยนแปลงอย่างเหมาะสม โดยเมื่อราคาน้ำมันดีเซลลดลงต้องศึกษาโครงสร้างค่าโดยสารที่สอดคล้อง

