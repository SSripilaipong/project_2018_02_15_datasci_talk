ผู้จัดการสถานธนานุบาลภาค 5 ระบุ หลังปีใหม่ประชาชนแห่นำทรัพย์สินมา  จำนำ  ทำการวันแรกปล่อยเงินไปกว่า 12 ล้านบาท
นายศวัส สุขชมทอง ผู้จัดการสถานธนานุบาลภาค 5 จ.พระนครศรีอยุธยา เปิดเผยว่า เมื่อวานเป็นวันแรกของการทำงาน หลังจากหยุดเทศกาลปีใหม่หลายวัน

พบว่าประชาชนไม่มีเงินใช้จ่ายต้องนำสิ่งของมา จำนำ  เพื่อบรรเทาความเดือนร้อน นำไปใช้จ่ายประจำวัน เบื้องต้น ประชาชนจำนวนประชาชน 479 ราย นำสิ่งของมา จำนำ
ส่วนใหญ่เป็นทองรูปพรรณ และยังพบว่าสร้อยคอทองคำขนาดใหญ่ถึง 5 บาทที่มาจำนำอยู่ด้วย ยอดฮิตก็จะเป็นพวกเครื่องใช้ไฟฟ้าในครัวเรือน และเครื่องประดับ เพียงวันเดียว วันแรกของการรับจำนำ และวันแรกของการทำงานมียอดปล่อยเงินถึง 12,125,000 บาท และสำหรับวันนี้เป็นวันที่สอง คาดว่าจะมียอดถึง 20 ล้านบาทเศษ
