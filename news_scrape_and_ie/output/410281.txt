หุ้น ผู้ให้บริการมือถือ ร่วงยกแผง หลังสปช.เห็นชอบคิดค่าโทรเป็นวินาที ด้าน กสทช. เรียก 3 ค่ายถกวันนี้ โบรกฯแนะกระทบแค่ระยะสั้น
เปิดตลาดหุ้นเช้านี้ราคาหุ้น 3 ค่ายมือถือปรับตัวลดลงอย่างพร้อเพรียงกัน โดยที่  ADVANC  ราคาลดลง 5 บาท อยู่ที่ 242 บาท  DTAC  ราคาลดลง 1 บาท อยู่ที่ 93.50 บาท และ  TRUE  ราคาลดลง 0.20 บาท อยู่ที่ 11.40 บาท

โดย บริษัทหลักทรัพย์ เอเซียพลัส  วิเคราะห์ว่า ประเด็นดังกล่าวจะกระทบทางจิตวิทยาเชิงลบในวันนี้ต่อทั้ง 3 ค่าย แม้ยังมีอีกหลายขั้นตอนในการบังคับใช้นโยบายดังกล่าว
โดยเฉพาะการออกกฏหมาย หรือแก้ไขกฎหมายฉบับต่างๆที่เกี่ยวข้องโดย กสทช. แต่การเปลี่ยนระบบคิดค่าโทรฯ หากปรับใช้จริงจะบั่นทอนฐานกำไรค่ายมือถือทุกรายในปัจจุบันโดยตรง
ส่วนวันนี้กสทช. นัด 3 ค่ายมือถือเพื่อเข้าหารือ นโยบายคิดค่าโทรตามจริงเป็นวินาที ตามมติสมาชิกสภาปฏิรูปแห่งชาติ หรือ สปช. ที่เห็นชอบรายงานของคณะกรรมาธิการปฏิรูปการคุ้มคริงผู้บริโภค

ตามข่าวสารการลงทุน ตลาดหุ้น คลิ๊กเลย>>>>>>>

MThai News
