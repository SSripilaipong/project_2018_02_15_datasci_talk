ส่งออกข้าว ไทยปีนี้สดใส คาดขยายตัวกว่า 20% ที่ 10-12 ล้านตัน แต่ยังกังวล ราคาน้ำมัน ร่วงกระทบกำลังซื้อ ประเทศส่งออกน้ำมันหดกว่า 50%
นายวิชัย ศรีประเสริฐ นายกกิตติมศักดิ์ สมาคมผู้ส่งออกข้าวไทย  เปิดเผยว่า  การส่งออก ข้าวไทยปี 2558 คาดจะส่งออกได้ประมาณ 10-12 ล้านตัน ขยายตัว 20% หลังจากราคาข้าวแข่งขันได้ง่ายขึ้น

เพราะเป็นราคาตามกลไกตลาดโลก จากปี 2557 ที่คาดว่าอาจจะส่งออกได้ถึง 10.5 ล้านตัน หรือคิดเป็นมูลค่าประมาณ 170,000 ล้านบาท จากการที่รัฐบาลเร่งผลักดันระบายข้าว
อย่างไรก็ตาม ยังห่วงสถานการณ์ราคาน้ำมันที่ลดต่ำลงต่อเนื่องจะกระทบ การส่งออกข้าวไทย  ในประเทศคู่ค้าที่ส่งออกน้ำมันดิบเป็นหลัก โดยเฉพาะตลาด ไนจีเรีย
ซึ่งเป็นตลาดข้าวนึ่งขนาดใหญ่ของไทย ที่มีรายได้กว่า 90% จากการส่งออกน้ำมัน อาจกระทบกำลังซื้อข้าวนึ่งไทยลดลง 50% ซึ่งจะทำให้ตลาดข้าวนึ่งของไทยในปี 2558 ซบเซา
ทั้งนี้สถานการณ์ผลผลิตข้าวปี 2558 คาดว่าจากสถานการณ์น้ำแล้งจะทำให้ผลผลิตข้าวนาปรังลดลง 50% ส่งผลให้ราคาข้าวในประเทศดีขึ้น แต่อาจส่งผลต่อการแข่งขันในประเทศเวียดนาม

ติดตามข่าวสาร การส่งออก คลิ๊กเลย>>>>>>>

MThai News
