5  ค่ายมือถือ โอเค  กสทช. ปรับโครงสร้างค่าโทรมือถือเป็นวินาที ส่วนค่าโทรในโปรโมชั่นต้องไม่เกิน 99 สต.ต่อนาที คาดเริ่มบังคับใช้ได้ภายใน 1 ปี
นายฐากร ตัณฑสิทธิ์ เลขาธิการ กสทช.  เปิดเผยภายหลังการหารือร่วมกับผู้ให้บริการมือถือว่า ที่ประชุมมีมติร่วมกันในหลักการคิดค่าโทรเป็นวินาที

โดยค่ายมือถือทั้ง 5 ค่าย จะทำโปรโมชั่นทางเลือกเก็บค่าบริการเป็นวินาที ซึ่งจะออกภายใน 1 มีค. 2558 โดยประชาชนจะสามารถตรวจสอบการใช้งานการโทรในหน้าเวปไซต์ของแต่ละค่ายมือถือเพื่อความถูกต้อง
ส่วน ค่าโทรศัพท์ ตามโปรโมชั่นนั้นจะไม่เกินนาทีละ 99 สตางค์ ทั้งการโทรในเครือข่าย และนอกเครือข่าย โดยจะใช้เวลา 6 เดือน ถึง 1 ปี เพื่อปรับโครงสร้าง และประเมินความต้องการของผู้ใช้
สำหรับประชาชนที่ต้องการเปลี่ยนโปรโมชั่นมาใช้ค่าโทรเป็นวินาที สามารถทำได้โดยไม่เสียค่าบริการ ขณะที่ลูกค้าที่ติดสัญญาโปรโมชั่นค่าโทรเป็นรายปี
กสทช.มอบหมายให้ค่ายมือถือกลับไปพิจารณาแนวทางเพื่อให้ลูกค้าสามารถเปลี่ยนโปรโมชั่นได้ทันที ทั้งนี้ 5 ค่ายมือถือประกอบด้วย  เอไอเอส, ดีแทค, ทรู, ทีโอที  และ กสท.

ติดตามข่าวสาร ความเคลื่อนไหวกสทช. คลิ๊กเลย>>>>>>>

MThai News
