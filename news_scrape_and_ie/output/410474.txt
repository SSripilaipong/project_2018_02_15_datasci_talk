สศค. หั่น จีดีพี ส่งท้ายปี 57 เหลือโตไม่ถึง 1% หลังไตรมาส 4 โตได้เพียง 3% ส่วนปีหน้ายังคาดโต 4%  การส่งออก โต 3.5%
นายกฤษฎา จีนะวิจารณะ ผู้อำนวยการสำนักงานเศรษฐกิจการคลัง หรือ สศค.  เปิดเผยว่า สศค.จะปรับประมาณการ  GDP  ปี 57 ใหม่อีกครั้งในเดือน ม.ค.นี้
เพราะเมื่อพิจารณาจากการขยายตัวของเศรษฐกิจไตรมาส 4 ที่คาดว่าจะโตได้เพียง 3% จากภาคส่งออกที่ยังไม่ฟื้นตัว และมาตรการของรัฐที่ออกมาจากการเบิกจ่ายงบประมาณ และงบอื่นๆ

พบว่ายังต่ำกว่าที่คาดไว้ ส่งผลให้ทั้งปีคาดว่า GDP จะขยายตัวได้ไม่เกิน 1% เท่านั้น หรือใกล้เคียงกับที่ ธนาคารแห่งประเทศไทย หรือ ธปท.  คาดการณ์ไว้ที่ 0.8% ซึ่งต่ำกว่าที่ สศค.เคยคาดไว้เดิมที่ 1.4%
อย่างไรก็ตาม ในส่วนของการขยายตัวเศรษฐกิจในปี 58 ยังคงประมาณการไว้ที่ 4% การส่งออกขยายตัว 3-5% โดยปัจจัยที่ต้องจับตา เช่น เงินบาทที่มีแนวโน้มอ่อนค่าลง
จากการฟื้นตัวของเศรษฐกิจสหรัฐฯ ทำให้เงินดอลลาร์แข็งค่าขึ้น และอาจจะมีการเคลื่อนย้ายเงินทุน, อัตราดอกเบี้ยนโยบายในปัจจุบันอยู่ที่ระดับ 2% ยังไม่มีแนวโน้มปรับเปลี่ยน
ราคาน้ำมันในตลาดโลกที่ปรับลดลง ซึ่งแม้จะส่งผลดีในแง่การผลิต แต่จะทำให้ราคาสินค้าเกษตรบางประเภทตกต่ำ นอกจากนี้ยังมีปัญหาภัยพิบัติ, การขาดแคลนแรงงานเมื่อเปิด ประชาคมเศรษฐกิจอาเซียน หรือ AEC

อ่านข่าวสาร ความเคลื่อนไหว การคลัง คลิ๊กเลย>>>>>>>

MThai News
