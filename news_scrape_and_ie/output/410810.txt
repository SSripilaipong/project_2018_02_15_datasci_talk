ส่งออกไทย ไปอียูเจอทางลำบาก หลังโดนตัดสิทธิ ‘ จีเอสพี ‘ รวมถึง ค่าเงินบาท ที่แข็งค่าขึ้น เสียเปรียบเวียดนาม และอินโดนีเซีย
ศูนย์วิจัยกสิกรไทย  เปิดเผยว่า การส่งออก ไทยไป อียู ปี 2558 ไม่สดใส หลังไทยถูกตัดสิทธิพิเศษทางภาษีศุลกากร หรือ จีเอสพี ทุกรายการจากอียู ทำให้เสีย สิทธิประโยชน์ทางภาษี ไม่ต่ำกว่า 252 ล้านดอลลาร์สหรัฐ หรือมากกว่า 8,000 ล้านบาท

อักทั้งการพลิกฟื้นเศรษฐกิจอียูที่ปราะบางอย่างมาก ประกอบกับการแข็งค่าเงินบาทต่อ เงินยูโร เมื่อเทียบกับค่าเงินด่องของเวียดนาม และค่าเงินรูเปี๊ยะห์ของอินโดนีเซีย ทำให้สินค้าไทยเสียเปรียบคู่แข่ง
ส่งผลให้กดดันการส่งออกของไทยไปอียูปี 2558 อาจเติบโตในอัตราที่ชะลอลงมาอยู่ในกรอบร้อยละ 0.5–3.5 จากที่คาดว่าจะขยายตัวร้อยละ 4.6 ในปี 2557
ภายใต้การเติบโตของเศรษฐกิจอียูที่ประมาณร้อยละ 1.1 ในปี 2558 อย่างไรก็ตาม หากสถานการณ์เศรษฐกิจยุโรปย่ำแย่ลงกว่าที่คาดการณ์ก็มีโอกาสฉุดการส่งออกของไทยไปอียูหดตัวได้ในที่สุด
ที่สำคัญไทยต้องบริหารจัดการต้นทุนเพื่อบรรเทาผลกระทบจากค่าเงิน และอัตราภาษีที่เปลี่ยนแปลงเพิ่มขึ้นประมาณร้อยละ 3-4 เป็นสิ่งที่ผู้ประกอบการจะต้องตระหนัก
โดยเฉพาะผู้ส่งออกสินค้าในกลุ่มวัตถุดิบขั้นต้น ซึ่งมีความเสี่ยงที่อียูจะเบนเข็มไปสั่งซื้อสินค้าจากประเทศเพื่อนบ้านของไทย เช่น ยางพารา และผลิตภัณฑ์ยาง ไก่แปรรูป อัญมณีและเครื่องประดับ เคมีภัณฑ์ อาหารทะเล เป็นต้น
ขณะที่ผู้ส่งออกอุตสาหกรรมขนาดใหญ่ซึ่งมีความคล่องตัวในการบริหารจัดการต้นทุนน่าจะพอประคองสถานการณ์ได้มากกว่า เช่น คอมพิวเตอร์และส่วนประกอบ รถยนต์ เครื่องปรับอากาศ และเครื่องใช้ไฟฟ้า เป็นต้น

ติดตามข่าวสารการค้า การส่งออก คลิ๊กเลย>>>>>>>

MThai News
