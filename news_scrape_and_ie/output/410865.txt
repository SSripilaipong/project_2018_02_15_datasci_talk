บิ๊ก ค้าปลีก ไทย 4 รายใหญ่จ้องฮุบ ‘ เทสโก้ ‘ หากมีการขายกิจการในไทย เพื่อพยุงบริษัทแม่ คาดมีมูลค่ากว่า 2.5 แสนล้านบาท
หลังจากที่มีกระแสข่าวออกมาต่อเนื่องว่า นาย เดฟ ลูว์อิส ซีอีโอของ ‘เทสโก้’  จะขายกิจการในต่างประเทศ และในไทย ที่มีมูลค่า 5,000 ล้านปอนด์ หรือราว 2.5 แสนล้านบาท

รวมถึงในเกาหลีใต้ที่มีมูลค่า 4,000 ล้านปอนด์ หรือราว 2 แสนล้านบาท เพื่อช่วยฟื้นฟูฐานะทางการเงินของบริษัทฯ ซึ่งมีการคาดการณ์ว่าจะมีการประกาศ ปรับลดค่าใช้จ่าย
ด้วยการลดพนักงานประจำสำนักงานใหญ่ 4,000 คนและควบรวมสำนักงาน 32 แห่งในอังกฤษ และทำการเปลี่ยนแปลงการทำสัญญากับซัพพลายเออร์อีกด้วย
โดยข่าวการขายกิจการเทสโก้ในไทย ได้มีการพูดถึงกันมาตั้งแต่ปลายปี 2557 โดบนาย ธนินท์ เจียรวนนท์  ประธานกรรมการ และ ประธานคณะผู้บริหาร เครือเจริญโภคภัณฑ์
ได้ชี้แจงต่อสื่อมวลชน ว่าซีพีสนใจที่จะเข้าซื้อ หรือเข้าเป็นหุ้นส่วนในกิจการหากได้รับข้อเสนอ ในกรณีที่เทสโก้จะขายกิจการจริง ในฐานะผู้ก่อตั้งโลตัส ซูเปอร์เซ็นเตอร์เมื่อปี 2537
และกลุ่มไทยเบฟเวอเรจ ของนาย เจริญ สิริวัฒนภักดี  ที่แสดงความสนใจเช่นกัน รวมถึงบริษัท  เบอร์ลี่ยุคเกอร์  จำกัด (มหาชน) หรือ BJC และกลุ่มเซ็นทรัล ของ ตระกูลจิราธิวัฒน์  ซึ่งจะต้องรอความชัดเจนอีกครั้ง

ติดตามข่าวขายกิจการ ‘เทสโก้’ คลิ๊กเลย>>>>>>>

MThai News
