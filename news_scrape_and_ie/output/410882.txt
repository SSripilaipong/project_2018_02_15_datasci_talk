ดีล ‘ เมโทรเวียดนาม ‘ ล่ม ผถห.  BJC  โหวตโน เหตุเงื่อนไขเปลี่ยน ความเสี่ยงสูง หนี้พุ่งอีก 40,000 ล้านบาท แต่เล็งเจรจาใหม่อีกรอบ
ที่ประชุมผู้ถือหุ้นของ บริษัท เบอร์ลี่ ยุคเกอร์ จำกัด (มหาชน) หรือ BJC  มีมติไม่อนุมัติการเข้าซื้อกิจการ ‘ เมโทร แคช แอนด์ แครี่ ‘ เวียดนาม ลิมิเต็ด เนื่องจากที่ปรึกษาทางการเงินอิสระ หรือ IFA

เห็นว่าเงื่อนไขทางการเงินในเวียดนามมีการเปลี่ยนแปลงส่งผลให้มีความเสี่ยงสูง หลังจาก ธนาคารกลางของเวียดนาม  ได้เพิ่มกฎระเบียบการเข้าซื้อกิจการในเวียดนาม
ทำให้ต้องชำระเงินเพิ่มอีกเท่าตัว ส่งผลให้บริษัทต้องกู้ยืมเงินถึง 40,000 ล้านบาท ส่งผลให้หนี้สินต่อทุน หรือ D/E ของบริษัทจะเพิ่มสูงขึ้นเป็น 1.99 เท่า
อย่างไรก็ตาม ผู้บริหาร BJC เปิดเผยต่อที่ประชุมผู้ถือหุ้นว่า บริษัทจะกลับไปเจรจาภายใต้เงื่อนไขการซื้อกิจการ เมโทร เวียดนาม อีกครั้ง หากได้ข้อสรุปที่ดีขึ้น
ทางบริษัทจะกลับมานำเสนอต่อผู้ถือหุ้นให้ลงมติอีกครั้งหนึ่ง แต่หากผู้ถือหุ้นยังยืนยันที่จะไม่อนุมัติการเข้าซื้อกิจการ ทาง บริษัท ทีซีซี โฮลดิ้ง จำกัด  ผู้ถือหุ้นใหญ่ของ BJC จะเข้าซื้อกิจการแทน

MThai News
