รมว.คมนาคม  ขอโลว์คอสต์ปรับค่าตั๋ว  หลังกระทบรถโดยสารสาธารณะ ชี้ไม่มีอำนาจคุมราคา
พลอากาศเอก ประจิน จั่นตอง รัฐมนตรีว่าการกระทรวงคมนาคม กล่าวถึงการกำหนดอัตราค่าโดยสารของสายการบิน โลว์คอสต์  หรือสายการบินต้นทุนต่ำ ซึ่งขณะนี้กระทรวงคมนาคมยังไม่มีมาตรการที่จะกำหนดอัตราค่าโดยสารของโลว์คอสต์แอร์ไลน์ตามที่ผู้ประกอบการรถร่วมบริษัท ขนส่ง จำกัด (บขส.) เรียกร้อง

เนื่องจากไม่สามารถที่จะเป็นผู้กำหนดราคาได้ แต่จะดำเนินการในลักษณะขอความร่วมมือกับผู้ประกอบการ สายการบินโลว์คอสต์ ให้ปรับราคาลงมาไม่ต่ำเกินไปจนกระทบกับระบบขนส่งมวลชนประเภทอื่น ๆ เช่น รถ บขส. และรถร่วม บขส.
นอกจากนี้ รัฐมนตรีว่าการกระทรวงคมนาคม ยืนยันว่า กา รลดราคาตั๋วโดยสาร ไม่ส่งผลให้มาตรฐานความปลอดภัยในการโดยสารสายการบินโลว์คอสต์ลดลง เนื่องจากความปลอดภัยในการโดยสารอากาศยานเป็นมาตรฐานเดียวกันทั้งโลก จะมีเพียงแต่การบริการเท่านั้นที่แตกต่างกัน
