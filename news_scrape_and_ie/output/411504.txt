กระทรวงพาณิชย์  จับตา ราคาสินค้ าหลายชนิดปรับลดลง หลัง ราคาน้ำมัน ดีเซลร่วงต่อเนื่อง พร้อมเจรจาผู้ผลิตเพื่อทำความเข้าใจ
พล.อ.ฉัตรชัย สาริกัลยะ รัฐมนตรีว่าการกระทรวงพาณิช ย์ เปิดเผยว่า ในช่วงสัปดาห์หน้าสินค้าบางรายการจะมีการปรับราคาลง เช่น กลุ่มน้ำมันหล่อลื่น และอีกหลายรายการที่เกี่ยวข้อง

หลังที่มีการสั่งการให้ กรมการค้าภายใน วิเคราะห์ต้นทุน สินค้าอุปโภคบริโภค เป็นรายกลุ่มสินค้า ว่ามีสินค้าใดได้รับประโยชน์จากการปรับลดราคาน้ำมันดีเซลซึ่งเป็นต้นทุนด้านการขนส่ง
ทั้งนี้มีแผนเชิญผู้ผลิตสินค้ามาหารือ เพื่อสร้างความเข้าใจให้ตรงกัน น่าจะได้รับความร่วมมือในการลดราคาสินค้าลง หลังมีข่าวผู้ผลิตสินค้าอาจไม่ยอมลดราคาลง
ด้าน นายอิสระ ว่องกุศลกิจ ประธานกรรมการหอการค้าไทย และสภาหอการค้าแห่งประเทศไทย  เปิดเผยว่า ภาคเอกชนได้ติดตามราคาสินค้าอุปโภค และบริโภคอย่างใกล้ชิด
ซึ่งหากต้นทุนปรับลดลง ภาคเอกชนก็พร้อมจะลดราคาสินค้าลง โดยที่รัฐไม่ต้องบอกให้ลดราคาแต่อย่างใด

ติ ดตามข่าวสาร กระทรวงพาณิชย์ คลิ๊กเลย>>>>>>>

MThai News
