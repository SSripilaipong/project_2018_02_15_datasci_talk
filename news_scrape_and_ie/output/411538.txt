กระทรวงการคลัง เผย เก็บ ภาษี ไตรมาสแรกปีงบฯ 58 พลาดเป้า 15,000 ล้านบาท ‘ สรรพากร ‘ บู่สุด เก็บพลาดเป้า 9,900 ล้านบาท
กระทรวงการ คลัง  เปิดเผยว่า การเก็บภาษีของ 3 กรมภาษี ในไตรมาสแรกของปีงบประมาณ 58 หรือตั้งแต่ ต.ค.-ธ.ค.57 ที่ผ่านมา เก็บได้ต่ำกว่าเป้าหมาย 15,000 ล้านบาท
โดย กรมสรรพากร เก็บได้ต่ำกว่าเป้าหมาย 9,900 ล้านบาท และ กรมสรรพสามิต เก็บได้ต่ำกว่าเป้าหมาย 3,800 ล้านบาท รวมถึง กรมศุลกากร เก็บได้ต่ำกว่าเป้าหมาย 1,400 ล้านบาท

ทั้งนี้สาเหตุหลักมาจาก กรมสรรพากรได้รับผลกระทบจาก ราคาน้ำมัน ที่ปรับตัวลดลง ส่งผลให้ ภาษีมูลค่าเพิ่ม ที่ได้จากการน้ำเข้าน้ำมันลดลง และ ภาษีนิติบุคคล  ที่ผู้ประกอบการมีกำไรลดลงจากเศรษฐกิจที่ชะลอตัว
อย่างไรก็ตาม การเก็บภาษีของ 3 กรมภาษี ในช่วงที่เหลืออีก 9 เดือน ของปีงบประมาณ 58 ในส่วนของกรมสรรพสามิต และกรมศุลกากรไม่น่าเป็นห่วง
เนื่องจากกรมสรรพสามิตเก็บภาษีน้ำมันจะเกินเป้าหมายจากการเพิ่มภาษีน้ำมันดีเซล และกรมศุลกากรจะเก็บภาษีได้ตามเป้าหมายตามการฟื้นตัวของเศรษฐกิจ จากการนำเข้าสินค้าเพิ่มขึ้น
แต่การเก็บภาษีของกรมสรรพากรน่าเป็นห่วง เนื่องจากตั้งเป้าหมายการขยายตัวภาษีสูงกว่าปีที่ผ่านมาสูง และเศรษฐกิจขยายตัวน้อยกว่าที่คาดไว้ รวมถึงราคาน้ำมันลดลงค่อนข้างมาก
กระทบกับการเก็บภาษีของกรมสรรพากรทั้งสิ้น ทั้งการเก็บแวต และภาษีนิติบุคคล อย่างไรก็ตาม กระทรวงการคลังได้สั่งให้กรมสรรพากรเร่งเก็บภาษีทุกทาง
เช่นการเก็บภาษีโรงเรียนกวดวิชา ซึ่งได้หารือกับผู้ที่เกี่ยวข้องมีความคืบหน้าไปมากแล้ว โดยอยู่ระหว่างการพิจารณาของนาม สมหมาย ภาษี  รมว.คลัง ก่อนเสนอให้ ครม.เห็นชอบ
ด้าน นายสมชัย สัจจพงษ์ อธิบดีกรมศุลกากร  กล่าวว่า การเก็บภาษีของกรมศุลกากรตั้งแต่เดือนนี้ ไปจนถึงสิ้นปีงบประมาณ 58 จะเก็บได้สูงกว่าเป้าหมายทุกเดือน
ทำให้ทั้งปีได้ตามเป้าหมายที่ตั้งไว้ เพราะที่ผ่านมากรมศุลกากรได้เพิ่มประสิทธิภาพการจัดเก็บอย่างจริงใจ โดยเฉพาะในสินค้าอ่อนไหว ทั้ง รถยนต์นำเข้า
เหล็ก ตู้สินค้าจากจีน ที่ให้สำแดงราคา และเสียภาษีให้ถูกต้อง ทำให้การเก็บภาษีเกือบทุกด่านเพิ่มขึ้นจากในอดีตค่อนข้างมาก

อ่านข่าวสาร ความเคลื่อนไหว การคลัง คลิ๊กเลย>>>>>>>

MThai News
