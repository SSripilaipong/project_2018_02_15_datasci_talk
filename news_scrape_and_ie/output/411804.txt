‘สุภิญญา’ กรรมการ  กสทช.  จวกเละ รัฐบาล  แก้ พ.ร.บ.กสทช. ไม่ตรงจุด ฉุดกา รจัดสรรคลื่นความถี่ ถอยหลัง ยึดความมั่นคงมากกว่าประชาชน
น.ส.สุภิญญา กลางณรงค์ กรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. และกรรมการกิจการกระจายเสียงและกิจการโทรทัศน์ หรือ กสท.

ด้านคุ้มครองผู้บริโภค เปิดเผยว่า ร่าง พ.ร.บ.ที่เกี่ยวข้องกับ กสทช. ซึ่งครม.เห็นชอบนั้น เป็นการแก้ปัญหาไม่ตรงจุด และเป็นการแก้ให้ถอยหลัง ไม่ได้ดีกว่าเดิม
โดยตามหลักสากลแล้ว การแก้กฎหมายหน่วยงานกำกับดูแลเรื่องจัดสรรคลื่นความถี่อย่าง กสทช. จะเน้นการจัดสรรคลื่นความถี่เพื่อคุ้มครองสิทธิผู้บริโภค
แต่รัฐบาลกลับแก้ให้ไปเน้นเฉพาะเรื่องความมั่นคงรัฐเป็นหลัก ควรถามความเห็นจากประชาสังคม ผู้บริโภคด้วยว่าคิดเห็นอย่างไร รัฐบาลไม่ควรจะสรุปเอง
ทั้งนี้พ.ร.บ.ที่รัฐบาลอนุมัติมีประเด็นที่เกี่ยวข้องกับ กสทช. อาทิ แผนแม่บทการจัดสรรคลื่นความถี่ ต้องได้รับความเห็นชอบจาก คณะกรรมการดิจิตอลเพื่อเศรษฐกิจและสังคม
ว่าควรจัดประมูลเชิงพาณิชย์ หรือให้แก่รัฐเพื่อใช้งานด้านความมั่นคง แผนแม่บทในกิจการกระจายเสียง กิจการโทรทัศน์ และกิจการโทรคมนาคม
และด้านกฎหมายต่างๆ ของ กสทช. ต้องได้รับความเห็นชอบจากรัฐบาล และให้ยุบรวมบอร์ดย่อย  กสท. และกรรมการกิจการโทรคมนาคม หรือ  กทค.  ให้เหลือบอร์ด กสทช.เพียงบอร์ดเดียว

MThai News
