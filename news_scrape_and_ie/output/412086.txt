‘ คลัง ‘ วางกรอบ งบประมาณรายจ่าย ปี 59 ที่ 2.72 ล้านล้านบาท พร้อมตั้งเป้า ‘ จีดีพี ‘ ปี 59 ขยายตัว 4.2% เตรียมชง  ครม. สัปดาห์หน้า
นายสมศักดิ์ โชติรัตนศิริ ผู้อำนวยการสำนักงบประมาณ  เปิดเผยว่า ที่ประชุมกรอบงบประมาณรายจ่ายได้วางกรอบงบประมาณรายจ่ายประจำปี 2559 (ต.ค. 58- ก.ย. 59)
ไว้ที่วงเงิน 2.72 ล้านล้านบาท งบลงทุนประมาณ 5.34 แสนล้านบาท หรือคิดเป็น 20% ของงบประมาณรายการ พร้อมตั้งเป้า  GDP  ในปี 59 ว่าจะขยายตัวที่ 4.2%
ส่วนตัวเลขการขาดดุลงบประมาณนั้นจะต้องไม่สูงเกินไป โดยจะเตรียมเสนอเข้าสู่การพิจารณาของที่ประชุมคณะรัฐมนตรีในสัปดาห์หน้า
ด้าน นายสมหมาย ภาษี รมว.คลัง  เปิดเผยว่า จะขอกลับไปทบทวนตัวเลขงบประมาณขาดดุลของปี 59 ก่อน ซึ่งต้องคำนวณจากฐานรายได้
โดยการประชุมคณะงบประมาณรายจ่าย ประชุมร่วมกับ สำนักงานคณะกรรมการพัฒนาการเศรษฐกิจและสังคมแห่งชาติ หรือ สศช.  และธนาคารแห่งประเทศไทย หรือธปท.

ติดตามข่าวสาร ความเคลื่อนไหว การคลัง คลิ๊กเลย>>>>>>>

MThai News
