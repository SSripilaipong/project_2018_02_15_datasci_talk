‘ รัสเซีย ‘ สนใจซื้อ ยางพารา ไทย 2.8 แสนตัน รองรับ การผลิตรถยนต์  พร้อมยกระดับความสัมพันธ์ในทุกด้าน รวมถึงลงทุนร่วมกันด้วย
นายเดนิส แมนทูรอฟ รัฐมนตรีว่าการกระทรวงอุตสาหกรรม และการค้าของรัสเซีย  ได้เข้าพบหารือกับ  พลเอกฉัตรชัย สาริกัลยะ รัฐมนตรีว่าการกระทรวงพาณิชย์ของไทย
พร้อมด้วย นางอภิรดี ตันตราภรณ์ รัฐมนตรีช่วยว่าการกระทรวงพาณิชย์  โดยรัสเซียสนใจจะซื้อ สินค้าเกษตร  และอาหารจากไทยเพิ่มขึ้น รวมทั้งยางพารา
โดยในส่วนของยางพารา จะซื้อจำนวน 80,000 ตัน ในช่วงแรก และเพิ่มเป็น 200,000 ตันในช่วงต่อไป เพื่อ รองรับตลาดการผลิตรถยนต์ของรัสเซียที่คาดว่าจะสามารถผลิตได้ 3 ล้านคัน ในปี 59
โดยการประชุมครั้งนี้ ทั้งสองฝ่าย เน้นย้ำความสัมพันธ์ยาวนานกว่า 117 ปี และพร้อมที่จะยกระดับความสัมพันธ์ใน ทุกด้านอย่างต่อเนื่อง
ซึ่งทั้งสองฝ่ายไม่เพียงแต่สนับสนุนการซื้อขายโดยตรงเท่านั้น แต่ พิจารณาให้มีการร่วมลงทุนระหว่างกันอีกด้วย โดยเฉพาะในกลุ่ม อุตสาหกรรมยานยนต์  และชิ้นส่วนที่ไทยมีศักยภาพ

ติดตามข่าวสาร ประเทศ ‘รัสเซีย’ คลิ๊กเลย>>>>>>>

MThai News
