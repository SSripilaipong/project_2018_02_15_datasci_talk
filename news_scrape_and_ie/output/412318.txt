‘ แลนด์แอนด์เฮาส์ ‘ ลั่นกำไรสูงสุดเป็นประวัติการณ์ ตั้งเป้าโกยรายได้ 30,000 ล้านบาท พร้อมเดินหน้านำโรงแรม 3 แห่ง จัดตั้งกอง  REIT  ในปีนี้
นายอดิศร ธนนันท์นราพูล กรรมการผู้จัดการ บริษัท แลนด์แอนด์เฮ้าส์ จำกัด (มหาชน) หรือ LH  เปิดเผยว่า บริษัทฯตั้งเป้ารายได้ปี 58 ที่ 30,000 ล้านบาท ซึ่งถือว่าเติบโตมากกว่าปีก่อน
ที่ทำได้เกินเป้าหมายที่ตั้งไว้ 25,000 ล้านบาท หลังมียอดโอนเข้ามาเป็นจำนวนมาก ซึ่งการเติบโตในปีนี้ก็จะเป็นไปตามยอดขายที่ตั้งไว้ 34,000 ล้านบาท หรือเติบโต 8% จากปีที่ผ่านมา
โดยปัจจุบันบริษัทฯ มียอดขายรอโอน อยู่กว่า 20,000 ล้านบาท ซึ่งจะรับรู้ในปีนี้ประมาณ 5,000 ล้านบาท ซึ่งโดยรวมคาดว่ากำไรสุทธิปีนี้จะสูงสุดเป็นประวัติการณ์
ทั้งนี้มีแผนเปิดโครงการใหม่ 17 โครงการ มูลค่ารวม 37,000 ล้านบาท ด้วยงบลงทุน 12,000 ล้านบาท ในการซื้อที่ดินสำหรับพโครงการใหม่ 8,000 ล้านบาท และใช้เป็นเงินทุนหมุนเวียน
รวมถึงในปีนี้บริษัทฯมีแผนที่จะจัดตั้ง กองทรัสต์เพื่อลงทุนในอสังหาริมทรัพย์ หรือ REIT  โดยจะมีการนำโรงแรม 3 แห่ง คือโรงแรม แกรนด์ เซ็นเตอร์ พ้อยท์ เพลินจิต
โรงแรม แกรนด์ เซ็นเตอร์ พ้อยท์ ราชดำริ  และ  โรงแรมแกรนด์ เซ็นเตอร์ พ้อยท์ เทอร์มินอล 2 1 มูลค่ารวม 6,100 ล้านบาท จัดตั้งกองทุน

MThai News
