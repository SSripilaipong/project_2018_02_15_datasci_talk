ไม่ธรรมดานะเนี่ย! ‘ เจ๊เกียว ‘ เตรียมผุด ‘ รถทัวร์โลว์คอส ‘ สู้ สายการบินต้นทุนต่ำ  หั่นค่าตั๋วลง ไม่บริการน้ำ และขนม ส่วนความปลอดภัยยังคงเดิม
นางสุจินดา เชิดชัย หรือ เจ๊เกียว นายกสมาคมผู้ประกอบการรถโดยสารขนส่ง  และเจ้าของกิจการอู่ต่อรถทัวร์ และกิจกรรมในกิจการ เชิดชัยกรุ๊ป  เปิดเผยว่า
ได้เตรียมหารือร่วมกับสมาชิกของสมาคมเกี่ยวกับการให้บริการรถร่วม บขส. ต้นทุนต่ำ หรือ ‘รถทัวร์โลว์คอส’ เพื่อแข่งขันกับสายการบินต้นทุนต่ำ
โดยจะมีการลดต้นทุน และค่าตั๋วให้ถูกลง แต่ไม่มีบริการน้ำดื่ม และขนมแบบที่ผ่านมา ส่วนเรื่องความปลอดภัยยังคงไว้เช่นเดิม หากมติที่ประชุมเห็นด้วย
ก็จะยื่นหนังสือถึง บขส. และ คณะกรรมการขนส่งทางบกกลาง  เพื่อขอลดราคาค่าตั๋วโดยสารลงมาจากเดิมที่ถูกกำหนดราคาขั้นต่ำเอาไว้
ทั้งนี้เพื่อให้บริษัทเดินรถสามารถดำเนินธุรกิจต่อไปได้ เพราะที่ผ่านมาจำนวนผู้โดยสารลดลงไปถึง 40% แล้ว จากการลดราคาของสายการบิน

ติดตามข่าวสาร ‘เจ๊เกียว’ คลิ๊กเลย>>>>>>>

MThai News
