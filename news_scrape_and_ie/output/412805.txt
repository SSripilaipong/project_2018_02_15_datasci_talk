ค่าเงิน ‘ รูเปียห์ ‘  อิเหนา ดิ่งเหว ต่ำสุดในรอบ 17 นับตั้งแต่ปี 2541 หลัง’ เฟด’ ส่งซิกขึ้นดอกเบี้ย ด้าน ตราสารหนี้ พุ่งทะลุทุนสำรองแล้วกว่า 22%
เว็บไซท์ ‘ บลูมเบิร์ก ‘ ดอทคอม รายงานข่าวว่า  ค่าเงินรูเปียห์ ของ อินโดนีเซีย อ่อนค่าลงมาเคลื่อนไหวอยู่ที่ระดับ 12,560 รูเปียห์ต่อดอลลาร์

หลังปิดตลาดที่ระดับ 12,739 รูเปียห์ต่อดอลลาร์เมื่อวันที่ 7 มกราคมที่ผ่านมา ซึ่งเป็นระดับต่ำสุดในรอบ 17 ปีนับตั้งแต่ปี 2541 ทำให้นักลงทุนต่างชาติเริ่มมีความกังวล
โดยปัจจัยที่ทำให้เงินรูเปียห์อ่อนค่าลง เป็นผลมาจาก ธนาคารกลางสหรั ฐฯ หรือ เฟดอาจขึ้นอัตราดอกเบี้ยนโยบายในปีนี้ ซึ่งกดดันการถือครองสกุลเงินตลาดเกิดใหม่ลดลง
ทั้งนี้การอ่อนค่าลงของสกุลเงินรูเปียห์ดังกล่าวทำให้เจ้าหนี้ และนักลงทุนตราสารหนี้ต่างประเทศเริ่มมีความกังวลต่อการลงทุนในตราสารหนี้สกุลเงินรูเปียห์
หลังจากในไตรมาส 3 ปี 57 ตราสารหนี้ภาคเอกชนของอินโดนีเซียเพิ่มขึ้นมาอยู่ที่ 128.8 พันล้านดอลลาร์ สูงกว่าทุนสำรองระหว่างประเทศของอินโดนีเซียราว 22%

MThai News
