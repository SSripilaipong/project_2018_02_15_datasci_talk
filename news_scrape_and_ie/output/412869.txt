กระทรวงพาณิชย์  ยังไม่ประกาศราคาแนะนำ อาหารสด  มั่นใจไม่เกินช่วงสัปดาห์นี้ – ปลายเดือน ขอเวลาดูต้นทุนอีกระยะ
นายบุณยฤทธิ์ กัลยาณมิตร อธิบดีกรมการค้าภายใน  เปิดเผยว่า ยังคงไม่สามารถประกาศราคาแนะนำประเภทอาหารสด ได้แก่  เนื้อหมู เนื้อไก่ ไข่ไก่ แก๊สหุงต้ม  ทันตามกำหนด
เนื่องจากขอเวลาติดตามต้นทุนราคาอาหารดังกล่าวอีกระยะ คาดว่าจะสามารถประกาศราคาแนะนำอย่างเร็วที่สุดราวสัปดาห์หน้าหรือปลายเดือนมกราคมนี้
ซึ่งราคาแนะนำ จะเป็นราคาขึ้นลงตามสถานการณ์ไม่ตายตัว ส่วนราคาสินค้า เช่น ราคาเนื้อหมู โดยรวมอยู่ที่ 130 บาทต่อ กก.
ไก่สดเฉลี่ย 60-65 บาทต่อตัวผักคะน้า เฉลี่ย 30 บาทต่อ กก. ผักบุ้ง 20 บาทต่อ กก. ถั่วฝักยาว 10-15 บาทต่อ กก. ขณะที่ไข่ไก่เฉลี่ยฟองละ 2.80 บาท
ค่อนข้างมีราคาทรงตัว แนะประชาชนหากเห็นการเอาเปรียบโทรร้องเรียน 1569. ได้ตลอด

MThai News
