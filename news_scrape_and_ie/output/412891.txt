ปตท.นำร่องปรับลดราคาน้ำมันหล่อลื่น ลงสูงสุด 5% ตั้งแต่วันนี้เป็นต้นไป
นายชวลิต พันธ์ทอง รองกรรมการผู้จัดการใหญ่ธุรกิจน้ำมัน บริษัท ปตท. จำกัด (มหาชน) หรือ PTT  เปิดเผยว่า จากการที่ราคาน้ำมันตลาดโลกปรับตัวลดลงอย่างต่อเนื่องในช่วงที่ผ่านมา ส่งผลให้ต้นทุนของน้ำมันหล่อลื่นปรับตัวลดลง
ปตท.จึงสามารถนำร่องปรับลดราคาผลิตภัณฑ์หล่อลื่นสำหรับกลุ่มยานยนต์ ทั้งในกลุ่มเครื่องยนต์เบนซิน ดีเซล และมอเตอร์ไซค์ จำนวน 15 รายการ สูงสุดถึง 5% จากราคาขายปลีกเพื่อแบ่งเบาภาระค่าครองชีพให้แก่ประชาชน
ทั้งนี้ผู้บริโภคสามารถซื้อผลิตภัณฑ์หล่อลื่นราคาพิเศษได้ที่สถานีบริการน้ำมัน ปตท.และร้านค้าตัวแทนจำหน่ายน้ำมันหล่อลื่นทั่วประเทศ ตั้งแต่วันที่ 16 มกราคม 2558
พร้อมทั้งได้จัดรายการคืนกำไรส่วนหนึ่งให้ผู้บริโภคอยู่เช่นเดิมไม่ว่าจะเป็นบัตรแทนเงินสดสำหรับเติมน้ำมันเชื้อเพลิง หรือการแถมน้ำมันหล่อลื่นขนาดหนึ่งลิตร ทั้งนี้หากต้องการข้อมูลเพิ่มเติมสามารถสอบถามรายละเอียดได้ที่ PTT Contact Center โทร. 1365

อ่านข่าวทั้งหมดเกี่ยวกับ ปตท. คลิกเลย>>>>>>>

MThai News
