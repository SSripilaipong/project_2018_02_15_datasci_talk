นายกฯ  ลั่น ห้ามเคลื่อนไหวคัดค้านการเปิด สัมปทานปิโตรเลียม  ย้ำเป็นอำนาจ  ก.พลังงาน
พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ หรือ คสช.  เปิดเผยว่า การเดินหน้าเปิดให้ สัมปทานปิโตรเลียมรอบ 21
เป็นอำนาจ  กระทรวงพลังงาน  เนื่องจากประเทศไทยจำเป็นต้องเตรียมพลังงานสำรองเพื่อความมั่นคงของประเทศ พร้อมระบุว่ากลุ่มคัดค้านในประเด็นนี้จะออกมาเคลื่อนไหวไม่ได้อย่างเด็ดขาด

พร้อมระบุว่าเรื่องนี้เป็นอำนาจหน้าที่ของกระทรวงพลังงานงาน ตามที่มีพันธกิจในการดูแลด้านพลังงานของประเทศที่จะต้องดำเนินการหา แหล่งพลังงานทดแทน แหล่งเก่าที่จะทยอยหมดลง
ประเทศต้องเตรียมสำรองพลังงานไว้เพื่อไม่ให้กระทบต่อความมั่นคง เพราะหากประเทศเพื่อนบ้านไม่ส่งพลังงานมาให้ไทยก็อาจจะเกิดปัญหาเหมือนกรณีประเทศใหญ่กำลังประสบอยู่ในขณะนี้
ส่วนจะเกิดข้อผิดพลาดจากการเปิดสัมปทานหรือไม่ คงต้องมาพิจารณากันอีกครั้งในภายหลัง แต่ยืนยันว่าการเปิดสัมปทานมีกระบวนการพิจารณาตรวจสอบแหล่งพลังงานทั้งทางธรณีวิทยา และตรวจสอบทางดาวเทียม
ส่วนความเห็นของ สภาปฏิรูปแห่งชาติ หรือ สปช. ที่ไม่เห็นด้วยกับการเปิดสัมปทานในครั้งนี้ รัฐบาลจะนำมาพิจารณาและชี้แจงข้อสงสัย พร้อมขอร้องสื่อมวลชนอย่าขยายความเรื่องนี้ให้เกิดเป็นประเด็นขัดแย้ง

MThai News
