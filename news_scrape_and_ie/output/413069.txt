ผู้ค้า วัสดุก่อสร้าง  ยังไม่ปรับลดราคา พร้อมยินดีปรับลดตาม กรมการค้าภายใน เห็นชอบ ชี้ตลาดไม่คึกคัก แข่งขันสูง ทำราคาต่ำ
จากการลงพื้นที่สำรวจความคิดเห็นผู้จำหน่ายสินค้าอุปกรณ์วัสดุก่อสร้าง ย่านเขตธนบุรี พบว่า ผู้ค้ารายย่อยทราบข่าวกรณีที่กรมการค้าภายใน  กระทรวงพาณิชย์

กล่าวถึงกรณี ราคาสินค้า ของ เม็ดพลาสติก เหล็ก  และกลุ่มวัสดุก่อสร้างจะมีการปรับลดราคาลงในช่วงปลายเดือนมกราคมนี้ หลังจากที่ ราคาน้ำมัน ในตลาดโลก
และราคาน้ำมันในประเทศปรับลดลงต่อเนื่อง ซึ่งขณะนี้ยังไม่มีการปรับราคาใดลง แต่ทั้งนี้ยินดีและพร้อมที่จะปรับลดราคาวัสดุก่อสร้างลงตามที่กรมการค้าภายในเห็นชอบ
ทั้งนี้ ราคาสินค้าในปัจจุบันที่มีแนวโน้มราคาปรับลดลง ได้แก่ โฟมอัด ท่อพีวีซี พลาสติก รวมถึงเหล็กก่อสร้าง สาเหตุจากการแข่งขันทางการตลาดที่สูง
หลังความต้องการและกำลังซื้อยังไม่คึกคักมากเพียงพอ ประกอบกับสาเหตุของราคาน้ำมันที่ลดลงมีผลต่อต้นทุนค่าขนส่ง
อย่างไรก็ตาม จะมีการพิจารณาถึงราคา เนื่องจากปัจจุบันตลาดวัสดุก่อสร้างมีการแข่งขันด้านราคาจากผู้ค้ารายย่อย รวมถึงผู้จำหน่ายวัสดุก่อสร้างรายใหญ่ และห้างสรรพสินค้า หรือโมเดิร์นเทรด ที่มีราคาถูกกว่าท้องตลาด

MThai News
