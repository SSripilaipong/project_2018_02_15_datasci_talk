‘ยงยุทธ’ เตรียมชง ครม. พิจารณาแจกเงิน เด็กแรกเกิด ใน ครอบครัวยากจน  คนละ 400 บาทต่อเดือน โดยใช้เกณฑ์ ‘ สภาพัฒน์ ‘
นายยงยุทธ ยุทธวงศ์ รองนายกรัฐมนตรีฝ่ายสังคม  เตรียมที่จะเสนอให้คณะรัฐมนตรีพิจารณาโครงการช่วยเหลือเด็กแรกเกิดในครอบครัวยากจน

โดยรัฐบาลจะจ่ายเงินช่วยเหลือ 400 บาทต่อคนต่อเดือน ให้กับเด็กแรกเกิดจนถึง 1 ปีในครอบครัวยากจน ซึ่งจะใช้เกณฑ์แบ่งความยากจน
ของ สำนักงานคณะกรรมการพัฒนาเศรษฐกิจและสังคมแห่งชาติ  หรือสภาพัฒน์ ดังนั้น จึงจะแจกให้กับครอบครัวที่มีรายได้ไม่เกิน 3 หมื่นบาทต่อปี
แม้ว่าจะมีข้อเสนอของกรรมาธิการของ สภานิติบัญญัติแห่งชาติ หรือสนช.  ที่เสนอให้มีการสนับสนุนแก่เด็กทุกคนอย่างทั่วถึง แต่รัฐบาลเห็นว่าควรแจกให้ครอบครัวที่ยากจนมากกว่า

MThai News
