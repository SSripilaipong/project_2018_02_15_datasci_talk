บิ๊กตู่ฯ เตรียมนำเข้าน้ำมันปาล์มเพื่อบริโภคล็อกเเรก 5 หมื่นตัน ระบุไม่นำมาผลิตพลังงานทดแทน เหตุราคาตลาดโลกปรับตัวลงต่ำแล้ว
พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ หรือ คสช.  เปิดเผยว่า รัฐบาลเตรียมนำเข้าน้ำ มันปาล์มดิบ ล็อตแรกจำนวน 5 หมื่นตัน เนื่องจากปาล์มน้ำมันในประเทศขาดตลาด
ดังนั้น จึงจำเป็นต้องนำเข้ามาผลิตเพื่อการบริโภค ไมใช่นำมาเป็นส่วนผสมในการผลิตพลังงานทดแทน เพราะขณะนี้ราคาน้ำมันตลาดโลกปรับตัวลดลงมากแล้วจึงไม่มีความจำเป็นต้องนำเข้าเพื่อมาผลิตในส่วนนี้
ส่วนการนำเข้าจะนำเข้าในระยะสั้นๆ ซึ่งได้ตกลงล็อตแรกไว้ที่ 5 หมื่นตัน แต่หากนำเข้าล็อตแรกแล้วยังไม่เพียงพอต่อความต้องการ ก็อาจจะนำเข้าอีก
วันนี้จะมีการประชุม คณะกรรมการปาล์มน้ำมันแห่งชาติ หรือ กนป.  ซึ่งมี  พล.อ.ประวิตร วงษ์สุวรรณ รองนายกรัฐมนตรี และ รมว.กลาโหม เป็นประธาน
โดยมี นายอำนวย ปะติเส รมช.เกษตรฯ และ พล.ต.อินทรัตน์ ยอดบางเตย ประธานที่ปรึกษา รมว.เกษตรฯ  ร่วมประชุม วาระการประชุมสำคัญ คือ การเปิดตลาดน้ำมันปาล์มภายใต้กรอบการค้าระหว่างประเทศ แนวทางการบริหารจัดการน้ำมันปาล์มไตรมาสแรกของปี 58

MThai News
