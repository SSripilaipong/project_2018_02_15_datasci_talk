‘ อูเบอร์ ‘ ฝ่าด่านหิน ขยายตลาด ยุโรป  ตั้งเป้าขยายงาน 50,000 อัตรา พร้อมปรับระบบพัฒนาการตรวจสอบพนักงาน ให้เข้มงวดยิ่งขึ้น
นายทราวิส คาลานิก ซีอีโอของอูเบอร์ บริษัทผู้ให้บริการแท็กซี่ผ่านแอพพลิเคชันของสหรัฐฯ  เปิดเผยว่า อูเบอร์จะสร้างงานเพิ่มขึ้นราว 50,000 ตำแหน่ง หลังขยายตลาดในยุโรปในปีนี้หลังจากบรรลุข้อตกลงร่วมกับเมืองใหญ่ได้สำเร็จ ซึ่งอูเบอร์เคยถูกวิพากษ์วิจารณ์ และสร้างความไม่พอใจให้บริการ แท็กซี่ ในหลายประเทศ

เนื่องจากสามารถแบ่งส่วนแบ่งการตลาดแท็กซี่ไปได้มาก อีกทั้งยังละเมิดกฎหมายการจราจร รวมถึงการรับสมาชิกที่ไม่มีใบอนุญาตขับขี่รถโดยสารอีกด้วย ที่สำคัญอูเบอร์มีคดีความในหลายประเทศในยุโรป ทั้ง เบลเยียม   ฝรั่งเศส เยอรมนี   เนเธอร์แลนด์  และ สเปน  รวมทั้งเป็นสาเหตุให้สหกรณ์แท็กซี่เดินขบวนต่อต้านอย่างหนัก
ทั้งนี้ซีอีโอของอูเบอร์ยอมรับว่า ข้อบังคับ และการตรวจสอบพนักงานของบริษัทยังไม่เข้มงวดเพียงพอ ซึ่งอยู่ในระหว่างหาทางออกร่วมกับหลายประเทศ ปัจจุบัน อูเบอร์ก่อตั้งมาแล้ว 4 ปีแล้ว ให้บริการในกว่า 250 ประเทศทั่วโลก และมีมูลค่าบริษัทอยู่ที่ 41,000 ล้านดอลลาร์ หรือราว 1 ล้าน 3 แสนล้านบาท
Mthai news
