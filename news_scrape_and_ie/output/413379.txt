ฟอร์ดฟุ้ง! ยอดขายรถยนต์ฟอร์ดในอาเซียนเติบโตอย่างมาก อาทิตลาดใหม่ ฟิลิปปินส์, เวียดนาม, กัมพูชา, และพม่า
ฟอร์ด มอเตอร์ คัมปะนี  เปิดเผยว่า ยอดขายใน ภูมิภาคอาเซียน ในปี 2557 อยู่ที่ 100,824 คัน เพิ่มขึ้นมากกว่า 5 % 
โดยยอดขายที่เพิ่มขึ้นในภูมิภาคอาเซียนมาจากยอดขายที่แข็งแกร่งใน ประเทศ ฟิลิปปินส์, เวียดนาม, มาเลเซีย กัมพูชา , และ พม่า  รวมถึงส่วนแบ่งการตลาดในประเทศไทยที่เพิ่มขึ้น
รถที่สร้างยอดขายได้ดี คือ ฟอร์ด เอคโค่สปอร์ต รถอเนกประสงค์เพื่อการขับขี่ในเมือง โดยเป็นรถรุ่นที่ขายดีเป็นอันดับ 2 ในตลาดสำคัญ เช่นไทย, ฟิลิปปินส์, เวียดนาม, มาเลเซีย, และอินโดนีเซีย
โดยยอดขายรวมของฟอร์ด เอคโค่สปอร์ต ในตลาดอาเซียนในปี 2557 อยู่ที่ 18,149 คัน ส่วนรถที่สร้างยอดขายอันดับ 1 คือ ปิ๊กอัพ ฟอร์ด เรนเจอร์
ทั้งนี้ ฟอร์ด ประเทศไทย ยังเป็นตลาดที่สร้างยอดขายแข็งแกร่งในภูมิภาคอาเซียนอย่างต่อเนื่อง โดยมียอดขายตลอดทั้งปีที่ 38,087 คัน
แม้ว่าจะต้องเผชิญกับปัญหาการชะลอตัวของเศรษฐกิจภายในประเทศ ฟอร์ดยังคงเติบโตมากกว่าอุตสาหกรรมโดยรวมในปี 2557 โดยส่วนแบ่งการตลาดเพิ่มขึ้น 0.5% เป็น 4.4%
รวมถึงส่วนยอดขายฟอร์ดใน ตลาดเกิดใหม่  อย่าง พม่า กัมพูชา และลาว มียอดขายรวมเพิ่มขึ้น 31% อยู่ที่ 2,161 คัน ส่วนยอดขายของฟอร์ดในสิงคโปร์ เพิ่มขึ้น14%
ทางด้าน  นาย แมท แบรดลีย์ ประธานฟอร์ด อาเซียน  เปิดเผยว่า ฟอร์ดยังคงเดินหน้าพัฒนาเทคโนโลยีใหม่ในไทยให้กับประเทศไทยรวมถึงประเทศอื่นในภูมิภาคอาเซียน โดยเน้นที่การใช้เทคโนโลยีเพิ่มประสิทธิภาพการใช้พลังงานลดการปล่อยก๊าซคาร์บอนไดออกไซด์ และพัฒนาสิ่งแวดล้อมอย่างยั่งยืน

MThai News
