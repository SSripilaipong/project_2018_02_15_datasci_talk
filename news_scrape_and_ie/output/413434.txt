หุ้นไทยมีลุ้น! บวกต่อโบรกคาดทดสอบ 1545 จุด แนะระวังแรงขายทำกำไรเหตุรอผลการประชุม ECB
บริษัทหลักทรัพย์เคเคเทรด  เปิดเผยว่า   SET  มีโอกาสแกว่งตัวขึ้นทดสอบ 1545 จุด แต่คาดจะถูกแรงขายทำกำไรจากนักลงทุนที่ต้องการลดความเสี่ยงเพื่อรอผลการประชุม  ECB  วันที่ 22 ม.ค. ที่ตลาดคาดหวังต่อการออกมาตรการ  QE  ของยุโรป
ที่คาดว่าจะมีขนาดราว 5-7 แสนล้านยูโรภายใน 18 เดือน และเราคาดจะเป็นจุดเปลี่ยนของตลาด (ไม่มี QE หรือมีน้อยกว่านี้ SET จะปรับลงมาทดสอบ 1500 จุด และหากมี QE ตามคาดSET จะปรับขึ้นเหนือ 1545 จุด)
อย่างไรก็ตามนักลงทุนต่างชาติคงขายสุทธิต่อเนื่องเป็นวันที่ 7 อีก 1 พันล้านบาทบ่งบอกว่าเงินที่ไหลเข้าช่วงนี้อาจจะไม่เข้ามายัง SET
ขณะที่การปรับขึ้นของ SET ยังถูกผลักดันจากนักลงทุนสถาบันเป็นหลักที่ซื้อสุทธิจากต้นปีแล้วกว่า 9.8 พันล้านบาทหรือกว่า 3 เท่าตัวของเดือน ม.ค.ปีก่อน จึงมีโอกาสขายทำกำไรช่วงที่เหลือของเดือน
และจะทำให้ SETพลิกผันได้ หุ้นกลุ่มธนาคารที่ประกาศงบออกมาดีกว่าคาด TCAP – TISCO – TMB ทำให้จิตวิทยาการลงทุนหุ้นธนาคารบางตัวดีขึ้น
แต่หุ้นกลุ่มพลังงานอาจถูกกดดัน หลังราคาน้ำมันดิบ Brent ปรับลงมาทดสอบ US$46 ต่อบาร์เรลอีกครั้ง หลังรับรู้ข่าว IEA ปรับลดคาดการณ์ผลผลิตน้ำมันนอกกลุ่มโอเปกไปแล้วเมื่อวาน
ทางเทคนิค SET อยู่ระหว่างการแกว่งตัวเพื่อสร้างฐานมีกรอบด้านบนแถว 1530-1545 จุด และกรอบด้านล่างแถว 1500-1515 จุดหลุดจากกรอบดังกล่าวจะเกิดการ Break out  (ขึ้น/ลง)
กลยุทธ์การลงทุน เก็งกำไรระยะ 1-2 วัน ทยอยขายทำกำไรหรือหาจังหวะขึ้น ขาย-ลงซื้อ หาก SET ปิดต่ำกว่า 1530 จุดควรชะลอการลงทุน

บทวิเคราะห์หุ้นวันนี้ คลิ๊กเลย>>>>>>>

MTai News

