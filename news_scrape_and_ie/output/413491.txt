ขสมก. ลุ้นเปิดซองประมูล รถเมล์เอ็นจีวี 489 คัน ล่าสุดเอกชนซื้อซองแล้วราว 15-16 ราย
นางปราณี ศุกระศร รักษาการผู้อำนวยการ องค์การขนส่งมวลชนกรุงเทพ หรือ ขสมก.  เปิดเผยว่า การประกวดราคาจัดซื้อรถเมล์เอ็นจีวีลอตแรก 489 คัน ล่าสุด  ขสมก. เริ่มจำหน่ายเอกสารประกวดราคา ไปจนถึงวันที่ 21 ม.ค. ล่าสุดมีเอกชนซื้อซองแล้วราว 15-16 ราย

และกำหนดให้ยื่นซองวันที่ 27 ม.ค. เพื่อแข่งขันราคาทางอิเล็กทรอนิกส์ หรือ อี-ออคชั่น วันที่ 4 ก.พ. โดยตั้งเป้าหมายรับรถเมล์ครั้งแรก ในเดือน มี.ค. และรับครบ 489 คัน ในเดือน พ.ค. ส่วนการจัดหารถเมล์เอ็นจีวีที่เหลืออีก 2,694 คัน อยู่ระหว่างรอ นโยบายจากฝ่ายบริหาร ว่าจะปรับเปลี่ยนร่างเงื่อนไขหรือไม่ หากไม่เปลี่ยนแปลง ขสมก.จะเร่งประกวดราคา เพื่อให้สามารถรับรถได้ในเดือน พ.ย.2559
MThai news
