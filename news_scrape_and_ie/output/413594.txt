หอการค้าไทยคาดGDPปีนี้ โต 3.5-4% มาจากเเรงหนุนด้านการลงทุนภาครัฐ ชี้ค่าเงินผันผวนเป็นปัจจัยเสี่ยง เตรียมหารือผู้ว่า ธปท. หาทางรับมือ
นายอิสระ ว่องกุศลกิจ ประธานกรรมการหอการค้า และสภาหอการค้าแห่งประเทศไทย  เปิดเผยว่า ในปีนี้คณะกรรมการร่วม 3 สถาบันภาคเอกชนคาดอัตราการขยายตัวทางเศรษฐกิจ หรือ จีดีพีโต 3.5-4%

โดยมีแรงขับเคลื่อนสำคัญมาจากการลงทุนโครงสร้างพื้นฐานของรัฐบาลที่จะมีการอัดฉีดเงินเข้าสู่ระบบ เงินงบประมาณที่ค้างจ่าย เป็นต้น
นอกจากนี้ ปัจจัยที่ต้องติดตามอีกหนึ่งประเด็น คือ อัตราแลกเปลี่ยนของไทยที่ผัวผวนเร็วกว่าสกุลอื่นๆในภูมิภาค อาจส่งผลให้ไทยเสียความสามารถในการแข่งขันได้ แม้ว่าราคาน้ำมันที่ปรับลดลงมา จะเป็นปัจจัยบวก
เนื่องจากไทยเป็นประเทศนำเข้าน้ำมัน แต่ยังต้องใช้เวลาในการปรับตัว เนื่องจากปัจจุบันสินค้าหลายประเภทยังมีราคาสูง แม้ต้นทุนน้ำมันจะลดลง
ซึ่งประเด็นดังกล่าว ทางหอการค้าฯ ได้เตรียมเข้าพบ  นายประสาร ไตรรัตน์วรกุล ผู้ว่าการ ธนาคารแห่งประเทศไทย หรือ ธปท.  เพื่อหาแนวทางในการแก้ไขปัญหา หลังจากค่าเงินบาทมีความผันผวนเร็วเกินไป ซึ่งส่งผลต่อผู้ประกอบการทั้งนำเข้า และส่งออกต่อไป

MThai News
