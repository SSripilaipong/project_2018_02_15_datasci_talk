กรมการค้าภายใน เดินหน้าบี้ลดราคาสินค้าที่ได้รับผลกระทบจากราคาน้ำมัน หากพบผิดปกติจะประกาศราคาแนะนำทันที
นายบุณยฤทธิ์ กัลยาณมิตร อธิบดีกรมการค้าภายใน  เปิดเผยว่า จากการหารือร่วมกับผู้ประกอบการรายกลุ่มสินค้า ทั้งกลุ่มอุตสาหกรรม หนัก เบา กลุ่มสินค้าอุปโภคบริโภค กลุ่มสินค้าเกษตร

ที่ได้รับผลกระทบจากราคาน้ำมันดีเซลที่ปรับลดลงถึง 15% ขณะนี้ มีสินค้าได้ปรับลดราคาลงแล้วตั้งแต่สัปดาห์ที่ผ่านมา คือ น้ำมันหล่อลื่น ราคาลดลง 2-5% นำร่องโดย  บริษัท ปตท. จำกัด (มหาชน)
ส่วนผู้ประกอบการรายอื่นจะทยอยปรับลดลงไม่เกินปลายเดือนมกราคม – ต้นเดือนกุมภาพันธ์นี้ หลังจากนี้ทางกรมการค้าภายในก็จะติดตามราคาสินค้าในกลุ่มที่เกี่ยวเนื่อง น้ำมันหรือวัตถุดิบที่ได้รับผลกระทบจากราคาน้ำมัน
สำหรับสินค้าในกลุ่มอาหารสด เช่น เนื้อหมู ไข่ไก่ และไก่สด ขณะนี้ยังไม่มีอะไรที่ผิดปกติ แต่หากพบว่าราคามีความผิดปกติก็จะเตรียมประกาศราคาแนะนำทันที ส่วนน้ำมันปาล์มขวด ขณะนี้ยืนยันว่าไม่มีการขาดแคลนแต่อย่างใด

MThai News
