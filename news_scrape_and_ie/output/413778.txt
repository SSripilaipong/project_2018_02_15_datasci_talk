โบรกฯ คาดหุ้นไทยวันนี้ไร้ทิศทาง ‘รอ’ ผลการประชุม ECB เล็งหากออก QE ยุโรป อาจกดดันหุ้นกลุ่มธนาคาร
บริษัทหลักทรัพย์ เคเคเทรด เปิดเผยว่า SET มีโอกาสแกว่งตัวในกรอบแคบไร้ทิศทางไปจนกว่าจะมีความชัดเจนเรื่อง มาตรการ QE ของยุโรป ซึ่งจะทราบผลหลังการประชุม ECB วันพฤหัสที่ 22 ม.ค. นี้
อย่างไรก็ตามนักลงทุนต่างชาติคงขายสุทธิต่อเนื่องเป็นวันที่ 8 อีก 800 ล้านบาท บ่งบอกว่าหากมีการออก QE ตามที่ตลาดคาด เม็ดเงินอาจไหลเข้ามา ในตลาดหุ้นไม่มาก
ประกอบกับเงินบาทที่กลับมาอ่อนค่าลงเล็กน้อยและอัตรา ดอกเบี้ยพันธบัตรรัฐบาลไทยอายุ 10 ปีปรับขึ้นมาที่ 2.81% เพิ่มขึ้น 14bps จาก 2 วันก่อนบ่งบอกว่าอาจไม่มีเม็ดเงินไหลเข้าจริง
และควรระวังการขายทำกำไร หรือ Sell-On-Fact ในวันศุกร์ หลังทราบผลการประชุม ECB (ราว 3 ทุ่มของคืนวันพฤหัส)
หุ้นธนาคารขนาดใหญ่ที่ประกาศงบแล้วเป็นไปตามคาด และเสี่ยงต่อการถูกปรับลดประมาณการลง BAY-KBANK-SCB จะกดดันหุ้นกลุ่มธนาคาร
ทางเทคนิค SET อยู่ระหว่างการแกว่งตัวเพื่อสร้างฐานมีกรอบด้านบนแถว 1530-1545 จุด และกรอบด้านล่างแถว 1500-1515 จุดหลุดจากกรอบดังกล่าวจะเกิดการ Break out (ขึ้น/ลง)
กลยุทธ์การลงทุน เก็งกำไรระยะ 1-2 วัน ทยอยขายทำกำไรหรือหาจังหวะ ขึ้นขาย-ลงซื้อ หาก SET ปิดต่ำกว่า 1530 จุดควรชะลอการลงทุน
โดยมองแนวโน้มวันนี้เป็นกลาง มองกรอบเคลื่อนไหว 1,530 – 1,540 จุด

ตามข่าวสารการลงทุน ตลาดหุ้น คลิ๊กเลย>>>>>>>

MThai News
