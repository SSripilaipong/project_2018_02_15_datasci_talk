พนง. บางจาก  ร่อนจดหมายถึง ‘ประยุทธ์’ ให้คัดค้านการ ขายหุ้น บางจากของ ปตท.  อ้างเป็นสมบัติชาติ ด้าน 4 บริษัทใหญ่ และผู้บริหารเก่า รอเก็บหุ้น
พนักงานบริษัท บางจากปิโตรเลียม จำกด (มหาชน) หรือ BCP  ได้ส่งหนังสือคัดค้านการขายหุ้นบางจากของปตท. ให้กับ  พลเอกประยุทธ์ จันทร์โอชา นายกรัฐมนตรี
โดยมีเนื้อหาระบุว่า ตามที่ได้มีการดำเนินการขายหุ้นบริษัทบางจากปิโตรเลียม ในส่วนของบริษัท ปตท.จำกัด (มหาชน) หรือ PTT นั้น ในนามของพนักงานบริษัท บางจากไม่เห็นด้วย

เนื่องจากบริษัทบางจากถูกก่อตั้งมาในสมัยรัฐบาลพลเอก  เปรม ติณสูลานนท์  เพื่อปฏิบัติตามภารกิจ 2 ข้อ คือ ดูแลความมั่นคงด้านพลังงานของประเทศ
ซึ่งการขายหุ้นบริษัทบางจากนั้น จะทำให้ บางจาก ซึ่งเป็นสมบัติชาติ ตกไปอยู่ในมือนักลงทุนที่มีนักการเมืองอยู่เบื้องหลัง ทำให้ไม่สามารถเป็นกลไกของรัฐฯ
โดยมีความหวังเดียวคือท่านนายกรัฐมนตรีที่จะหยุดยั้งการดำเนินการดังกล่าวและขอเป็นกำลังใจให้ท่านเพื่อประกอบภารกิจเพื่อชาติต่อไป
ทั้งนี้การประกาศขายหุ้นบางจาก ที่บริษัทปตท.ถืออยู่กว่า 27% เนื่องจากนายปิยสวัสดิ์ อัมระนันทน์ ประธานคณะกรรมการบริษัท ปตท. ต้องการสร้างความโปร่งใสในธุรกิจน้ำมัน
และลดปัญหาการผูกขาดตลาดลง โดยมองว่าที่ผ่านมาปตท.ถือหุ้นในตลาดค้าส่งน้ำมันมากเกินไป จากนั้นบอร์ดปตท.ก็มีมติให้ขายหุ้นบริษัทบางจากทั้งหมดที่ถืออยู่ 27.22%
โดยจะมีการเปิดประมูลซื้อหุ้นภายในเดือนม.ค.58 ขณะนี้มีผู้สนใจที่จะเข้าร่วมประมูลแล้ว 4 กลุ่ม ประกอบด้วย กลุ่มอดีตผู้บริหารบริษัทปตท.
บริษัท โทรีเซนไทย เอเยนต์ซีส์ หรือ TTA, บริษัท ซัสโก้ (SUSCO) และบริษัท พีทีจี เอ็นเนอยี (PTG) หรือเดิมชื่อว่าบริษัท ปักษ์ใต้เชื้อเพลิง

ติดตามข่าวสาร ‘ตลาดหุ้น’ คลิ๊กเลย>>>>>>>

MThai News
