‘ บีเอชพี บิลลิตัน ‘ ผู้ขุดเจาะ ทรัพยากร รายใหญ่ของโลก เตรียมลด แท่นขุดเจาะน้ำมัน ในอเมริกาเกือบครึ่ง หลังจาก ราคาน้ำมัน ตกต่ำทำพิษ
สำนักข่าว ‘ เอเอฟพี ‘ รายานข่าวว่า บริษัท ‘บีเอชพี บิลลิตัน’ สัญชาติ ออสเตรเลีย  ผู้ทำธุรกิจขุดเจาะ ทรัพยากรธรรมชาติ รายใหญ่ของโลก เตรียมลดแท่นขุดเจาะหินน้ำมันในอเมริกาลงไปราว 40%

โดยบีเอชพีลดแท่นขุดเจาะ 26 แท่นเหลือเพียง 16 แท่น ภายในช่วงสิ้นเดือนมิถุนายนปีนี้ เพื่อเป็นการตอบสนองต่อราคา น้ำมันดิบ ที่ตกต่ำอย่างต่อเนื่อง
แต่ปริมาณของหินดินดานที่นำมาสกัดน้ำมัน คาดว่าน่าจะได้ผลผลิตเพิ่มสูงขึ้นถึง 50%ในช่วงเวลานั้น เนื่องจากการขุดเจาะทำได้อย่างมีประสิทธิภาพ
ขณะที่สถานการณ์ราคาน้ำมันยังคงลดลงต่อเนื่อง หลังจากที่ กองทุนการเงินระหว่างประเทศ หรือ ไอเอ็มเอฟ  ปรับลดคาดการณ์เศรษฐกิจโลก และกังวลเกี่ยวกับความต้องการน้ำมันดิบ
ทั้งนี้ ราคา น้ำมันดิบเวสต์เทกซัส เมื่อ 20 มค. งวดส่งมอบกพ. ลดลงมา 2.30 ดอลลาร์ต่อบาร์เรล อยู่ที่ 46.39 ดอลลาร์ต่อบาร์เรล ใกล้เคียงจุดต่ำสุดนับตั้งแต่มีค. 2009

ติดตามสถานการณ์ ‘ราคาน้ำมัน’ คลิ๊กเลย>>>>>>>

MThai News
