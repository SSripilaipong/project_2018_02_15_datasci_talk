กสทช.เตรียมออกประกาศคิดค่าโทร.ตามจริง บังคับลงทะเบียนซิมก่อน 31 ก.ค.หากฝ่าฝืนถูกระงับการโทร
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  เปิดเผยว่า กสทช.เตรียมออกประกาศให้โอเปอเรเตอร์คิดค่าโทร.ตามจริง

หากไม่ปฏิบัติตามจะถูกปรับทางปกครองไม่เกิน 5 ล้านบาท และปรับอีกวันละไม่เกิน 1 แสนบาท เผยระหว่างที่รอทำประชาพิจารณ์ และนำเสนอสู่กฤษฎีกา
มั่นใจโอเปอเรเตอร์จะมีโปรโมชันทางเลือก หรือโมเดลการคิดค่าโทร.เป็นวินาทีออกมาทันวันแห่งความรักแน่นอน 
ส่วนความคืบหน้าเรื่องการลงทะเบียนของผู้ใช้งานโทรศัพท์มือถือระบบพรีเพด
กสทช.จะออกประกาศบังคับให้ทุกคนลงทะเบียนให้หมดภายใน 31 ก.ค.นี้ เพื่อแก้ปัญหาเกี่ยวกับความมั่นคง และหลอกลวง หากใครไม่ลงทะเบียนจะถูกระงับการโทรออก

ติดตามข่าวสาร ‘กสทช.’ คลิ๊กเลย>>>>>>>

MThai News
