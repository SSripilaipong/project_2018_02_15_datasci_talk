‘ ยูเครน ‘ ร้องขอ ‘ ไอเอ็มเอฟ ‘ ช่วยเหลือทางการเงินครั้งใหม่ วงเงินราว 15,000 ล้านดอลลาร์ หลังเผชิญปัญหาสงคราม และ วิกฤตเศรษฐกิจ
สำนักข่าว ‘ เอเอฟพี ‘ รายงานข่าวว่า  รัฐบาลยูเครน ต้องการความช่วยเหลือทางการเงินรอบใหม่จาก กองทุนการเงินระหว่างประเทศ  หรือ ไอเอ็มเอฟ

ภายหลัง คริสติน ลาการ์ด  กรรมการผู้จัดการใหญ่ไอเอ็มเอฟ และประธานาธิบดี  เปโตร โปโรเชนโก  แห่งยูเครน ได้หารือนอกรอบระหว่างการประชุม  เวิลด์ อีโคโนมิก ฟอรัม
โดยทางยูเครนต้องการความช่วยเหลือราว 15,000 ล้านดอลลาร์ หลัง เงินทุนสำรอง ลดลงกว่าครึ่งในปี 2014 เหลือไม่ถึง 10,000 ล้านดอลลาร์สหรัฐฯ เป็นครั้งแรกในรอบ 5 ปี
ทั้งนี้เมือ่ปีที่แล้วไอเอ็มเอฟได้อนุมัติเงินกู้จำนวน 17,000 ล้านดอลลาร์สหรัฐฯ ซึ่งจะทยอยจ่ายในระยะเวลา 2 ปี โดยเป็นส่วนหนึ่งของความช่วยเหลือมูลค่ารวม 27,000 ล้านดอลลาร์สหรัฐ
ขณะที่นายโปโรเชนโก เปิดเผยว่า ความช่วยเหลือจากไอเอ็มเอฟถือเป็นหัวใจสำคัญที่จะช่วยพลิกฟื้นเศรษฐกิจของยูเครนซึ่งหดตัวถึง 7.5% ในปีที่แล้ว และมีแนวโน้มที่จะทรุดลงอีก 5% ในปีนี้
ด้านองค์กรเจ้าหนี้ซึ่งประกอบด้วยไอเอ็มเอฟ,  สหภาพยุโรป ,  ธนาคารโลก  และ ญี่ปุ่น  คาดหวังให้ยูเครนตัดทอน สวัสดิการสาธารณะ
และขึ้นราคาเชื้อเพลิงเพื่อสร้างสมดุลทางการคลัง และหวังว่าแพ็กเกจช่วยเหลือนี้จะเป็นแรงจูงใจให้ยูเครนยอมยกเลิกโครงการอุดหนุนด้านต่างๆ

ติดตามข่าว ‘เศรษฐกิจรอบโลก’ คลิ๊กเลย>>>>>>>

MThai News
