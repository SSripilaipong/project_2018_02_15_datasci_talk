กรุงเทพฯ – ภูเก็ต ติดท็อป โรงแรมเถื่อน! นายกสมาคมโรงแรมไทยสั่งห้ามโปรโมท
นายสุรพงษ์ เตชะหรูวิจิตร นายกสมาคมโรงแรมไทย หรือ ทีเอชเอ  เปิดเผยถึง ผลวิจัยเรื่อง “แนวทางการแก้ปัญหาการประกอบกิจการโรงแรมผิดกฎหมาย เพื่อความมั่นคงของอุตสาหกรรมการท่องเที่ยว” พบว่า
ขณะนี้โรงแรมที่จดทะเบียนถูกต้องตามกฎหมาย 7,364 โรงแรม แต่จากการค้นหาในเว็บไซต์อโกด้า ซึ่งเป็นเว็บไซต์สำหรับจองห้องพัก พบว่า มีการเสนอขายโรงแรมในประเทศไทย ทั้งสิ้น 9,299 โรงแรม
โดยแบ่งเป็น 6 จังหวัดชื่อดัง อาทิ  กรุงเทพฯ พัทยา ภูเก็ต เชียงใหม่ สุราษฎร์ธานี หัวหิน ชะอำ  พบว่ามีโรงแรมทั้งสิ้น 5,852 โรงแรม มีเพียง 976 โรงแรมเท่านั้นที่มีใบอนุญาต ส่วนอีก 4,876 โรงแรม หกลับไม่มีใบอนุญาต ซึ่งเป็นอัตราที่สูงมาก
นอกจากนี้ แหล่งพื้นท่องเที่ยวหลักของไทย จากการสำรวจพบว่า กรุงเทพฯและภูเก็ต มีจำนวนโรงแรมที่ไม่มีใบอนุญาตจำนวนสูงเท่าๆกัน หรือประมาณ 2,528 โรงแรม ที่ไม่มีใบอนุญาต ซึ่งทำให้ราคาห้องพักอยู่ในระดับที่ถูกกว่า เมื่อเทียบกับประเทศในกลุ่มอาเซียนด้วยกัน

นอกจากนี้นายสุรพงษ์ เตรียมหารือ ผู้ว่าราชการทั้ง 6 จังหวัด เพื่อขอความร่วมมือในการปราบปรามในพื้นที่ เบื้องต้นคาดนำผู้ประกอบการนอกกลุ่มเข้าร่วมได้ไม่ต่ำกว่า 50%

MThai News
