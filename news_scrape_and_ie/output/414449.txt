‘ อ๊อกแฟม ‘ เผยผลสำรวจน่าตกใจ บรรดา มหาเศรษฐี ของโลก กำลังจะเป็นเจ้าของโลกใบนี้ โดยคาดว่าเหล่าคนร่ำรวยจะเป็นเจ้าของทรัพย์สินกว่าครึ่งโลก ในปี 2016
สำนักข่าวต่างประเทศ รายงานข่าวว่า ในการประชุมเศรษฐกิจโลกที่ กรุงดาวอส  ประเทศ สวิตเซอร์แลนด์   กลุ่มต่อสู้ความยากจน หรือ ‘อ็อกแฟม’ โดยนางวินนี่ ไบยานยิม่า ผู้อำนวยการกลุ่ม  ได้เปิดเผยว่า จากผลสำรวจพบว่า บรรดามหาเศรษฐีที่มีอยู่เพียง 1% ของประชากรโลกทั้งหมด เป็นเจ้าของทรัพย์สินรวมกันเพิ่มขึ้นจาก 44% ของทรัพย์สินทั้งโลกของในปี 2009 เป็น 48% ในปี 2014 และคาดว่าจะเพิ่มขึ้นเป็นกว่า 50% ในปี 2016
โดยคนรวยกลุ่มนี้จะมีรายได้เฉลี่ย 2.7 ล้านดอลลาร์หรือราว 850 ล้านบาทต่อคนในปี 2016 ซึ่งกลุ่มมหาเศรษฐี หรือคนรวยจะยิ่งสั่งสมความร่ำรวยมากยิ่งขึ้น และคาดว่าจำนวนคนรวยทั้งหมดที่มีอยู่เพียง 1% จะมีสถานะความมั่งคั่ง มากกว่าประชากรของโลก 99% ที่เหลือ  ขณะที่ 80% ของประชากรโลกจะมีสัดส่วนในการครอบครองทรัพย์สินทั่วโลกเพียง 5.5% หรือคิดเป็นมูลค่าเฉลี่ยราว 3,851 ดอลลาร์ต่อคน หรือครอบครองทรัพย์สินราว 127,000 บาทต่อคนเท่านั้น

ติดตามข่าว ‘เศรษฐกิจรอบโลก’ คลิ๊กเลย>>>>>>>

MThai News
