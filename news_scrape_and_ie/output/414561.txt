โบรกฯ คาด ตลาดหุ้นไทย เช้านี้ มีลุ้นบวก ขานรับ  ECB  ประกาศทำ  QE  6 หมื่นล้านยูโร ระบุเป็นจิตวิทยาการลงทุนเป็นบวก
บริษัทหลักทรัพย์ เคเคเทรด  เปิดเผยว่า  ดัชนีหุ้นไทย เช้าวันนี้มีโอกาสแกว่งตัวเหนือแดนบวก หลัง  ECB  ประกาศทำ QE ในวงเงินสูงถึง 6 หมื่นล้านยูโร เริ่มตั้งแต่เดือน มี.ค. จนถึงเดือน ก.ย.ปีหน้า
ซึ่งสูงกว่าที่ตลาดคาดไว้ และสามารถขยายได้อีกจนกว่าอัตราเงินเฟ้อ ใกล้ระดับเป้าหมายที่ 2% ประกอบกับ นักลงทุนต่างชาติ ที่กลับมาซื้อสุทธิเป็นวันที่2 อีก 1.3 พันล้านบาท
และเงินบาทที่มีทิศทางแข็งค่า จะนำไปสู่การคาดหมาย ว่าที่ประชุม กนง. วันที่ 28 ม.ค.นี้ อาจมีการปรับลดดอกเบี้ยนโยบายเพื่อกัน ไม่ให้เงินบาทแข็งค่ามากเกินจนกระทบภาคส่งออก
อย่างไรก็ตามคาดจะเห็นการขายทำกำไร เป็นระยะเนื่องจากดัชนีฯ ณ ระดับปัจจุบันซื้อขายที่ 17.4xP/E ซื้อขายใกล้ระดับสูงสุดในปีก่อนแล้ว ขณะที่ผลประกอบการของบริษัทจดทะเบียน จะมีโอกาสถูกปรับลดหลังการประกาศงบ 4Q57 ในปลายก.พ.นี้
นอกจากนี้ หุ้นกลุ่มพลังงาน มีโอกาสถูกปรับลดประมาณการ หลัง นักวิเคราะห์  ทยอยทำ Preview ผลประกอบการใน 1-2 สัปดาห์ข้างหน้า
ทางเทคนิค SET เกิดสัญญาณซื้อ (Break-out) เมื่อปรับเหนือ 1545 จุดเมื่อวานมีแนวต้านถัดไป บริเวณ 1603 จุดตามระดับสูงสุดเดิม แต่หากปิดต่ำกว่า 1550 จุดเป็นสัญญาณไม่ดี
กลยุทธ์การลงทุน  เก็งกำไรระยะ 1-2 วัน หาก SET เปิดกระโดดควรเป็น จังหวะขายทำกำไร อ่อนตัวลงมาหาจังหวะซื้อเพื่อขายตอนรีบาวน์ หาก SET ปิด เหนือ 1550 จุด ได้เสี่ยงถือครองหุ้นบางส่วนไปขายสัปดาห์หน้า
กรอบเคลื่อนไหว 1,550 – 1,580 จุด

ตามข่าวสารการลงทุน ตลาดหุ้น คลิ๊กเลย>>>>>>>

MThai News

