‘ ประจิน ‘ รับพิจารณาข้อเสนอ ‘ แท็กซี่สุวรรณภูมิ ‘ เก็บค่ากระเป๋าผู้โดยสารใบละ 30-80 บาท พร้อมย้ำไม่ให้คิด ค่าแท็กซี่เหมาจ่าย เด็ดขาด
พล.อ.อ.ประจิน จั่นตอง รัฐมนตรีว่าการกระทรวงคมนาคม  เปิดเผยว่า เร่งพิจารณาข้อเสนอของกลุ่ม ผู้ประกอบการแท็กซี่ท่าอากาศยานสุวรรณภูมิ  ที่ขอเรียกเก็บค่าบริการในส่วนกระเป๋าของผู้โดยสารเพิ่มเติม
โดยกลุ่มผู้ประกอบการเสนอให้เก็บค่าบริการกระเป๋าใบแรกไม่เกิน 15 กก.ฟรี ใบที่ 2-4 ทุกขนาด คิดราคาใบละ 30 บาท ใบที่ 5-6 ทุกขนาด คิดราคาใบละ 50 บาท และใบที่ 7 ทุกขนาดเป็นต้นไป คิดราคาใบละ 80 บาท
โดยจะมีการหารือว่าจะมีความเป็นไปได้อย่างไร หากมีการจัดเก็บจะเก็บในอัตราเท่าไหร่ ซึ่งในการพิจารณาค่าสัมภาระนั้น จะแยกแท็กซี่ที่เป็นรถแวน 5 ประตู เนื่องจากมีพื้นที่วางสัมภาระสามารถบรรทุกกระเป๋าได้หลายใบ
ส่วนรถ 4 ประตูนั้นจะให้บริการเหมือนเดิม ซึ่งจะทำให้สุวรรณภูมิจะมีรถแท็กซี่ 2 ระบบให้ผู้โดยสารเลือกใช้บริการ แต่ยังยืนยันว่ารถ แท็กซี่สนามบินสุวรรณภูมิ  จัดเก็บค่าโดยสารโดยคิดตามระยะทางเท่านั้น ไม่มีระบบเหมาจ่ายอย่างแน่นอน
โดยคาดว่าการพิจารณาข้อเสนอดังกล่าว จะได้ข้อสรุปเบื้องต้นใน 1 สัปดาห์ จากนั้นจะต้องเสนอคณะ กรรมการขนส่งทางบกกลาง  พิจารณาอนุมัติก่อนจากนั้นจึงจะสามารถประกาศเป็นกฎกระทรวงออกมาได้

ติดตามข่าวสารเกี่ยวกับ ‘แท็กซี่’ คลิ๊กเลย>>>>>>>

MThai News
