กรมธนารักษ์เร่งประเมินราคาที่ดินใหม่ คาดสรุปปี 59 ทำเลใจกลางเมืองกรุงเทพฯ-รถไฟฟ้า-ถนนตัดใหม่ ขยับขึ้น 20%
นายนริศ ชัยสูตร อธิบดีกรมธนารักษ์  เปิดเผยว่า ได้ทำบันทึกข้อตกลงร่วมกับกรมที่ดิน เพื่อขอข้อมูลมาใช้ประกอบการทำราคาประเมินที่ดินรอบใหม่ ที่จะประกาศใช้ 1 ม.ค. 59

โดยที่ดินตามแนวรถไฟฟ้าและถนนตัดใหม่คาดว่าจะปรับขึ้นเฉลี่ย 20% ส่วนทำเลใจกลางเมืองคาดว่าราคาประเมินที่ดินใหม่เฉลี่ยจะปรับขึ้น 20% จากปัจจุบันตารางวาละ 8-9 แสนบาท เป็นตารางวาละกว่า 9 แสน-1.1 ล้านบาท
อย่างไรก็ตาม ความคืบหน้าจัดทำราคาประเมินที่ใหม่ กรมธนารักษ์ดำเนินการไปแล้วทั่วประเทศประมาณ 8 ล้านแปลง ตั้งเป้าจะประเมินราคาให้เสร็จทั้งหมด
ก่อนที่ร่าง  พ.ร.บ.ภาษีที่ดินและสิ่งปลูกสร้าง  จะมีผลบังคับใช้ ขึ้นอยู่กับการจัดทำแผนที่ภาพถ่ายดาวเทียมที่ดินทั้งประเทศ โดยทราบว่ากรมที่ดินจัดทำแผนที่ข้อมูลแล้วเสร็จ 15 ล้านแปลง
ส่วนความเคลื่อนไหวราคาซื้อขายที่ดิน เท่าที่ทราบปรับเพิ่มขึ้นเฉลี่ย 20% โดยเฉพาะพื้นที่ที่รัฐบาลมีนโยบายเป็นเขตเศรษฐกิจส่งเสริมการลงทุน อาทิ อำเภอแม่สอด จังหวัดตาก ฯลฯ มีราคาเพิ่มขึ้นกว่า 1 เท่าตัว

MThai News
