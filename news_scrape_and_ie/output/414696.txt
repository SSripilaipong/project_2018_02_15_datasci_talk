สำนักงานเศรษฐกิจการคลัง เผยรายได้รัฐบาลไตรมาสเเรกยังโตกว่าเป้า จากการเก็บรายได้ของรัฐวิสาหกิจและหน่วยงานอื่น
นายกฤษฎา จีนะวิจารณะ ผู้อำนวยการสำนักงานเศรษฐกิจการคลัง หรือ สศค.   เปิดเผยว่า ผลการจัดเก็บรายได้ ของรัฐบาลในช่วง ไตรมาสเเรกของปีงบประมาณ 58 ตั้งเเต่ เดือน ต.ค. – ธ.ค.57  จัดเก็บได้ 5.06 เเสนล้านบาท
สูงกว่าเป้าที่คาดไว้ราว 5,131 ล้านบาท หรือ 1.0 % สูงกว่าช่วงเดียวกันของปีก่อน 0.7% เนื่องจากการจักเก็บรายได้ของ รัฐวิสาหกิจ สูงกว่าเป้า 1.49 ล้านบาท รวมถึงการจัดเก็บรายได้จากหน่วยงานอื่นสูงกว่าเป้า 8,029 ล้านบาท
ขณะที่การจัดเก็บรายได้ของทั้ง 3 กรม จัดเก็บภาษีสังกัดกระทรวงการคลังจัดเก็บได้ต่ำกว่าเป้าหมาย 1.43 หมื่นล้านบาท หรือ 2.9% สาเหตุมาจากภาษีเงินได้นิติบุคคลจัดเก็บได้ต่ำกว่าเป้าหมาย 1.11 ล้านบาท หรือ 11.0 %
เนื่องจาก การจัดเก็บภาษีรอบครึ่งบัญชี หรือ ภ.ง.ด. 51  ภาษีเงินได้หัก ณ ที่จ่ายจากการจำหน่ายกำไร หรือ ภ.ง.ด. 54 จัดเก็บได้ต่ำกว่าประมาณการเป็นสำคัญ
การนำส่งรายได้ของรัฐวิสาหกิจและการจัดเก็บรายได้ของหน่วยงานอื่นที่สูงกว่าเป้าหมาย เป็นปัจจัยสนับสนุนให้การจัดเก็บรายได้รัฐบาลสุทธิในช่วงไตรมาสแรกของปีงบประมาณ 2558 สูงกว่าเป้าหมาย
สำหรับในช่วงที่เหลือของปีงบประมาณ 2558 คาดว่าภาวะเศรษฐกิจที่มีแนวโน้มเติบโตดีขึ้นจะส่งผลดีต่อการจัดเก็บรายได้

MThai News
