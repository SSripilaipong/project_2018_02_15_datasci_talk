ธนาคารสแตนดาร์ดชาร์เตอร์ด และ Natixis จัดสรรเงินกู้ให้การบินไทยซื้อแอร์บัส 2 ลำ
นายไซมอน เพอร์กินส์ กรรมการผู้จัดการสินเชื่อเพื่อการบินของธนาคารสแตนดาร์ดชาร์เตอร์ด  เปิดเผยว่า  ธนาคารสแตนดาร์ดชาร์เตอร์ด  และ  Natixis  จัดสรรเงินกู้ร่วมหลายล้านดอลลาร์ เพื่อซื้อเครื่องบินแอร์บัส 320-200 จำนวน 2 ลำ
ให้แก่  บริษัท การบินไทย จำกัด (มหาชน)  สายการบินแห่งชาติของประเทศไทย โดยเงินกู้ร่วมกำหนดระยะเวลา 12 ปีนี้ ดำเนินการร่วมและจัดสรรโดยธนาคารทั้งสองแห่ง
เพื่อซื้อเครื่องบินจำนวน 2 ลำซึ่งส่งมอบแล้วเมื่อเดือนตุลาคมและธันวาคม 2557 และให้เช่าช่วงต่อแก่  บริษัท ไทยสมายล์แอร์เวย์ จำกัด
ทั้งนี้  การบินไทย  ถือหุ้น 100% ใน  ไทยสมายล์แอร์เวย์  ซึ่งเป็นสายการบินระดับพรีเมียมที่เน้นคุณภาพของบริการและราคาที่คุ้มค่า สินเชื่อครั้งนี้มีความสำคัญอย่างยิ่งในการสนับสนุน เป้าหมายเชิงกลยุทธ์ของการบินไทยและไทยสมายล์ที่
ต้องการกระตุ้นการเติบโตตลาดการบินในประเทศและเส้นทางการบินระยะสั้น “ธนาคารฯ ยินดีที่ได้ร่วมมือกับการบินไทย ในการจัดสรรสินเชื่อเพื่อซื้อเครื่องบินให้แก่การบินไทยซึ่งเป็นลูกค้ารายสำคัญของธนาคาร”นายไซมอน กล่าว
MThai News
