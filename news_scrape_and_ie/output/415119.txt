ดัชนีฯหุ้นไทยเช้านี้เปิดบวก 3.80 จุด โบรกฯ คาดระหหว่างวันมีโอกาสปรับลง
บทวิเคราะห์ บล.ฟินันเซียไซรัส  เปิดเผยว่า เมื่อวันศุกร์  SET  ยังดีดตัวขึ้นต่อตอบรับผลประชุม  ECB  ที่มีการออกมาตรการ  QE  เพิ่มด้วยเม็ดเงินสูงกว่าคาด ทำให้มีแรงซื้อจากนักลงทุนต่างประเทศกลับเข้ามาหนุนตลาดต่อเนื่อง
อย่างไรก็ตามการดีดตัวแรงมากในภาคบ่ายของ  SET  ส่วนหนึ่งมาจากการขยับบวกแรงของหุ้น  BAY  ซึ่งมีอิทธิพลต่อการคำนวณ Index พอควรด้วย ขณะที่เช้านี้ ตลาดหุ้นเอเชีย  ส่วนใหญ่กลับมาเปิดเป็นลบ จากการปรับตัวลงของตลาดหุ้นสหรัฐ หลังมีข้อมูลบ่งชี้ว่า บริษัทเอกชนในสหรัฐมีรายได้ลดลงใน Q4/2014
รวมทั้งผลการเลือกตั้งในกรีซมีแนวโน้มที่จะเป็นไปตามคาด คือฝ่ายค้านเดิมได้รับชัยชนะ ซึ่งอาจทำให้การดำเนินแผนฟื้นฟูของกรีซประสบปัญหาได้ ทำให้นักลงทุนบางส่วนคงต้องการรอดูท่าทีการจัดตั้งรัฐบาลชุดใหม่ของกรีซ และแนวนโยบายอีกครั้ง
ส่งผลให้ คาดว่า  SET  มีโอกาสที่จะมีรอบปรับพักตัวลงให้เป็นโอกาสในการเลือกหุ้นเข้าซื้อใหม่ได้ รวมทั้งในสัปดาห์นี้ยังต้องรอติดตามท่าทีของเฟดหลังการประชุมกลางสัปดาห์ และสถานการณ์การเงินของรัสเซียด้วย แนวรับ 1595-1590 , 1585-1575 จุด แนวต้าน 1604-1610 , 1620-1628 จุด
อนึ่งตลาดหุ้นสหรัฐ เมื่อคืนวันศุกร์ปรับตัวร่วงลงหลังตัวเลขเศรษฐกิจออกมาแย่กว่าที่ตลาดคาด รวมถึงแรงขายทำกำไรหลังจากดัชนีปรับตัวเพิ่มขึ้น 4 วันติดต่อกัน
ด้านราคาน้ำมันตลาดโลก น้ำมันดิบในตลาด  NYMEX  ส่งมอบเดือน มี.ค. ปิดที่ 45.59 ดอลลาร์/บาร์เรล ลดลง 0.72 ดอลลาร์/บาร์เรล หลังตัวเลขสต๊อกน้ำมันดิบสหรัฐฯปรับตัวเพิ่มขึ้นเกินคาดในสัปดาห์ที่ผ่านมา

MThai News
