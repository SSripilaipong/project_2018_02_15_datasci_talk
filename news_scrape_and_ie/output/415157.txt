เปิดโผ “เลขาธิการ ก.ล.ต.”คนใหม่ เผย 2 รายชื่อ ตัวเต็ง!  ‘รพี สุจริตกุล’และ ‘ทิพยสุดา ถาวรามร’ ระบุ คุณสมบัติครบด้านตลาดทุนไทย
สำนักงานคณะกรรมการกำกับหลักทรัพย์และตลาดหลักทรัพย์ หรือ ก.ล.ต.  เตรียมแต่งตั้งเลขาธิการ ก.ล.ต. คนใหม่ โดยมีรายชื่อผู้เข้าชิงตำแหน่งที่สำคัญ 2 ราย ได้แก่

นายรพี สุจริตกุล  ซึ่งปัจจุบันดำรงตำแหน่งที่ปรึกษากรรมการผู้จัดการบริษัท เมืองไทยประกันชีวิต จำกัด กรรมการสมาคมบริษัทจัดการลงทุน ที่ปรึกษาสภาธุรกิจตลาดทุนไทย กรรมการสมาคมส่งเสริมสถาบันกรรมการบริษัทไทย และ Eisenhower Exchange Fellowships
นางทิพยสุดา ถาวรามร  ปัจจุบันอายุ 47 ปี จบการศึกษาระดับปริญญาตรีทางคณิตศาสตร์ (magna cum laude)จาก Harvard University ประเทศสหรัฐอเมริกา และปริญญาโท MBA (distinction) จาก Wharton School, University of Pennsylvania ประเทศสหรัฐอเมริกา เข้าร่วมงานกับ ก.ล.ต. ในปี 2536 และก่อนหน้านี้เคยดำรงตำแหน่งผู้อำนวยการฝ่ายวิจัยและยุทธศาสตร์
ทั้งนี้ ปัจจุบันคณะกรรมการกำกับหลักทรัพย์และตลาดหลักทรัพย์ หรือ ก.ล.ต. มีมติแต่งตั้ง นางทิพย์สุดา ถาวรามร ผู้ช่วยเลขาธิการอาวุโส เป็นรองเลขาธิการ ก.ล.ต. มีผลตั้งแต่วันที่ 1 ตุลาคม 2557 เป็นต้นไป อย่างไรก็ตาม 2 ผู้เข้าชิงตำแหน่งทั้ง 2 รายนี้ถือได้ว่าเป็นผู้มีประสบการณ์ด้านตลาดทุนไทยเป็นอย่างดี

MThai News
