‘ ประยุทธ์ ‘ ยืนยัน ‘ การบินไทย ‘ ไม่ล้มละลายตามข่าว ระบุปัจจุบันอยู่ในระหว่างพิจารณาแผนฟื้นฟู เน้นการปรับเปลี่ยนการบริหารเพื่อลดค่าใช้จ่าย
พล.อ.ประยุทธ์ จันทร์โอชา นายกรัฐมนตรี  ยืนยันว่า  บริษัท การบินไทย จำกัด (มหาชน) หรือ THAI  ยังมีสถานะการเงินที่ดี ไม่ได้ประสบภาวะ ล้มละลาย ตามที่เป็นข่าว เพราะรัฐบาลโดย กระทรวงการคลัง ยังคงให้การดูแลอยู่

โดยในวันนี้ที่ประชุม คณะกรรมการนโยบายรัฐวิสาหกิจ หรือ คนร.  จะมีการประชุมเพื่อพิจารณาแผนฟื้นฟูกิจการของการบินไทย โดยแนวทางการฟื้นฟูกิจการของการบินไทย ในเบื้องต้นจะต้องปรับเปลี่ยนการบริหารเพื่อลดค่าใช้จ่าย
เช่น การปรับลด เส้นทางการบิน ในบางเส้นทาง ปรับลดรายได้ของพนักงาน และการขายทรัพย์สินบางส่วนที่ไม่จำเป็นออกไป

ติดตามข่าวสาร ‘การบินไทย’ คลิ๊กเลย>>>>>>>

MThai News
