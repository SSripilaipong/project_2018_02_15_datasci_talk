ผู้เชียวชาญด้านการเงินประสานเสียง ฟันธง!  กนง. ไม่ลอด อัตราดอกเบี้ยนโยบาย ลง เพราะไม่ช่วยส่งออก บาทไม่แข็งขึ้น เศรษฐกิจไทยส่งสัญญาณฟื้น
นายอมรเทพ จาวะลา ผู้อำนวยการ สำนักวิจัยสายบริหารความเสี่ยง ธนาคารซีไอเอ็มบีไทย  เปิดเผยว่า  คณะกรรมการนโยบายการเงิน หรือ กนง.  น่าจะตัดสินใจคงอัตรา ดอกเบี้ยนโยบาย ไว้ ที่ 2% เพื่อรอดูความชัดเจนทางเศรษฐกิจก่อน
โดยเชื่อว่า แบงก์ชาติ กำลังติดตามดูความเคลื่อนไหวใน ตลาดเงิน ตลาดทุน  โดยเฉพาะจากฝั่งยุโรป เพื่อดูว่าจะทำ  QE  หรือไม่ รวมทั้งรอดูการเลือกตั้งของ กรีซ ว่าจะมีผลต่อเสถียรภาพของ ค่าเงินยูโร อย่างไร

ในขณะที่สำนักงาน คณะกรรมการพัฒนาการเศรษฐกิจ และสังคมแห่งชาติ หรือ สศช.  จะแถลง ตัวเลขเศรษฐกิจไทย ในรอบปีที่ผ่านมา ในวันที่ 16 กพ. ซึ่งหากนโยบายการเงินจำเป็นต้องเปลี่ยนแปลงใดๆ ก็น่าจะเป็นในรอบวันที่ 1 มีค.มากกว่า
ด้าน นางสาวอุสรา วิไลพิชญ์ นักเศรษฐศาสตร์อาวุโส ธนาคารสแตนดาร์ดชาร์เตอร์ ไทย  เปิดเผยว่า กนง. น่าจะยังคงอัตราดอกเบี้ยนโยบายไว้ที่ 2% เพราะ ธปท.  มองว่าดอกเบี้ยดังกล่าวอยู่ในระดับต่ำหนุนการฟื้นตัวของเศรษฐกิจอยู่แล้ว
รวมถึงเศรษฐกิจไทยเริ่มที่จะฟื้นตัว และหากสามารถฟื้นตัวได้เร็ว ดอกเบี้ยนโยบายที่ 2% อาจเป็นระดับที่ต่ำไปด้วย จึงมีความเป็นไปได้ที่จะเห็นดอกเบี้ยนโยบายของไทยเริ่มขยับขึ้นเร็วสุดช่วงเดือนมิ.ย.58 คาดว่าจะปรับขึ้น 2 ครั้งเป็น 2.5% ภายในสิ้นปี
ส่วน นายกำพล อดิเรกสมบัติ หัวหน้าศูนย์วิเคราะห์เศรษฐกิจ และกลยุทธ์ บริษัทหลักทรัพย์ ทิสโก้  เปิดเผยว่า กนง.น่าจะตัดสินใจคงอัตราดอกเบี้ยนโยบายไว้ที่ 2% เนื่องจากเป็นระดับที่สอดคล้องกับพื้นฐานเศรษฐกิจไทย
และการลดอัตราดอกเบี้ยนโยบายลงนั้น ก็ไม่สามารถทำให้ค่าเงินบาทแข็งขึ้นได้อย่างมีนัยยสำคัญ รวมถึงยังมองว่าประเด็นค่าเงินบาทที่อ่อนลงนั้นไม่มีน้ำหนักพอให้ลดดอกเบี้ยในตอนนี้ น่าจะเก็บไว้ใช้ในสถานการณ์ที่จำเป็นกว่านี้มากกว่า

ติดตามข่าวสาร ‘การเงิน การคลัง’ คลิ๊กเลย>>>>>>>

MThai News
