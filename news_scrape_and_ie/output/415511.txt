ซูเปอร์บอร์ดไฟเขียว ล้างหนี้ให้ ร.ฟ.ท. ยกที่ดิน 3 แปลง มักกะสัน สถานีแม่น้ำ บริเวณกม.11 ให้คลังบริหาร ล้างหนี้8หมื่นล้าน
การประชุมคณะกรรมการนโยบายรัฐวิสาหกิจ หรือ คนร. หรือซูเปอร์บอร์ด  ซึ่งที่มี  พล.อ.ประยุทธ์ จันทร์โอชา นายกรัฐมนตรี  เป็นประธาน วานนี้ (26 ม.ค.) ได้มีการพิจารณาแผนฟื้นฟูของ  บริษัท การบินไทย จำกัด มหาชน ,การรถไฟแห่งประเทศไทย หรือ รฟท.
และ องค์การขนส่งมวลชนกรุงเทพ หรือ ขสมก.  ภายหลังการประชุม พล.อ.ประยุทธ์ กล่าวว่าที่ประชุม เห็นชอบแผนฟื้นฟูรัฐวิสาหกิจที่มีปัญหาขาดทุน 4 – 5 รัฐวิสาหกิจ โดยหลักการการแก้ปัญหาคือเพิ่มรายได้ ลดรายจ่าย
ในส่วนของการแก้ปัญหาหนี้สินของการรถไฟแห่งประเทศไทย หรือ ร.ฟ.ท. ที่มีภาระหนี้สินในปัจจุบันประมาณ 8 หมื่นล้านบาท ที่ประชุมได้หารือถึงปัญหาดังกล่าวโดยมองว่า
ควรแก้ปัญหานี้เพื่อให้ รฟท.มีความพร้อมรองรับการบริหารงานโครงการระบบรางที่รัฐบาลจะมีการก่อสร้างในอนาคต โดยกระทรวงการคลังเสนอว่าควรจะมีการนำที่ดินที่มีศักยภาพของ รฟท.มาบริหารจัดการให้เกิดประโยชน์สูงสุด
ทางด้าน นายกุลิศ กล่าวอีกว่า ที่ประชุมเห็นชอบแผนฟื้นฟูกิจการร.ฟ.ท. โดยให้กระทรวงคมนาคมและกระทรวงการคลังหารือร่วมกัน ถึงแนวทางการบริหารจัดการหนี้สิน ที่ รฟท.จะโอนสิทธิการใช้ที่ดินให้คลัง เช่น ที่ดินบริเวณมักกะสัน ที่ดินสถานีบริเวณแม่น้ำ และที่ดินบริเวณ กม.11 (บริเวณบ้านพักรถไฟ) หลังบริษัทปตท. จำกัด (มหาชน) แลกกับภาระหนี้ 8 หมื่นล้านบาท

MThai News
