ก.คมนาคม จับมือ ก.ล.ต. ผุดกองทุนโครงสร้างพื้นฐาน หลังการประชุมจัดตั้งกองทุนรวมโครงสร้างพื้นฐานรัฐวิสาหกิจ
นายชาติชาย ทิพย์สุนาวี รองปลัดกระทรวงคมนาคมด้านโครงสร้างพื้นฐาน  เปิดเผยว่า หลังการประชุมจัดตั้ง กองทุนรวมโครงสร้างพื้นฐานรัฐวิสาหกิจ หรือ อินฟราฟันด์
ว่าเป็นการประชุม หน่วยงานรัฐวิสาหกิจสังกัดกระทรวงคมนาคม กับ  คณะกรรมการกำกับหลักทรัพย์และตลาดหลักทรัพย์ หรือ ก.ล.ต.  เพื่อเตรียมความพร้อมสำหรับโครงการที่ใช้กองทุนรวมโครงสร้างพื้นฐานมาดำเนินการก่อสร้าง
ขณะนี้ยังไม่สามารถระบุโครงการที่ชัดเจนได้ว่าจะเป็นโครงการอะไรบ้าง อยู่ระหว่างขั้นตอนการศึกษารายละเอียดแต่ละโครงการที่จะนำมาใช้กองทุนดังกล่าว
อาทิ โครงการสนามบินของบริษัท โดย บริษัท ท่าอากาศยานไทย จำกัด (มหาชน) หรือ ทอท. และ โครงการทางด่วนของการทางพิเศษแห่งประเทศไทย หรือ กทพ.  เนื่องจากมีรายได้เป็นของตัวเอง จึงมีความเหมาะสมที่จะนำมาจัดตั้งกองทุนรวมโครงสร้างพื้นฐาน แต่ยังจะต้องศึกษารายละเอียดโครงการต่อไป
ทั้งนี้ ระยะเวลาการจัดตั้งกองทุนรวมโครงสร้างพื้นฐานใช้เวลากว่า 10 ปี ตั้งแต่การกู้เงิน ออกแบบ ก่อสร้าง รวมไปถึงการเปิดบริการของแต่ละโครงการ
ส่วนขั้นตอนการจัดตั้งกองทุนรวมโครงสร้างพื้นฐานจากขึ้นมูลของ กลต.จะเริ่มจากการคัดเลือกโครงการที่จะนำมาระดมทุนผ่านกองทุน รวมถึงคัดเลือกที่ปรึกษาทางการเงินและ บริษัทตลาดหลักทรัพย์จัดตั้งกองทุน หรือ บลจ.
เพื่อศึกษาความเป็นไปได้ของโครงการ เพื่อสามารถหารือกับสำนักงาน ก.ล.ต. ก่อนที่จะยื่นขออนุมัติจัดตั้งต่อสำนักงาน ก.ล.ต. เพื่อนำเนินการในการขอพิจารณาอนุมัติต่อคณะรัฐมนตรี
สำหรับข้อดีของการจัดตั้งกองทุนรวมโครงสร้างพื้นฐาน 1.ไม่ต้องใช้เงินงบประมาณของประเทศ 2.ทำให้หนี้สาธารณะมีอัตราส่วนต่ำ เป็นผลดีกับการกู้เงิน และนำเงินไปใช้ดำเนินการ งานโครงการโครงสร้างพื้นฐานได้

MThai News
