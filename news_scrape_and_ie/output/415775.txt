ณ เวลา 09.58 น.ตลาหหุ้นไทยอยู่ที่ 1596.19 จุด เพิ่มขึ้น 6.38 จุด หรือ 0.40 % มูลค่าการซื้อขาย 2041.93 ล้านบาท
บทวิเคราะห์ บล.ฟินันเซียไซรัส  เผยวว่า เมื่อวานนี้แม้ว่า  SET  จะกลับมาแกว่งตัวด้านบวกได้เกือบตลอดวัน แต่ก็ยังไม่สามารถขยับขึ้นไปสูงกว่าระดับดัชนีสูงสุดของวันก่อนหน้าได้
และในช่วงบ่ายยังมีแรงขายทยอยออกมากดดันจนดัชนีย้อนลงมาเหลือปิดสิ้นวันเป็นบวกเพียงเล็กน้อยเท่านั้น ขณะที่เช้านี้ยังถูกกดดันจากการปรับตัวลงค่อนข้างแรงของทั้งตลาดหุ้นสหรัฐและยุโรป
เนื่องจากนักลงทุนกังวลเกี่ยวกับข้อมูลเศรษฐกิจสหรัฐที่เมื่อคืนนี้ออกมาไม่ดีนัก โดยทั้งยอดสั่งซื้อสินค้าคงทนและดัชนีราคาบ้านใน 20 เมืองของสหรัฐปรับลดลงกว่าคาด
รวมทั้ง ผลประกอบการของบริษัทเอกชนทั้งในสหรัฐและยุโรปที่ออกมาก็ต่ำกว่าคาดด้วย นอกจากนี้ความวิตกเกี่ยวกับผลการเลือกตั้งของกรีซก็ยังมีอยู่ และนักลงทุนยังรอดูสถานการณ์หนี้ของรัสเซียด้วย
ทำให้ คาดว่า  SET  ยังมีโอกาสที่จะปรับพักตัวลงก่อนได้ แต่เราคาดว่ากรอบการลงยังค่อนข้างจำกัด และหลังจากนั้นยังมีแนวโน้มที่ SET จะกลับไปขยับขึ้นต่อ
จากแรงซื้อเก็งกำไรผลประกอบการและการจ่ายปันผลของ บจ.ต่างๆ ที่ใกล้จะทยอยประกาศแล้ว แนวรับ 1585-1580 , 1575-1570 จุด แนวต้าน 1593-1595 , 1598-1602 จุด

MThai News
