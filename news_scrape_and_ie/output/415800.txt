ไทย-ญี่ปุ่น สรุปความร่วมมือในการก่อสร้างรถไฟฟ้าความเร็วสูง นายกฯ เตรียมลงนามในวันที่ 8-9 ก.พ. นี้
ม.ร.ว.ปรีดิยาธร เทวกุล รองนายกรัฐมนตรี  เปิดเผยภายหลัง การหารือร่วมกับ  นายฮิโรโตะ อิซุมิ ที่ปรึกษาพิเศษนายกรัฐมนตรีญี่ปุ่น  ได้ข้อสรุปร่วมกันในความร่วมมือก่อสร้าง รถไฟฟ้าความเร็วสูง หรือ ไฮสปีดเทรน
ในเส้นทางจาก  อำเภอ พุน้ำร้อน – กาญนจบุรี – กรุงเทพฯ – ฉะเชิงเทรา – สระแก้ว – กัมพูชา  เพื่อเชื่อมต่อการเดินทางจาก ประเทศเมียนมาร์ ไทย เเละ กัมพูชา ด้วยขนาดรางมาตรฐาน 1.435 เมตร
หลังจากนี้  พล.อ.ประยุทธ์ จันทรโอชา นายกรัฐมนตรี  เตรียมเดินทางไปลงนามความร่วมมือไทย-ญี่ปุ่น ในวันที่ 8-9 กุมภาพันธ์นี้ โดยหลังจากนี้คณะทำงานจะหารือร่วมกันในการวางแผนการลงทุนก่อสร้าง
วงเงินลงทุนทั้งหมดของโครงการ และสัดส่วนในการลงทุนของไทยและญี่ปุ่นเส้นทางดังกล่าว และการตกลงให้เป็นเส้นทางรถไฟความเร็วสูงในเส้นทางดังกล่าวเพราะเป็นเส้นทางราบ ไม่มีพื้นที่สูงชันจึงสามารถวิ่งบริการด้วยความเร็วสูงได้

MThai News
