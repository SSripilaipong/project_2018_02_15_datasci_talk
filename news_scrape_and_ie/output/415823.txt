ยิ่งปลูก ยิ่งเจ๊ง! ชาวสวนยางกระบี่โค่นต้นยางทิ้ง หันมาปลูกพืชอื่นทดแทน หลังราคาไม่กระเตื้อง
นายมานิต เกิดสุข อายุ 60 ปี  อยู่บ้านเลขที่ 131 ม.6 ต.ทับปริก อ.เมืองกระบี่ เกษตรกรชาวสวนยาง เปิดเผยว่า ตนมีสวนยางพาราอยู่ 15 ไร่ ยึดอาชีพกรีดยางมานานกว่า 10 ปี
แต่ขณะนี้ราคายางตกต่ำ ทำให้ชาวสวนยาง จ.กระบี่ กว่า 30 เปอร์เซ็นต์ โค่นต้นยาง นำไม้ยางขาย หันมาปลูกพืชอื่นทดแทน หลังจากที่ราคาเศษยางลดลงอีก เหลือแค่ 15 บาท/กก. ขณะที่น้ำยางราคาเหลือ 35 บาท/กก. ส่งผลให้เกษตรกรเดือดร้อนอย่างหนัก
ส่วนในพื้นที่ ต.ทับปริก อ.เมืองกระบี่ ราคาเศษยางตกลงมาจากสัปดาห์ที่ผ่านมา จากราคา 22 บาท เหลือ 19 บาทต่อกิโลกรัม ส่งผลให้เกษตรกรเดือดร้อนเป็นอย่างมาก นอกจากนี้มีชาวสวนยางจำนวนมากต้องโค่นต้นยางนำไม้ยางไปขาย เพื่อปลูกพืชชนิดอื่นทดแทน

MThai News
