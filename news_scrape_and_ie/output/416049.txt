หลายคนคงเคยใช้บริการ  รถเมล์ฟรี หรือ รถไฟฟรี   ซึ่งคำว่า “ฟรี” ในที่นี้ คงไม่มีมีใครมานั่งคิดว่า เหมาะสำหรับ  ผู้ที่มีรายได้น้อย ผู้ด้อยโอกาส ผู้พิการ หรือ คนชรา  เพราะนโยบายดังกล่าว ตอบโจทย์ต่อคนระดับล่างๆ และประชาชนทั่วไป
เนื่องจากตั้งเเต่เริ่มนโยบายดังกล่าว  ก็ต่างช่วยอำนวยความสะดวกต่อประชาชนเป็นจำนวนมาก ล่าสุด เพิ่งมีการพิจารณารอบใหม่ของ “  โครงการรถเมล์ฟรี และ รถไฟฟรี  ” ซึ่งอาจมีข้อปรับเปลี่ยนบางอย่าง ที่เห็นว่าจะลงลึกถึงสิทธิประโยชน์ของกลุ่มผู้ที่ใช้บริการอย่างแท้จริง
” โครงการ รถเมล์ฟรี และ รถไฟฟรี “  ได้ถือกำเนิดขึ้นในช่วง  นายกสมัคร สุทรเวช จากพรรคพลัง ประชาชน  ซึ่งเป็น 1 ใน  นโยบาย 6 มาตรการ 6 เดือน  ของรัฐบาลยุคนั้น

ที่มีวัตถุประสงค์เพื่อต้องการลดค่าครองชีพของ ประชาชนในยุคข้าวยากหมากแพงดังนั้น  องค์การขนส่งมวลชน
กรุงเทพ หรือ ขสมก.  จึงได้เข้าไปร่วมให้บริการรถเมล์ฟรี
ตามนโยบายรัฐบาล ตั้งแต่วันที่ 1 สิงหาคม 2551 เป็นต้นมา ซึ่งนโยบายดังกล่าง ที่หลายฝ่ายต่างมีข้อกังขา ว่าเป็น 
นโยบายประชานิยม แต่ทำไมถึง เรียกคะเเนน ของประชาชนได้เป็นอย่างดี
เพราะได้รับการต่ออายุจากรัฐบาลสมัย  นายอภิสิทธิ์ เวชชาชีวะ  ถึง 2 ครั้ง หลังจาก ครบกำหนดใน 6 เดือน ในครั้ง 
แรก เมื่อเดือน ก.พ. 2552 และ เดือน ส.ค. 2552 และล่าสุดรัฐบาลเพิ่งอนุมัติให้ต่อ อายุไปอีก 3 เดือน เริ่ม ก.พ 
.2553
เรื่อยมาจนถึงการต่ออายุครั้งล่าสุด ระหว่างวันที่ 1 ก.พ. 57- 31 ก.ค. 58 ที่คณะรัฐมนตรีเห็นชอบ ให้ผ่อนผันใช้โครงการแบบชั่วคราวต่อไปอีก 6 เดือน

ซึ่งขณะนี้  พล.อ.อ.ประจิน จั่นตอง รมว.คมนาคม  เปิดเผยว่า ที่ประชุม  ครม. ได้เห็นชอบให้มี  การยกเลิกโครงการรถ 
  เมล์-รถไฟฟรี  และได้สั่งให้ กระทรวงคมนาคม  กลับไปศึกษาพิจารณาแผนช่วย เหลือประชาชนขึ้นใหม่
โดยข้อกำหนดในครั้งนี้  จะต้องตรงกับผู้ที่มีรายได้ต่ำอย่างแท้จริง และมีการจำกัดสิทธิเฉพาะ กลุ่มผู้ด้อยโอกาส ผู้สูง 
  อายุ ผู้พิการ เท่านั้น  การพิจารณานโยบายนี้  จะเริ่มขึ้นใหม่ ในวันที่ 1 ส.ค. 58  ซึ่งทาง กระทรวงคมนาคมจะใช้เวลาสำรวจ
และแยกประเภทกลุ่มประชาชนจากทะเบียนราษฎร์ ของ กระทรวงมหาดไทย ประมาณ 2 เดือนเพื่อกำหนดแนวทาง การช่วยเหลือเฉพาะกลุ่ม เช่น กลุ่มเยาวชนเด็กนักเรียน กลุ่มผู้สูงอายุที่เกิน 60 ปีขึ้นไป กลุ่มผู้ พิการที่ไม่สามารถช่วยเหลือตัวเองได้ รวมถึงกลุ่มผู้ได้รับสิทธิพิเศษอยู่แล้ว เช่น ทหารผ่านศึก

โดยหลังจากนี้ช่วง 4 เดือนที่เหลือ จะหาวิธีพร้อมกับแนวทางปฏิบัติว่า ควรใช้วิธีแสดงสิทธิ เพื่อรับการช่วยเหลือจึงเหมาะสม เช่น ใช้เป็นบัตรผู้สูงอายุ บัตรนักเรียน หรือทำบัตรอิเล็กทรอนิกส์ขึ้นมาใหม่ เพื่อสรุปเเละเสนอต่อ ที่ ประชุมคณะรัฐมนตรี  อีกครั้งหนึ่ง
ทว่า นโยบายช่วยเหลือ ประชาชนในรอบใหม่นี้ จะสามารถตอบโจทย์ของผู้ที่มีรายได้น้อยได้ตรงจุดหรือไม่ ในขณะที่ฟากของผู้ที่ใช้บริการ รถเมล์ฟรี และ รถไฟฟรี เป็นประจำจะ มีความคิดเห็นอย่างไร ก็คงต้อง ติดตามกันต่อไป….

**นโยบาย 6 มาตรการ 6 เดือน ฝ่าวิกฤตเพื่อคนไทยทุกคน ได้เเก่
1 ลดอัตราภาษีสรรพสามิตน้ำมัน
2 ชะลอการปรับราคาก๊าซหุงต้ม (LPG)ในภาคครัวเรือน
3 ลดค่าใช้จ่ายน้ำประปาของครัวเรือน
4 ลดค่าใช้จ่ายไฟฟ้าของครัวเรือน
5 ลดค่าใช้จ่ายเดินทางรถโดยสารประจำทาง
6 ลดค่าใช้จ่ายเดินทางโดยรถไฟชั้น 3

Mthai News
