โบรกฯมองแนวโน้มวันตลาดหุ้นไทยวันนี้  sideway ในกรอบแคบ 1,585 – 1,600 จุด ขาดปัจจัยใหม่กระตุ้น
บล.เคเคเทรด เปิดเผยว่า ผลประชุม FOMC  เมื่อคืนเฟดแถลงว่ายังไม่รีบร้อนปรับขึ้นอัตราดอกเบี้ยตามคาด แต่เฟดส่งสัญญาณมั่นใจต่อการฟื้นตัวของเศรษฐกิจสหรัฐมากขึ้นจากครั้งก่อนๆ อย่างเห็นได้ชัด
อย่างไรก็ตาม เป็นครั้งแรกที่กล่าวถึงภาวะการชะลอตัวของ เศรษฐกิจโลกและภาวะเงินฝืด โดยภาพรวมเฟด จึงยังมีแนวโน้มปรับขึ้นดอกเบี้ย ในช่วงกลางปีนี้
แรงตอบรับในตลาดสหรัฐจึงมีสัญญาณความกังวลผสมผสาน สะท้อนจากการปรับตัวลงของดัชนีหุ้นสหรัฐและการปรับตัวขึ้นของ ดัชนีความกลัว (VIX index)
ขณะที่มีเม็ดเงินไหลเข้าตลาดพันธบัตร เรามีมุมมองเป็นลบเล็กน้อยต่อตลาดหุ้นไทย วันนี้มีโอกาสแกว่งพักตัวในกรอบ 
แคบ โดยยังขาดปัจจัยกระตุ้นใหม่มาเป็นจุดหมุนการดีดตัวออกจากกรอบ
ส่วนอีกปัจจัยที่จะกดให้  SET  แกว่งตัวแคบ จากแรงขายทำกำไรของนักลงทุนสถาบัน เริ่มสูงขึ้นเรื่อยๆมายันกับ โมเมนตัม นักลงทุนต่างชาติที่ดีต่อเนื่องซึ่งวันก่อนซื้อสุทธิ อีก 3.7 พันล้านบาทเป็นวันที่ 6 ติดต่อกัน
แต่ถ้าพิจารณาตั้งแต่ต้นเดือนต่างชาติ ยังเป็นฝ่ายขายสุทธิอยู่ราว 4 พันล้านบาทขณะที่ฝ่ายสถาบันซื้อสุทธิไว้กว่า 1.1 หมื่นล้านบาท แรงขายทำกำไรจึงเป็นไปตามคาดจากสถิติในช่วง 3 ปีย้อนหลังว่า
นักลงทุนสถาบัน ไม่เคยซื้อสุทธิในเดือน ม.ค. มากกว่า 4 พันล้านบาทเลย หากวันนี้ยังพักตัวไม่ต่ำกว่า 1570 จุด ยังคงให้น้ำหนักขาขึ้นระยะสัปดาห์ไปทดสอบ1600 จุดและ 1650 จุดจากปัจจัยเม็ดเงินไหลเข้าสินทรัพย์เสี่ยง
กลยุทธ์การลงทุน  ระยะ 1-2 วัน กรณียังปิดไม่ต่ำกว่า 1570 จุด แนะนำถือ ครองหุ้นต่อหรือรอจังหวะ “อ่อนตัวซื้อ” หากปิดต่ำกว่าให้ชะลอการลงทุน

MThai News
