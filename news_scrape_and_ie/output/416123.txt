ณ เวลา 09.59  น. ตลาดหุ่นไทยอยู่ที่ 1592.65  จุด ลดลง 0.16  จุด หรือ 0.03 % มูลค่าการซื้อขาย 1685.93 ล้านบาท
บทวิเคราะห์ บล.ฟินันเซียไซรัส  ระบุว่า  SET  ยังแกว่งตัวผันผวน และมีจังหวะย้อนลบให้เห็นบ้างแล้ว ซึ่งคาดว่าเกิดจากแรงขายทำกำไรระยะสั้น หลังการดีดตัวขึ้นแรงในสัปดาห์ก่อน
ถึงแม้ว่านักลงทุนต่างประเทศจะกลับมามียอดซื้อสุทธิต่อเนื่องในระดับสูงพอควรแล้วก็ตาม แต่นักลงทุนในบ้านเราก็ยังกังวลเกี่ยวกับความไม่แน่นอนของภาวะเศรษฐกิจโลก
รวมถึงการฟื้นตัวของเศรษฐกิจไทยที่ยังเป็นไปอย่างเชื่องช้า ขณะที่ผลประชุมเฟดเมื่อคืนนี้แม้ว่าจะออกมาตามคาด แต่การส่งสัญญาณว่าเฟดอาจจะขยับขึ้นอัตราดอกเบี้ยหลังช่วงกลางปี 2558 นี้
และการร่วงลงของราคาน้ำมันดิบ รวมถึงประเด็นเกี่ยวกับกรีซและรัสเซีย ก็ยังคงกดดันให้ตลาดหุ้นต่างประเทศเช้านี้ไม่สดใสนัก ทำให้
คาดว่า SET จะยังอยู่ในช่วงของการแกว่งผันผวนและมีสิทธิปรับพักตัวลงต่อได้ อย่างไรก็ตามเราคาดว่ากรอบการปรับตัวลงของดัชนียังค่อนข้างจำกัด
และหลังจากนั้นยังมีแนวโน้มที่ SET จะกลับไปขยับขึ้นต่อ จากแรงซื้อเก็งกำไรผลประกอบการและการจ่ายปันผลของ บจ.ต่างๆ ที่ใกล้จะทยอยประกาศในช่วงถัดจากนี้ได้ แนวรับ  1587-1582 , 1575-1570 จุด   แนวต้าน  1596-1602 , 1606-1610 จุด

MThai News
