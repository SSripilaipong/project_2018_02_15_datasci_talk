‘ ขสมก. ‘ ยกเลิกการประมูล ‘ รถเมล์เอ็นจีวี ‘ ระยะแรก 489 คัน หลังผู้ยื่นซองประมูลทั้ง 3 รายไม่ผ่านคุณสมบัติ เตรียมเปิดประมูลใหม่ 20 กพ.58
นางปราณี ศุกระศร รักษาการผู้อำนวยการองค์การขนส่งมวลชนกรุงเทพ หรือ ขสมก.  เปิดเผยว่า ได้ยกเลิกการประมูลโครงการรถเมล์เอ็นจีวี ระยะแรกจำนวน 489 คันแล้ว เนื่องจากคณะกรรมการจัดการประกวดราคาฯ

รายงานว่าผู้ยื่นซองประมูลทั้ง 3 รายขาดคุณสมบัติ เพราะส่งเอกสารไม่ครบ ทำให้ไม่มีรายใดผ่านคุณสมบัติเข้าไปเสนอราคาในวันที่ 4 ก.พ.นี้ได้ อย่างไรก็ตาม ขสมก.จะเปิดประมูลใหม่โดยคาดว่าจะเปิดขายซองราคาในระหว่างวันที่ 3-9 ก.พ.
และเปิดให้ยื่นซองวันที่ 20 ก.พ.นี้ ส่วนนางปราณี เปิดเผยเพิ่มเติมว่า การจัดหา ‘ รถเมล์เอ็นจีวี ‘ ล่าช้ากว่าแผนเดิมประมาณ 2 สัปดาห์ จากที่จะรับมอบรถในเดือนพ.ค. จะขยับไปรับมอบรถในเดือนมิ.ย.นี้ หลังการยกเลิกการประมูลรอบในแรก

ติดตามข่าวสาร ‘การขนส่งมวลชน’ คลิ๊กเลย>>>>>>>

MThai News
