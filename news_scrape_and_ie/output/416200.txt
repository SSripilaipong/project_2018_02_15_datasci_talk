การบินไทย!  โละเครื่อง 36 ลำ ตัด 3 เส้นทางขาดทุน เพิ่มเที่ยวบิน จีน -ญี่ปุ่น หวังโกยรายได้
นายจรัมพร โชติกเสถียร กรรมการผู้อำนวยการใหญ่ บริษัท การบินไทย จำกัด (มหาชน) หรือ THAI  เปิดเผยว่า แผนฟื้นฟูกิจการของการบินไทย เตรียมขายออกอีก 22 ลำภายในเดือน ก.ค.58 และจะมีการปลดระวางเครื่องบิน 14 ลำ รวมถึงปรับลดเครื่องบินจาก 11 แบบ เหลือ 8 แบบ
ส่วนกรณีการปรับลดพนักงานยังไม่ได้มีการพิจารณา แต่จะเน้นไปที่การปรับโครงสร้างธุรกิจของการบินไทย ว่าจะแยกออกมาเป็นบริษัทใหม่หรือ อยู่ภายใต้การบินไทยในรูปแบบหน่วยธุรกิจ
บริษัทอยู่ระหว่างพิจารณาเพิ่มเที่ยวบินไปยังประเทศ  จีน -ญี่ปุ่น  ซึ่งเป็นเส้นทางบินที่ได้รับความนิยม รวมถึงเป็นเเนวทางเพิ่มรายได้ของ  การบินไทย
เนื่องจาก ที่ประชุมคณะกรรมการบริษัทได้อนุมัติการปรับลดเที่ยวบินที่มีผลการดำเนินงานขาดทุน เพิ่มอีก 3 เส้นทาง อาทิ  กรุงเทพ – มาดริด, กรุงเทพ – มอสโคว, และภูเก็ต – โซล  ซึ่งจะมีผลในวันที่ 29 มี.ค.58
นอกจากนี้ยังเตรียม ยกเลิกเส้นทางบิน ที่มีผลการดำเนินงานขาดทุน อีก 9 เส้นทาง เนื่องจากเส้นทางเหล่านี้มีผลขาดทุน และเพื่อให้ได้ตามเป้าหมายที่จะปรับลดเส้นทางการบินลง 10% ของกำลังการผลิต ได้เเก่
1.กรุงเทพ-โคลัมโบ 
2.กรุงเทพ-คุนหมิง 
3. กรุงเทพ- เด็นปาร์ซาร์(อินโดนีเซีย) 
4. กรุงเทพ-มัสกัต 
5.กรุงเทพ-ไฮเดอราบัด 
6.กรุงเทพ-ซับโปโร 
7. กรุงเทพ-บรัสเซลล์ 
8.กรุงเทพ-โรม 
9.กรุงเทพ-มิลาน

MThai News
