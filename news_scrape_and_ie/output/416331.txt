เซ็นทรัล  ส่งลุย! ส่ง  ‘เพาเวอร์บาย’  เข้าถือ ‘ เหงียน คิม’  ยักษ์ค้าปลีกเวียดนาม เดินหน้าขยายตลาดเต็มสูบ
นายทศ จิราธิวัฒน์ ประธานกรรมการบริหาร บริษัท กลุ่มเซ็นทรัล จำกัด  เปิดเผยว่า  กลุ่มเซ็นทรัล ได้ขยายธุรกิจเครื่องใช้ไฟฟ้าไปยังประเทศ เวียดนาม
ด้วยการส่งบริษัทในเครือ  เพาเวอร์บาย  เข้าถือหุ้น ร่วมกับ บริษัทค้าปลีกเครื่องใช้ไฟฟ้าและอุปกรณ์อิเล็กทรอนิกส์ รายใหญ่ของเวียดนาม  เหงียน คิม เทรดดิ้ง จอยต์ สต๊อก คอมปะนี  โดยมีสัดส่วนการถือ 49%
โดย กลุ่มเซ็นทรัล   มองว่าการขยายตลาดไปยัง เวียดนาม  เป็นแผนขยายตลาดที่มีความสำคัญ เนื่องจากเวียดนามเป็นตลาดหลักของภูมิภาคนี้
ซึ่งการร่วมมือครั้งนี้จะ สามารถเพิ่มช่องทางให้  เพาเวอร์บาย  สามารถขยายกิจการค้าปลีกเครื่องใช้ไฟฟ้าและอุปกรณ์อิเล็กทรอนิกส์ไปในประเทศ เวียดนาม   ผ่านทาง สาขาของ  เหงียน คิม  ที่มีเครือข่ายสาขาครอบคลุมถึง 21 สาขาทั่วประเทศ
อย่างไรก็ตาม กลุ่มเซ็นทรัลได้มีการลงทุนในภูมิภาคอาเซียน มาแล้วก่อนหน้านี้ ได้แก่ ประเทศ  มาเลเซีย ,  ประเทศ อินโดนีเซีย   ล่าสุด ประเทศ เวียดนาม  ตั้งแต่ปี 2556

MThai News
