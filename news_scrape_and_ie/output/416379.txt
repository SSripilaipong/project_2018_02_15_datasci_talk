ผู้ประกอบการ ‘ ถนนข้าวสาร ‘ ประเมินเม็ดเงินนักท่องเที่ยวปีนี้โต 10% ทะลุปีละ 10,000 ล้านบาท แม้ว่าหลัง ปีใหม่ บรรยากาศยังทรงตัว
นายสง่า เรืองวัฒนกุล นายกสมาคมผู้ประกอบการถนนข้าวสาร  เปิดเผยว่า ในปีนี้คาดว่าเม็ดเงินจาก นักท่องเที่ยว ที่จะเข้ามาในระบบใช้จ่ายของถนนข้าวสารจะเติบโตขึ้นราว 10% จากปกติที่มีเม็ดเงินจากนักท่องเที่ยวสะพัดกว่า 10,000 ล้านบาทต่อปี

ถึงแม้ว่าบรรยากาศการท่องเที่ยว ถนนข้าวสาร ยังอยู่ในระดับทรงตัว ตั้งแต่หลังช่วงปีใหม่ ที่ผ่านมา โดยมีนักท่องเที่ยวต่างชาติ เฉลี่ยวันละ 20,000 คน และมี อัตราการเข้าพัก โรงแรมเฉลี่ยอยู่ที่ 80% จากจำนวนห้องพักทุกประเภท
ซึ่งโดยรวมคาดว่า ผู้ประกอบการ จะมีรายได้เฉลี่ยราว 30 ล้านบาทต่อวัน อย่างไรก็ตาม ต้องติดตามปัจจัยลบ เรื่อง กฎอัยการศึก  ปัญหาเศรษฐกิจ และอัตราแลกเปลี่ยนค่าเงิน ของประเทศแถบยุโรป โดยที่ตลาดเอเชีย เช่นจีนเข้ามาเพิ่มทดแทน

ติดตามข่าวสาร ‘การเงิน’ คลิ๊กเลย>>>>>>>

MThai News
