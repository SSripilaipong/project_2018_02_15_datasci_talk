บทวิเคราะห์หุ้น วันนี้ โบรกฯคาด  SET  วันนี้ขยับบวก รับปัจจัยบวก “เฟด” ที่มีต่อการขยายตัวทางเศรษฐกิจของสหรัฐฯ
บล.ไอร่า  เปิดเผยว่า  ดัชนีหุ้นไทย  คาดมีโอกาสปรับขึ้น ภายใต้ปัจจัยหนุนจากมุมมองในเชิงบวกมากขึ้นของ  เฟด  ที่มีต่อการขยายตัวทางเศรษฐกิจของสหรัฐฯ

อย่างไรก็ตามยังแนะติดตามสถานการณ์การเมืองใน  กรีซ (-)  ภายใต้ความกังวลมาตรการความช่วยเหลือทางการเงินของ สหภาพยุโรป (EU)  และ กองทุนการเงินระหว่างประเทศ (IMF)  ต่อกรีซที่จะครบกำหนด 28/2/57 มูลค่า 240,000 ล้านยูโร (270,000 ล้านUSD)
ขณะที่ผู้นำคนใหม่ของกรีซเตรียมเจรจาครั้งใหม่เกี่ยวกับเงื่อนไขการชำระหนี้ของ กรีซ โดยหวังให้มีการลดหนี้ และยุติมาตรการรัดเข็มขัด คาดอาจเป็นปัจจัยกดดันหลังจากนี้ไป
….ทางด้านราคาน้ำมัน ยังอยู่ในระดับที่ต่ำ ซึ่งคาดยังกดดันหุ้นในกลุ่มพลังงาน โดยเฉพาะประเด็นที่มีผลต่อ Stock อย่างไรก็ตามเราคาดยังเป็นโอกาสในการเข้าลงทุนในช่วงราคาอ่อนตัวในหุ้น  PTT  และกลุ่มโรงกลั่นทั้ง  TOP, PTTGC, IRPC และ ESSO
ที่คาดหลังจากนี้ไปมีปัจจัยบวกจากประเด็นการปรับราคา ก๊าซ LPG  หน้าโรงแยกก๊าซ และโรงกลั่น ซึ่งคาดส่งผลดีต่อแนวโน้มการทำกำไรในอนาคต
…..ส่วนประเด็นในประเทศ คาดให้น้ำหนักเป็นบวกต่อ  Fund Flow  แม้ล่าสุดแรงซื้อสุทธิของต่างชาติจะลดลงเหลือ ประมาณ 750 ล้านบาท แต่ยอดซื้อสะสมในช่วง 1 สัปดาห์ที่ผ่านมากว่า 10,000 ล้านบาท
และทำให้ YTD ยอดขายสุทธิสะสมลดลงเหลือเพียง 3,500 ล้านบาท ขณะที่ยังแนะติดตามการเร่งรัดเบิกจ่ายงบประมาณของหน่วยงานต่างๆ เพื่อใช้กระตุ้นเศรษฐกิจ
รวมถึงประเด็น (1) การเก็งกำไรผลประกอบการ 4Q/57 ในกลุ่ม  Real Sector  หลังกลุ่มธนาคารประกาศไปแล้ว และ (2) การปรับโครงสร้างการบริหารในหน่วยงาน  กสทช.  จากการยุบหน่วยงาน  กทค.และ กสท.
โดยอำนาจจะไปอยู่ที่บอร์ด  กสทช.  ชุดเดียว ที่อาจส่งผลกระทบต่อการประมูลคลื่น 4G ของ  กสทช.  ให้ทันภายในเดือนสค. 58 ทั้งคลื่น 1800 MHz และ 900 MHz ที่จะหมดอายุสัมปทานในเดือน กย. 58

MThai News
