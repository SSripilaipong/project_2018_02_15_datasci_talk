เซอร์ชาร์จ ขึ้นไม่ขึ้น! ก .คมนาคม-แท็กซี่สุวรรณภูมิ  ยังไม่จบ เหตุความเห็นไม่ตรงกัน สัปดาห์หน้าเตรียมหารือต่อ
พล.อ.อ.ประจิน จั่นตอง รมว.คมนาคม  เปิดเผยว่า หลังการประชุมร่วมกันของ 3 หน่วยงาน  กระทรวงคมนาคม กรมการขนส่งทางบก และบริษัท ท่าอากาศยานไทย จำกัด (มหาชน) หรือ ทอท  ถึงเรื่อง  ค่าธรรมเนียมการให้บริการที่สนามบิน หรือ เซอร์ชาร์จ  และ  เรื่องการเก็บค่าสัมภาระเพิ่มเติม
ขณะนี้ยังไม่มีข้อสรุป เนื่องจากยังไม่มีข้อสรุปที่ตรงกัน โดยความเห็นในที่ประชุมมี 3 แนวทาง 1.ให้คงราคาเดิม 50 บาทต่อเที่ยว 2.ปรับเพิ่มระดับหนึ่ง 3.ให้เพิ่มตามที่แท็กซี่เสนอมา
ทางด้าน  ผู้ขับขี่แท็กซี่สนามบินสุวรรณภูมิ  เปิดเผยว่า อัตราที่ผู้ประกอบการแท็กซี่ได้เสนอให้พิจารณาค่าเซอร์ชาร์จรถแท็กซี่คันใหญ่อยู่ที่ 140-150 บาท ขณะเดียวกันก็อยากให้รถแท็กซี่คันปกติปรับขึ้นราคาด้วย รวมถึงให้มี การเก็บค่าธรรมเนียมเพิ่มเพียงอย่างเดียว ส่วนการเก็บค่าสัมภาระยังไม่ได้พิจารณา
อย่างไรก็ตาม  กระทรวงคมนาคม  ว่า มีความเป็นไปได้ว่ากระทรวงคมนาคม จะพิจารณาให้ปรับค่าธรรมเนียมการใช้บริการรถแท็กซี่ที่สนามบิน สำหรับรถแท็กซี่ 4 ประตู (รถเก๋ง) จาก 50 บาท เป็น 60 บาท ส่วนรถแท็กซี่ขนาดใหญ่ 5 ประตู จาก 50 บาท เป็น 90 บาท.
ซึ่งในสัปดาห์หน้า ตนพร้อมด้วย รมช.คมนาคม ปลัด และรองปลัดกระทรวงคมนาคม จะนัดหารือกันอีกครั้ง เพื่อหาแนวทางที่ดีที่สุด และอาจต้องขอความเห็นชอบจากหน่วยงานอื่นๆ ที่เกี่ยวข้องด้วย

MThai News
