สมาคมค้าทองคำ  เปิดเผยว่า ราคาทองคำเปิดตลาดวันนี้ ทองเเท่งขายออกบาทละ 19,600 บาท ส่วนราคาทองรูปพรรณขายออกบาทละ 20,000 บาท
สมาคมค้าทองคำ  เปิดเผยว่าราคาทองคำ เปิดตลาดวันนี้ ทองปรับลง 150 บาท
ทองคำแท่ง  รับซื้อคืนอยู่ที่บาทละ 19,500 บาท และขายออกที่บาทละ 19,600 บาท 
 ทองรูปพรรณ  รับซื้อคืนอยู่ที่บาทละ 19,222.88 และขายออกที่บาทละ 20,000 บาท
ส่วนทางด้าน  สัญญาทองคำตลาด COMEX (Commodity Exchange)  ส่งมอบเดือน ก.พ. ร่วงลง 31.3 ดอลลาร์ หรือ 2.43% ปิดที่ระดับ 1,255.90 ดอลลาร์/ออนซ์
โดยนักลงทุนเทขายสัญญาทองคำซึ่งเป็นสินทรัพย์ที่ปลอดภัย หลังจาก ธนาคารกลางสหรัฐฯ  หรือเฟดได้ปรับเพิ่มการประเมินเศรษฐกิจภายในประเทศ
แถลงการณ์ภายหลังการประชุมครั้งล่าสุดของเฟด ระบุว่า กิจกรรมด้านเศรษฐกิจมีการขยายตัวในอัตราที่แข็งแกร่งซึ่งเป็นการประเมินที่ดีขึ้นกว่าเดิมที่เฟดใช้คำว่า “ขยายตัวในอัตราปานกลาง”
ในปีที่แล้ว นอกจากนี้ เฟดระบุว่า การจ้างงานเพิ่มขึ้นอย่างมาก และอัตราว่างงานปรับตัวลดลง ขณะที่อัตราเงินเฟ้อยังคงปรับตัวต่ำกว่าเป้าหมายในระยะยาวที่เฟดกำหนดไว้
นอกจากนี้ สัญญาทองคำยังได้รับแรงกดดันหลังจากกระทรวงแรงงานสหรัฐฯ เปิดเผยว่า จำนวนผู้ขอรับสวัสดิการว่างงานครั้งแรกในรอบสัปดาห์ซึ่งสิ้นสุดวันที่ 24 ม.ค. ลดลง 43,000 ราย แตะ 265,000 ราย ซึ่งเป็นระดับต่ำสุดนับตั้งแต่เดือน เม.ย. 2543 และช่วยคลายความกังวลที่ว่าตลาดแรงงานอาจชะลอตัวลงในปีนี้.

ติดตามข่าวสาร ‘ราคาทองคำ’ คลิ๊กเลย>>>>>>>

MThai News
