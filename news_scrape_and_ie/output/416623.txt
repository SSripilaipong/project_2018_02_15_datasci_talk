สหภาพยุโรป  หรือ ‘ อียู ‘ ขยายเวลา มาตรการคว่ำาบาตร  ‘ รัสเซีย ‘ ออกไปถึงเดือนกันยายนปีนี้ แต่ยังไม่มีการกดดันเพิ่มเติม ด้าน ‘ สหรัฐ ‘ เห็นด้วย แต่ระบุบทลงโทษรอดูสถานการณ์ใน ยูเครน
ที่ประชุมรัฐมนตรี ‘อียู’ ยังคงคำสั่งห้ามเดินทาง และอายัดทรัพย์สินที่ประกาศไว้เมื่อปีที่แล้ว และในการประชุมครั้งถัดไปวันที่ 9 กุมภาพันธ์นี้ก็จะมีการพิจารณาใส่รายชื่อบุคคลลงในบัญชี คว่ำบาตรรัสเซีย เพิ่มเติมด้วย แต่อียูยังคงไม่เพิ่มมาตรการกดดัน
โดยที่รัฐบาล เยอรมนี  ชี้ว่า การออกบทลงโทษเพิ่มเติมจะต้องขึ้นอยู่กับสถานการณ์ในยูเครนว่ามีการรุกคืบของ กลุ่มแบ่งแยกดินแดน  ว่าจะต้องเพิ่มมาตรการกดดันหรือไม่ เช่นเดียวกับ สหรัฐ ฯ ที่ยังไม่มีแผนกดดันใดๆ เพิ่มเติมเช่นกัน
ในขณะที่ท่าทีของ ‘ กรีซ ‘ ถูกจับตามองเป็นพิเศษในการประชุมรัฐมนตรีอียูที่ กรุงบรัสเซลส์  หลังจากที่นายกรัฐมนตรี  อเล็กซิส ซีปราส  จากพรรคไซรีซา ซึ่งมีแนวคิดต่อต้านมาตรการรัดเข็มขัดเริ่มเข้าบริหารประเทศเมื่อวันที่ 26 มค.ที่ผ่านมา
ซึ่งรัฐบาลของกรีซติงอียูที่ไม่ปรึกษาก่อนจะขู่ลงโทษรัสเซียเพิ่มเติม โดยนายนิโกส กอตเซียส รัฐมนตรีต่างประเทศกรีซ ปฏิเสธชัดเจนว่าไม่มีเจตนา คัดค้านมาตรการคว่ำบาตรรัสเซีย และเรียกร้องให้รัสเซียหยุดสนับสนุนกลุ่มแบ่งแยกดินแดน

ติดตามความเคลื่อนไหว ‘เศรษฐกิจโลก’ คลิ๊กเลย>>>>>>>

MThai News
