‘ บุญรอดเทรดดิ้ง ‘ บุกตลาด ขนมขบเคี้ยว  จับมือ 3 พันธมิตร ‘ เฮสโก ฟู้ด ‘ และ ‘ ซังโกะ เซกะ ‘ ก่อตั้ง ‘ สิงห์ ซางโกะ ‘ ผลิตและจัดจำหน่ายขนมขบเคี้ยว ‘ เซมเบ้ ‘
นายภูริต ภิรมย์ภักดี กรรมการผู้จัดการ บริษัท บุญรอดเทรดดิ้ง จำกัด  เปิดเผยว่า บริษัทฯได้จับมือกับ 3 พันธมิตร ได้แก่  บริษัท เฮสโก ฟู้ด อินดัสทรี่ จำกัด  ที่มี  ดร.สุธาบดี  สัตตบุศย์  ประธานกรรมการ  และ  บริษัท ซังโกะ เซกะ จำกัด  ที่มีนาย ฮิโรโนริ ซาโตะ  เป็นประธานกรรมการบริหาร

เพื่อร่วมลงนามในสัญญาความร่วมมือระหว่าง 3 บริษัทฯ ก่อตั้ง  บริษัท สิงห์ ซางโกะ จำกัด  เพื่อผลิต และจัดจำหน่าย ขนมขบเคี้ยว  ประเภทข้าวอบกรอบ หรือ Rice Cracker ประเภท ‘ เซมเบ้ ‘ โดยใช้วัตถุดิบข้าวหอมมะลิคุณภาพสูงของไทย
โดยจะมีการขยายตลาดทั้งในประเทศ และภูมิภาค เอเชียตะวันออกเฉียงใต้  ซึ่งสิงห์พร้อมตั้งเป้าเป็นเบอร์ 1 ในตลาดขนมขบเคี้ยวข้าวอบกรอบอีกด้วย ทั้งนี้บริษัท ซังโกะ เซกะ จำกัด เป็นผู้ผลิตและจำหน่ายขนม ‘เซมเบ้’ อบกรอบ จากประเทศญี่ปุ่น

ติดตามข่าวสาร ‘การตลาด’ คลิ๊กเลย>>>>>>>

MThai News
