ธนาคารแห่งประเทศไทย  คาด  การส่งออก ไทยปี 58 ร่วง!  ต่ำกว่าเป้าหมายที่วางไว้ที่ 1% ส่วน การส่งออก ปี 57 ติดลบ 0.3% จากภาวะเศรษฐกิจโลกฟื้นตัวช้า
นายดอน นาครทรรพ ผู้อำนวยการ สำนักเศรษฐกิจมหภาค ฝ่ายนโยบายเศรษฐกิจการเงิน ธนาคารแห่งประเทศไทย หรือ ธปท.  เปิดเผยว่า ในปี 2558 มีโอกาสที่การส่งออกจะโตต่ำกว่าเป้าหมายที่วางไว้ที่ 1%
เนื่องจากราคาน้ำมันที่ปรับลดลง อาจทำให้ราคาสินค้าส่งออก 1 ใน 5 ของการส่งออกสินค้าทั้งหมด ซึ่งประกอบ          ปิโตรเครมี, มันสำปะหลัง, เคมีภัณฑ์, ยางพารา, และ ผลิตภัณฑ์ปิโตรเลียม  มีแนวโน้มที่ลดลง
ส่วน การส่งออก ในปี 2557 ติดลบ 0.3% โดยเป็นผลจากภาวะรวมของเศรษฐกิจโลกที่ยังฟื้นตัวอย่างช้าๆ ทางด้านการนำเข้าติดลบประมาณ 8.5% โดยส่วนใหญ่เป็นผลจากการนำเข้าน้ำมันดิบ ตามราคาน้ำมันโลกที่ลดลงรวมถึงการชะลอปริมาณการนำเข้าน้ำมันของโรงกลั่น เพราะคาดว่าราคาน้ำมันโลกอาจต่ำลงอีก
สำหรับดุลการค้าในปี 2557 เกินดุล 24,582 ล้านดอลลาร์ เนื่องจากราคาน้ำมันดิบที่ปรับลดลงมากส่งผลให้การนำเข้าหดตัวสูง ขณะที่การส่งออกขยายตัวได้เล็กน้อยตามการฟื้นตัวของเศรษฐกิจสหรัฐ และดุลบัญชีเดินสะพัดเกินดุล 14,231 ล้านดอลลาร์

ติดตามข่าวสาร การส่งออกทั้งหมด  คลิ๊กเลย>>>>>>>

MThai News
