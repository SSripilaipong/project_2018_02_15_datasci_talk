‘ หม่อมอุ๋ย ‘ ยังเชื่อ ‘ จีดีพี – ส่งออก ‘ โตได้ 4% ตามเป้า ระบุพอใจ ‘ แบงก์ชาติ ‘ รับมือ ค่าเงินบาท ได้ แม้เงินไหลเข้าเยอะ รวมถึงพร้อมดึง ญี่ปุ่น ร่วมมือสร้าง ทางรถไฟกัมพูชา-ไทย-พม่า
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า ยังเชื่อว่า ประมานการณ์เศรษฐกิจไทย  หรือ  จีดีพี  ในปีนี้จะขยายตัวได้ถึง 4% รวมถึงตัวเลข การส่งออก ของไทยจะโตได้ 4% ตามเป้าหมายที่วางไว้เช่นเดียวกัน หลังจากค่าเงินบาทยังทรงตัว

แม้จะมีเม็ดเงินจากต่างประเทศไหลเข้ามาประเทศไทยจำนวนมาก ซึ่งแสดงให้เห็นว่า ธนาคารแห่งประเทศไทย สามารถที่จะรับมือกับเม็ดเงินที่ไหลเข้ามาได้ ซึ่งทำให้ค่าเงินบาทไม่แข็งค่า ดังนั้นจึงส่งผลดีต่อการส่งออกของไทย
ขณะเดียวกัน ม.ร.ว.ปรีดิยาธร เปิดเผยเพิ่มเติมว่า รัฐบาลได้มีการหารือกับทางรัฐบาลญี่ปุ่นให้เข้าร่วมพัฒนาเส้นทางรถไฟจากภาคตะวันออกเชื่อมต่อไปยังภาคตะวันตก เส้นทางจากกัมพูชา ผ่านไทย ไปจนถึงพม่า
ซึ่งทางรัฐบาลญี่ปุ่นมีความสนใจที่จะเข้าร่วมดำเนินโครงการดังกล่าว ขณะนี้อยู่ระหว่างการหารือเรื่องรายละเอียดการร่วมกันพัฒนาเส้นทางรถไฟนั้นจะเป็นอย่างไร
นอกจากนี้ ในวันศุกร์ที่ผ่านมาทางรัฐบาลไทยได้ประชุมร่วมกับรัฐบาลพม่า และได้เชิญให้รัฐบาลญี่ปุ่นเข้าร่วมพัฒนานิคมอุตสาหกรรมทวาย ทั้งท่าเรือ และอุตสาหกรรมหนักอีกด้วย

ติดตาความเคลื่อนไหว ‘จีดีพีไทย’ คลิ๊กเลย>>>>>>>

MThai News
