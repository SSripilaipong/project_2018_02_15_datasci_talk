ส.อ.ท.  เตรียมขนเเรงงาน ส่งภาคการผลิตปีนี้ 5 เเสน อัตตรา จากยอดขอ  บีโอไอ  ปี 57 พุ่ง คาดยอดการจ้างงานปีนี้ จะเพิ่มขึ้น ราว 1 เเสนราย
นายสุชาติ จันทรานาคราช รองประธานสภาอุตสาหกรรมแห่งประเทศไทย หรือ ส.อ.ท.   ด้านแรงงาน  เปิดเผยว่า ยอดการจ้างงานปีนี้ จะเพิ่มขึ้น ราว 1 เเสนราย รวมถึงตัวเลขการขาดเเคลนเเรงงานที่ยังมีอยู่ในระบบ ทำให้รัฐบาลจะต้องหาแรงงานมาเพิ่มให้กับภาคการผลิตไม่ต่ำกว่า 5 แสนคน
เนื่องจาก ในปี 2557 มี ยอดขอรับการส่งเสริมการลงทุน จากคณะกรรมการส่งเสริมการลงทุน หรือ บีโอไอ ราว 2.2 ล้านล้านบาท สูงกว่าเป้าที่ตั้งไว้ราว 7 แสนล้านบาท
โดย  สอท.  ได้เสนอแนวทางการแก้ไขปัญหา 3 ด้านให้เเก่ รัฐบาล ได้แก่ การผ่อนคลายนำเข้าแรงงานต่างด้าว โดยขยายรวมไปถึงประเทศที่อยู่ไกลขึ้น เช่น บังกลาเทศ เวียดนาม อินโดนีเซีย การเพิ่มประสิทธิภาพแรงงาน ปรับปรุงระบบการบริหารจัดการ
ฝึกอบรมพัฒนาฝีมือแรงงาน นำเครื่องจักรมาใช้ในกระบวนการเกษตรมากขึ้นแทนแรงงานคนที่ปัจจุบันมีการใช้แรงงานสูงถึงร้อยละ 39 ของแรงงานทั้งประเทศ ซึ่งจะช่วยทำให้มีแรงงานจำนวนมากเข้าสู่ภาคการผลิตได้ และจะทำให้เศรษฐกิจรวมทั้งประเทศขยายตัวเพิ่มขึ้นอีกมาก
นอกจากนี้เห็นว่า  สภาปฏิรูปแห่งชาติ (สปช.)  ควรวางยุทธศาสตร์ในการปฏิรูปด้านแรงงานด้วย เพราะเป็นปัญหาที่สำคัญของประเทศ เนื่องจากไทยยังอยู่ในระดับต่ำอันดับที่ 57 ของโลก เป็นอันดับ 3 ของอาเซียน รองจากมาเลเซียและสิงคโปร์


ติดตามข่าวสาร แรงงานทั้งหมด  คลิ๊กเลย>>>>>>>

MThai News
