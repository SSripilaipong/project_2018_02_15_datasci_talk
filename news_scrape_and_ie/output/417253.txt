กกพ.  เผย เดือน พ.ค.-ส.ค. มีลุ้นค่าไฟลด! ระบุหาก ราคาน้ำมันดิบทรงตัว ในระดับ 50 เหรียญสหรัฐต่อบาร์เรล
นายวีระพล จิรประดิษฐกุล กรรมการกำกับกิจการพลังงาน หรือ กกพ.  เปิดเผยว่า  แนวโน้มค่าไฟฟ้าอัตโนมัติ หรือ Ft  งวดใหม่ เดือน  พ.ค.-ส.ค.  มีโอกาสที่ จะปรับลดลงได้ จากระดับ 58.96 สตางค์ต่อหน่วยในปัจจุบัน
หากราคาน้ำมันดิบทรงตัวอยู่ในระดับ 50 เหรียญสหรัฐต่อบาร์เรล ขณะที่  กกพ. อยู่ระหว่างการจัดทำโครงสร้างค่าไฟฟ้าฐานใหม่ ซึ่งพยายามจะทำให้แล้วเสร็จในงวดเดียวกันด้วย แต่ยังต้องดูองค์ประกอบทั้งการใช้ไฟฟ้า อัตราแลกเปลี่ยน

ส่วนการจัดทำโครงสร้างค่าไฟฟ้าฐานใหม่ในปี 58-60 นั้น  กกพ .ได้ดำเนินการมาอย่างต่อเนื่อง เพื่อให้ค่าไฟฟ้าสะท้อนต้นทุนที่แท้จริงมากที่สุด ซึ่ง  กกพ .ได้เริ่มศึกษามาตั้งแต่ปีที่แล้ว และจะพยายามให้ทันใช้ภายในงวดเดือน พ.ค.นี้ แต่  กกพ .ยังคงต้องการข้อมูลอีกพอสมควรโดยเฉพาะจากการไฟฟ้าต่างๆ
โดยเบื้องต้นคาดว่าค่าไฟฟ้าฐานที่จะปรับใหม่นั้น ไม่น่าจะสูงขึ้นจากเดิม เพราะมีการดูแลต้นทุนที่ดีขึ้น และมีประสิทธิภาพมากขึ้น โดยเฉพาะแนวโน้มของการลงทุนของการไฟฟ้าที่อาจจะเลื่อนออกไปหลังความต้องการใช้ไฟฟ้าเติบโตไม่มากนัก โดยเติบโตปีละ 1-2% จากเดิมที่เติบโตปีละ 4-5% แต่ทั้งนี้ ค่าไฟฟ้าฐานจะปรับลดลงเท่าใดนั้น ต้องใช้เวลาศึกษาระยะหนึ่ง

ติดตามข่าวสาร ค่าไฟฟ้าทั้งหมด  คลิ๊กเลย>>>>>>>

MThai News
