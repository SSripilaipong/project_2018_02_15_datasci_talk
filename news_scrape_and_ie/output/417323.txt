ธปท .ยืนยัน  อัตราเงินเฟ้อ  ไทยที่ติดลบ ในเดือนม.ค. มาจาก ราคาน้ำมันในตลาดโลก ระบุเศรษฐกิจปีนี้ยังโตได้ถึง4%
นายจิรเทพ เสนีวงศ์ ณ อยุธยา โฆษก ธนาคารแห่งประเทศไทย หรือ ธปท.  เปิดเผยว่า ตัวเลขดัชนีราคาผู้บริโภคทั่วไปเดือน ม.ค.ปีนี้ติดลบ 0.41% ซึ่งหากเทียบกับช่วงเดียวกันของปีก่อน จะติดลบประมาณ 0.59%
เเต่ถือว่าไม่หลุดกรอบที่ประมาณไว้ หากเทียบกับ เดือน ธ.ค 57 อัตราเงินเฟ้อ ยังเป็นไปตามที่  ธนาคารแห่งประเทศไทย ได้ประมาณการไว้ โดยมีสาเหตุหลักๆ มาจากราคาน้ำมันในตลาดโลกที่ปรับตัวลดลงอย่างต่อเนื่องฃ

ส่วนกรอบเป้าหมาย  เงินเฟ้อ  ปี 58 เฉลี่ยทั้งปีคาดว่าจะอยู่ที่ ราว 2.5 % บวกลบไม่เกิน 1.5 % หรือ อยู่ระหว่างกรอบ ประมาณ 1-4 %
อย่างไรก็ตาม เงินเฟ้อที่ปรับลดลงมานั้น เป็นผลมาจากด้านอุปทานคือราคาน้ำมัน ไม่ได้เป็นผลโดยตรงมาจากอุปสงค์หรือความต้องการบริโภคที่ลดลง
ซึ่งเงินเฟ้อที่ต่ำกว่าขอบเป้าหมาย  ธปท .เห็นว่าไม่ได้หมายความว่าไทยเข้าสู่ภาวะเงินฝืดแต่อย่างได เพราะ  เงินเฟ้อ  ต่ำจากราคาน้ำมันที่ปรับลดลงเป็นสำคัญ ขณะที่เศรษฐกิจปีนี้ยังมีแนวโน้มขยายตัวได้ที่ 4%

ติดตามข่าวสาร เงินเฟ้อต่อ คลิ๊กเลย>>>>>>>

MThai News
