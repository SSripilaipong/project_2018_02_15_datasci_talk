รถร่วม  เตรียมเข้ายื่นหนังสือต่อก. คมนาคม  เพื่อขอปรับขึ้นค่าโดยสารอีก 3 บาทหลังราคา แก๊สเอ็นจีวี ปรับขึ้นมา 1 บาทต่อกิโลกรัม พร้อมให้รัฐอุ้มใช้เอ็นจีวี 8.50 บาทต่อกิโลกรัม
นายวิทยา เปรมจิตร์ นายกสมาคมพัฒนา รถร่วม บริการเอกชน  เปิดเผยว่า ในวันนี้ (3 กพ.) กลุ่มผู้ประกอบการ รถร่วม จะเดินทางไปยื่นหนังสือต่อ กระทรวงคมนาคม  เพื่อขอให้พิจารณาปรับ ค่าโดยสาร  3 บาท และขอให้พิจารณาด่วนภายใน 1 สัปดาห์

ภายหลัง คณะกรรมการขนส่งทางบกกลาง ได้มีมติตั้งแต่ 23 มกราคม ให้ รถร่วม ปรับเพิ่มขึ้นค่าโดยสาร 1 บาท ประเภทรถร้อน และระยะละ 1 บาท ประเภทรถปรับอากาศ โดยให้มีผลใน 15 วัน หลังจากมีมติ ซึ่งหมายถึงว่า
จะใช้อัตราค่าโดยสารดังกล่าวได้ประมาณวันที่ 10 กุมภาพันธ์นี้ ซึ่งอัตราดังกล่าวไม่คุ้มต่อต้นทุนการเดินรถของผู้ประกอบการ รถร่วม โดยเฉพาะเมื่อมีการปรับเพิ่มราคาแก๊สเอ็นจีวีขึ้นอีก 1 บาทต่อกิโลกรัม
ทำให้ผู้ประกอบการ รถร่วม ต้องใช้เอ็นจีวีในราคา 10 บาท ซึ่งขณะนี้ได้เตรียมเคลื่อนไหวเรียกร้องให้รัฐช่วยเหลือให้ผู้ประกอบการได้ใช้แก๊สเอ็นจีวีในราคาเดิมคือ 8.50 บาทต่อกิโลกรัม ต่อไป

ติดตามข่าวสาร ‘ขนส่งมวลชน’ คลิ๊กเลย>>>>>>>

MThai News
