ผู้จัดการ  ตลาดหลักทรัพย์แห่งประเทศไทย หรือ ตลท.  เตรียมแถลงกรณีระบบ Internet Trading หรือ โปรแกรม Steaming เกิดขัดข้อง เผยกำลังเร่งตรวจสอบ
นางเกศรา มัญชุศรี กรรมการและผู้จัดการตลาดหลักทรัพย์แห่งประเทศไทย หรือ ตลท.  เปิดเผยว่า ขณะนี้ ตลท.อยู่ระหว่างการเร่งตรวจสอบ โปรเเกรม  Steaming  ที่เป็น


โปรเเกรมสำหรับการซื้อขายหุ้นผ่าน  Internet Trading  ซึ่งขณะนี้ไม่สามารถเข้าสู่ระบบได้ โดยระบุว่า หลังจากตรวจสอบจะมีการชี้แถลงข่าวทันที
อย่างไรก็ตาม ไม่น่าจะส่งผลกระทบต่อนักลงทุนมากนัก เพราะส่วนใหญ่จะมีวิธีการซื้อขายมากกว่า 1 ระบบ อาทิ การโทรหาเจ้าหน้าที่มาร์เก็ตติ้ง หรือติดต่อไปยังบริษัทหลักทรัพย์
ส่วนทางด้าน  นายกีรติ โกสีย์เจริญ กรรมการ บริษัท เซ็ทเทรด ดอทคอม  หรือ Settrade   เปิดเผยว่า ตั้งแต่เวลา 10.00 น. ระบบการซื้อขายของเซ็ทเทรด มีปัญหาเรื่องการล็อกอินทำให้ผู้ใช้บริการผ่านระบบเซ็ทเทรด ไม่สามารถส่งคำสังซื้อขายได้
โดยขณะนี้เซ็ทเทรดได้พยายามเร่งแก้ไขปัญหา ด้วยการเปลี่ยนไปใช้ระบบสำรองแทน ซึ่งขณะนี้บางบัญชีของลูกค้าเริ่มดำเนินการซื้อขายได้แล้ว
อย่างไรก็ตามยืนยันว่าระบบการซื้อขายที่มีปัญหาไม่ได้ส่งผลบกระทบต่อ มูลค่าการซื้อขายในช่วงเช้าของวันนี้ให้ลดลง เพราะมูลค่าการซื้อขายอยู่ในระดับนี้มาระยะหนึ่งแล้ว และหลังจากนี้เซ็ทเทรดจะเจรจากับบริษัทหลักทรัพย์ที่เป็นลูกค้าถึงแนวทางการแก้ไขต่อไป

MThai News
