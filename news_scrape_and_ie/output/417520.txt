ธนาคารกลางออสเตรเลีย  ประกาศ  ลดดอกเบี้ย  ลง 0.25% เหลือ 2.25% ต่ำสุดเป็นประวัติการณ์ คาดกันเงินฝืด กระตุ้นเศรษฐกิจ หลังจากคงดอกเบี้ยยาวมา 18 เดือน
เว็บไซท์ ‘ บลูมเบิร์ก ‘ ระบุว่า ธนาคารกลางออสเตรเลียลด อัตราดอกเบี้ยนโยบาย ลง 0.25% เหลือ 2.25% ต่ำสุดเป็นประวัติการณ์ เช่นเดียวกับธนาคารกลางหลายประเทศ ที่ใช้นโยบายผ่อนคลาย เพื่อป้องกันภาวะเงินฝืด และกระตุ้นเศรษฐกิจ

โดยการลดอัตราดอกเบี้ยดังกล่าว เหนือความคาดหมายของนักลงทุน และนักวิเคราะห์ โดยจาก นักวิเคราะห์ ทั้งหมด 29 คนที่สำรวจ มีนักวิเคราะห์เพียง 7 คนที่ให้ความเห็นว่า ธนาคารกลางออสเตรเลียจะตัดสินใจลดดอกเบี้ยในวันนี้
ในขณะเดียวกันการลดอัตราดอกเบี้ยนโยบายครั้งก่อนหน้านี้เกิดขึ้นเมื่อ 18 เดือนก่อน แสดงให้เห็นว่า การลดอัตราดอกเบี้ยของธนาคารกลางออสเตรเลียมักจะไม่เกิดขึ้นติดต่อกัน แต่อย่างไรก็ตาม ต้องขึ้นอยู่กับความจำเป็นในการกระตุ้นเศรษฐกิจ

ติดตามข่าวสาร ‘เศรษฐกิจรอบโลก’ คลิ๊กเลย>>>>>>>

MThai News
