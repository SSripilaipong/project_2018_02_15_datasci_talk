‘แจ๊ก หม่า’  เสียแชมป์ ศึก มหาเศรษฐีเเดนมังกร ตกลงไปอยู่อันดับ 3
สถาบันวิจัยหูรุ่น  ของประเทศจีน เผยผลการจัดอันดับความร่ำรวยเศรษฐีจีนประจำปี 2558 เมื่อวันที่ 3 ก.พ. พบว่า  นายแจ๊ก หม่า เจ้าของธุรกิจขายสินค้าผ่านทางออนไลน์ “อาลีบาบา”
เสียแชมป์ความร่ำรวยอันดับ 1 ในประเทศจีนไปเป็นที่เรียบร้อย โดยตกลงไปอยู่อันดับ 3 รวมทรัพย์สินคิดเป็นมูลค่า 24,500 ล้านดอลลาร์สหรัฐฯ หรือประมาณ 784,000 ล้านบาท ซึ่งคาดว่า การเสียแชมป์ความร่ำรวยในครั้งนี้ เนื่องจากประสบปัญหาการจำหน่ายสินค้าปลอม ซึ่งบริษัทเองก็ได้มีการแจ้งจับผู้ที่นำของปลอมมาปล่อยแล้วกว่า 400 ราย.
สำหรับผู้ที่แซงหน้าชิงอันดับ 1 ในปีนี้ คือ นายลี เหอจุน ผู้ก่อตั้งฮาเนอร์จี บริษัทด้านพลังงานน้ำ ลม และแสงอาทิตย์  ที่มีทรัพย์สินรวมมากกว่าปีก่อนถึง 3 เท่า คิดเป็นมูลค่ากว่า 26,000 ล้านดอลลาร์ หรือประมาณ 832,000 ล้านบาท
ส่วนที่ 2 ตกเป็นของ  นายหวาง เจียนหลิน เจ้าพ่อธุรกิจอสังหาริมทรัพย์วานดา กรุ๊ป  ที่มีทรัพย์สินคิดเป็นมูลค่า 25,000 ล้านดอลลาร์ หรือประมาณ 800,000 ล้านบาท

MThai News
