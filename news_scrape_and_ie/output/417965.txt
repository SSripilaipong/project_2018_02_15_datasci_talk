LINE  เขย่าตลาด ‘ อีคอมเมิร์ซ ‘ เปิดให้บริการ ‘ ร้านชำออนไลน์ ‘ เป็นครั้งแรกที่ประเทศไทย หลังทดลองตลาดมาร่วมปี เน้นสินค้าใช้ในชีวิตประจำวันเป็นหลัก มีส่วนลด ส่งฟรี
ไลน์ ประเทศไทย  หรือ  LINE  เปิดตัวบริการใหม่ ‘ร้านชำออนไลน์’ หรือ ‘ ถูกชัวร์ชัวร์ ‘ (Cheap Sure Sure) อย่างเป็นทางการในวันนี้ (4 กพ.) โดยเน้นสินค้าอุปโภคบริโภคในชีวิตประจำวัน เช่น น้ำดื่ม กาแฟ และบะหมี่สำเร็จรูป โดยมีส่วนลด และบริการส่งฟรี

โดยที่ ‘ร้านชำออนไลน์’ หรือ ‘ถูกชัวร์ชัวร์’ เริ่มเปิดบริการเฉพาะประเทศไทยเป็นที่แรก ซึ่งมีผู้ใช้งานถึง 33 ล้านราย โดยที่ยังไม่ได้มีการเปิดเผยแผนธุึรกิจว่าจะขยายไปยังตลาดประเทศอื่นๆ อย่างเช่น  ญี่ปุ่น  หรือไม่
โดยก่อนหน้านี้ไลน์ได้ทดลองตลาดอีคอมเมิร์ซมากว่าหนึ่งปี โดยร่วมเป็นพันธมิตรกับ  aCommerce  ผู้ให้บริการอีคอมเมิร์ซในอาเซียน ทำหน้าที่ดูแลจัดหา จัดเก็บ และส่งสินค้า โดยจากรายงานของ aCommerce มีสินค้า 8 รายการที่ประสบความสำเร็จ
ขายได้หมดในช่วงเวลาไม่นาน อย่างเช่นเครื่องสำอาง ‘ เมย์เบลลีน ‘ (Maybelline) และเคสโทรศัพท์ไอโฟนของ LINE เอง ซึ่งขายได้หมดภายในเวลาเพียง 25 นาที เท่านั้น โดยที่ผ่านมามีผู้สั่งซื้อประมาณ 5.5 ล้านราย ในช่วงอายุ 25-34 ปี
ในขณะที่ LINE ยังสามารถทำรายได้ในปี 56 ได้ถึง 338 ล้านดอลลาร์สหรัฐ จากการขายเกม และสติ๊กเกอร์ดิจิทัล ซึ่งเป็นผลจากการสร้างแพลตฟอร์มเพื่อเล่มเกม สนทนา และส่งสติ๊กเกอร์ ที่มีประสิทธิภาพ

ติดตามข่าวสาร ‘การตลาด’ คลิ๊กเลย>>>>>>>

MThai News
