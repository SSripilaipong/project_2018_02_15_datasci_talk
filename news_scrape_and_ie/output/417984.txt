กรุงไทย  ปิดระบบอิเล็กทรอนิกส์  ตี 2 ถึง 6 โมงเช้า  ในวันที่  8 ก.พ.  ระบุไม่สามารถทำธุรกรรมบางประเภทได้ รวมถึงฝากถอนเงินผ่านตู้เอทีเอ็ม
นางศิริพร นพวัฒนพงศ์ ผู้ช่วยกรรมการผู้จัดการใหญ่ สายงานการตลาดและสื่อสารองค์กร ธนาคารกรุงไทย หรือ KTB  เปิดเผยว่า ธนาคารจะทำการ ปิดระบบชั่วคราว (ในวันอาทิตย์ที่ 8 ก.พ. 2558 ช่วงเวลา 02.00–06.00 น.)

ส่งผลให้ลูกค้าของธนาคาร ไม่สามารถใช้บริการบางประเภท ได้แก่ ระบบ  Internet Banking  สำหรับลูกค้าทั่วไป หรือบริการ  KTB netbank  และสำหรับลูกค้าองค์กร หรือบริการ  KTB Corporate Online
รวมถึงการเบิกเงินหรือซื้อสินค้าโดย  บัตรเดบิต  การให้บริการฝากถอนเงินผ่านเครื่อง  เอทีเอ็มและเอดีเอ็ม  บริการ KTB BIZ Payment จุด Booth Exchange ที่ท่าอากาศยานดอนเมืองรวมทั้ง Contact Center เฉพาะด้านบัญชี
เพื่อทำการพัฒนาระบบ และเพิ่มประสิทธิภาพการทำงานของระบบอิเล็กทรอนิกส์ รองรับการขยายตัวของลูกค้า และธุรกรรมทางการเงินที่จะเพิ่มขึ้นอย่างต่อเนื่อง รวมทั้งยกระดับคุณภาพบริการลูกค้าให้มีประสิทธิภาพมากขึ้นอีกด้วย

MThai News
