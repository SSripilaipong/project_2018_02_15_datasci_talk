กยศ.  ทุบโต๊ะ ลูกหนี้เก่า 1.3 ล้านราย หากค้างชำระเกิน 5 งวด ฟ้อง! พร้อมออกหลักเกณฑ์ผู้กู้ใหม่ ปีนี้
ดร.ฑิตติมา วิชัยรัตน์ ผู้จัดการกองทุนเงินให้กู้ยืมเพื่อการศึกษา หรือ กยศ.  เปิดเผยว่า ปัจจุบันยังมีผู้ค้างชำระหนี้กว่า 1.3 ล้านคน ซึ่งในช่วงที่ผ่านมา  กยศ.  ได้เพิ่มแรงจูงใจลดหนี้ 3% ของเงินต้น รวมถึงลดค่าธรรมเนียมในการปรับ 50%
แม้จะทำให้ยอดการค้างชำระลดลงจากเดิม 1.7 ล้านคน เหลือ 1.3 ล้านคน หรือลดลงประมาณ 4 แสนคน แต่จำนวนนี้มีวงเงินค้างชำระรวมกว่า 1.4 หมื่นล้านบาท จากผู้กู้ทั้งหมด 2.9 ล้านรายฃ
จึงได้มีการ ปรับหลักเกณฑ์ใหม่โดยการกู้ยืม ผ่าน  กยศ. ใ นปี 2558 จะกำหนดเกรดเฉลี่ยผู้กู้ 2.00 ขึ้นไปเนื่องจาก มองว่านักศึกษามีเเนวโน้ม ความรับผิดชอบในการชำระเงินสูงกว่า นักศึกษาที่ได้เกรดเฉลี่ยต่ำกว่าเกณฑ์ดังกล่าว
นอกจากนี้ ได้ร่วมลงนามความร่วมมือกับ  น.ส.รื่นวดี สุวรรณมงคล อธิบดีกรมบังคับคดี  จัดโครงการไกล่เกลี่ยลูกหนี้ ตามคำพิพากษาในชั้นบังคับคดี เพื่อเพิ่มช่องทางในการชำระหนี้ให้แก่ลูกหนี้ตามคำพิพากษา
โดยวัตถุประสงค์หลักๆของระเบียบก็คือ เน้นให้ผู้กู้ที่จะมาขอผ่อนชำระนั้นต้องผ่อนให้เสร็จก่อนระยะเวลาบังคับคดี ไม่น้อยกว่า 3 ปี เพราะผู้กู้มีหน้าที่จะต้องผ่อนชำระหนี้หลังจากเรียนจบมาแล้ว 2 ปี ก็จะชำระหนี้เป็นเวลา 15 ปี
ถ้าผู้กู้ไม่มาชำระหนี้ ติดต่อเป็นระยะเวลา 4 ปี 5 งวด ก็จะถูกบอกเลิกสัญญาและ ถูกดำเนินคดี ฉะนั้นการไกล่เกลี่ยสามารถช่วยผู้กู้ได้ และครั้งนี้ถือเป็นครั้งแรก เป็นการนำร่องในปี 2558

MThai News
