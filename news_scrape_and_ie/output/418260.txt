ผู้ประกอบการอิเล็กทรอนิกส์ รายใหญ่อย่าง  โซนี่  เตรียม ปลดพนักงาน สมาร์ทโฟนอีก 1,100 คน ถึงแม้ยอดขายกระเตื้อง ขาดทุนลดลงจาก เงินเยน ที่อ่อนค่า
โซนี่  ได้ปรับประมานการณ์ ผลประกอบการ ตลอดปีงบประมาณล่าสุด ซึ่งจะคำนวนจนถึงช่วงเดือนมีนาคม ที่คาดว่าน่าจะขาดทุนน้อยลง โดยได้ปรับตัวเลขมาเป็น 170,000 ล้านเยน จากเดิมที่คาดว่าจะมีตัวเลขขาดทุนอยู่ที่ 230,000 ล้านเยน

โดยที่ยักษ์ใหญ่แดนปลาดิบ กำลังพยายาม ปรับโครงสร้าง บริษัทครั้งใหญ่ โดยมีการ เลิกจ้างพนักงาน จำนวนมาก ล้มธุรกิจ คอมพิวเตอร์แล็ปท็อป  รวมถึงกำลังขายสำนักงานของ โซนี่ ในแมนฮัตตัน เพื่อหาหนทางหนีให้พ้นสภาวะขาดทุน
ซึ่งแผนแรก ๆ คือการประกาศเลิกจ้างพนักงานอีก 1,100 ตำแหน่งในหมวดธุรกิจสมาร์ทโฟน หลังจากที่ก่อนหน้านี้เคยประกาศในลักษณะเดียวกันไปแล้ว 1,000 ตำแหน่ง ซึ่งนั่นจะทำให้สายงานธุรกิจนี้ต้องสูญเสียบุคลากรไปราว 1 ใน 3
ถึงแม้ว่าที่ผ่านมา การอ่อนค่าลงของเงินเยน ก่อให้เกิดผลดีกับบริษัท เนื่องจากช่วยเพิ่มมูลค่าของรายได้จากต่างประเทศ ที่มาจากการส่งออกสินค้า รวมถึงการเพิ่มขึ้นของจำนวนยอดขายของสมาร์ทโฟนนั้นปรับตัวเพิ่มสูงขึ้น
ทั้งนี้ผลประกอบการในไตรมาส 3 ที่ผ่านมา น่าจะมีกำไรสุทธิ 89,000 ล้านเยน มากกว่าช่วงเดียวกันปีก่อน ส่วนกำไรจากการดำเนินงานอยู่ที่ 178,300 พันล้านเยน ขณะที่ยอดขายโดยรวมโตขึ้น 6.1% ที่ 2.55 ล้านล้านเยน
สำหรับผลประกอบการงวด 9 เดือนจนถึงธันวาคมปี 57 ที่ผ่านมา ประเมินว่าน่าจะขาดทุน 201,000 ล้านเยน สวนทางกับช่วงเวลาเดียวกันของปีก่อนที่เคยมีกำไร 99,000 พันล้านเยน

ติดตามความเคลื่อนไหว ‘เศรษฐกิจรอบโลก’ คลิ๊กเลย>>>>>>>

Mthai News
