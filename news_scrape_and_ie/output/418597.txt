ทองลง  50 บาท! ทองรูปพรรณขายออกบาทละ 19,950 บาท นักลงทุนแห่ ! ลงทุนในหุ้น หลังทองโลกร่วง.
สมาคมค้าทองคำ  ประกาศราคาทองเปิดตลาด ราคาทองปรับลดลง 50 บาท
ราคาทองคำแท่ง  รับซื้อคืนอยู่ที่บาทละ 19,450 บาท และขายออกที่บาทละ 19,550 บาท
ส่วนทองรูปพรรณ  รับซื้อคืนอยู่ที่บาทละ 19,162.24 และขายออกที่บาทละ 19,950 บาท

สัญญาทองคำตลาดนิวยอร์ก  ปิดลบเมื่อคืนนี้ (5 กุมภาพันธ์ 2558)  สัญญาทองคำตลาด COMEX  (Commodity Exchange) ส่งมอบเดือนเม.ย. ลดลง 1.8 ดอลลาร์ หรือ 0.14% ปิดที่ 1,262.70 ดอลลาร์/ออนซ์
ทั้งนี้ นักลงทุนเทขายสัญญาทองคำและหันไปลงทุนในตลาดหุ้นอย่างคึกคัก หลังจากกระทรวงแรงงานสหรัฐฯ ระบุว่า จำนวนผู้ขอรับสวัสดิการว่างงานครั้งแรกในรอบสัปดาห์ซึ่งสิ้นสุดวันที่ 31 ม.ค. เพิ่มขึ้น 11,000 ราย สู่ระดับ 278,000 ราย.

MThai News
