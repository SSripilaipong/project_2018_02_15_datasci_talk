ขสมก.  คงราคา รถเมล์เอ็นจีวี  3.65 ล้านบาท .ยืนยันราคาเป็นกลาง และคาดเสนอราคารอบใหม่ไม่เกิน 20 ม.ค. 5 8
นางปราณี ศุกระศร รักษาการผู้อำนวยการองค์การขนส่งมวลชนกรุงเทพ หรือ ขสมก.   เปิดเผยว่า องค์การขนส่งมวลชนกรุงเทพ เปิดขายซองประกวดราคาจัดซื้อรถโดยสารใช้ก๊าซธรรมชาติ NGV จำนวน 489 คัน
ด้วยวิธีการทางอิเล็กทรอนิกส์ รอบใหม่ ระหว่างวันที่ 9 – 13 ก.พ.นี้ ยื่นเอกสารวันที่ 25 ก.พ.นี้ และคาดว่าจะยื่นเสนอราคาได้ไม่เกินวันที่ 20 มี.ค.58

ซึ่ง  ขสมก. ยังคงราคากลางตามเดิมที่คันละ 3.65 ล้านบาท รวมเป็นมูลค่า 1,784,850,000 บาท เนื่องจากไม่มีผู้โต้แย้ง พร้อมยืนยันว่าวิธีการกำหนดราคากลางเป็นราคาตลาดที่คณะกรรมการกำหนดราคากลาง
ได้สอบถามข้อมูลจากผู้ผลิตทั้งจากยุโรปและเอเชีย โดยคำนวณจากราคานำเข้า บวกอากรนำเข้า 40% รวมภาษีมูลค่าเพิ่ม 7% ค่าดำเนินการ และค่าตอบแทนการรับประกันซ่อมบำรุง 5 ปีแล้ว
ทั้งนี้  ขสมก.  คาดว่ารายเก่าอย่างน้อย 3 รายเดิมที่ยื่นประกวดราคาน่าจะเข้ามายื่นประกวดราคาใหม่ ขอยืนยันว่าวิธีการหาราคากลางถูกต้อง
อย่างไรก็ตาม หากรอบนี้ไม่มีเอกชนรายใดเข้ามาประกวดราคาทาง  ขสมก .จะใช้วิธีปรับปรุงรถเก่า หรือให้เอกชนนำเข้ารถใหม่เข้ามาทดแทนรถเก่า เพื่อมาให้บริการกับประชาชน

MThai News
