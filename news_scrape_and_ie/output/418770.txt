ธนาคารกรุงเทพ  จัดสรรเงินสดบริการลูกค้า 35,000 ล้านบาท ผ่านสาข าธนาคาร ทั้งหมด 1,200 แห่ง  ATM  อีกกว่า 9,000 แห่งทั่วประเทศ
ธนาคารกรุงเทพ จำกัด (มหาชน)  เปิดเผยว่า ในช่วง เทศกาลตรุษจีน  ปี 2558 ทางธนาคารได้มีการสำรองเงินสดไว้ให้บริการแก่ลูกค้าเพิ่มเติมจากภาวะปกติโดยรวมทั้งสิ้นประมาณ 35,000 ล้านบาท
ผ่านสาขา ธนาคาร สาขาไมโคร ภายในห้างสรรพสินค้ากว่า 1,200 แห่ง และช่องทางบริการ เอทีเอ็ม ที่มีกว่า 9,000 จุดทั่วประเทศ พร้อมกำหนดแผนดูแลการเติมเงินสดในตู้เอทีเอ็มเป็นพิเศษ
เพื่อรองรับปริมาณความต้องการเงินสดของประชาชนสำหรับใช้จ่ายในช่วง  เทศกาลตรุษจีน  ปีนี้ ของลูกค้าที่มีจำนวนมากขึ้นพร้อมสำรองธนบัตรใหม่บางส่วนสำหรับใช้เป็นเงินอั่งเปามอบเป็นธรรมเนียมในเทศกาลปีใหม่จีน
นอกจากนี้ ทางธนาคารยังได้เตรียมความพร้อมสำหรับดำเนินการเพิ่มความถี่ในการเติมเงินยังตู้บัวหลวงเอทีเอ็มเป็นกรณีพิเศษอีกด้วย เพราะฉะนั้นลูกค้าของธนาคารจึงมั่นใจได้ว่าจะสามารถเบิกถอนเงินสดมาใช้ในช่วงเทศกาลดังกล่าวได้อย่างสบายใจ

MThai News
