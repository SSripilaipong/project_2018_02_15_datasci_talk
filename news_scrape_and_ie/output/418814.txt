‘หม่อมอุ๋ย ‘ ฟันธงไม่กระตุ้นศก.รอบสอง ย้ำประเทศเริ่มฟื้นตัวตามเป้าหมาย การใช้จ่ายภาคครัวเรือน เดือนเเรกของปี สูง 5.8 แสนลบ.
ม.ร.ว.ปรีดิยาธร เทวกุล รองนายกรัฐมนตรี ฝ่ายเศรษฐกิจ  เปิดเผยว่า ยังไม่มีความจำเป็น เข้าไปกระตุ้นเศรษฐกิจในรอบที่ 2 เนื่องจาก จากที่รัฐบาลได้ออกมาตรกระตุ้นเศรษฐกิจรอบแรกไปในช่วงเดือน ต.ค.57
ส่งผลต่อเศรษฐกิจภายในประเทศเริ่มฟื้นตัวขึ้น ตามเป้าหมาย เห็นได้จากตัวเลขการใช้จ่ายภาคครัวเรือน โดยเฉพาะในเดือน ม.ค.58 ประชาชนมีการใช้จ่ายสูงถึง 5.8 แสนล้านบาท
ทำให้สามารถจัดเก็บภาษีมูลค่าเพิ่มได้ถึง 4.01 หมื่นล้านบาท จากปี 56 อยู่ที่ 3.6 หมื่นล้านบาท มีปัจจัยมาจากในเรื่องของราคาน้ำมันที่ปรับตัวดลง, การช่วยเหลือชาวสวนยางในวงเงินรวม 8,500 ล้านบาท
และการอนุมัติการประกอบกิจการโรงงานของ  กระทรวงอุตสาหกรรม  การเปิดโรงงานใหม่เพิ่มขึ้นทำให้เกิดการจ้างงานที่เพิ่มขึ้นตามไปด้วย อย่างไรก็ตาม ก็พยายามใช้เงินให้ครบและลงไปในทุกภาคส่วน เพื่อให้เศรษฐกิจฟื้นตัวดีขึ้น โดยไม่ให้เสียเปล่า
นอกจากนี้  รองนายกรัฐมนตรี  กล่าวว่า รัฐบาลจะยังคงเข้าไปช่วยเหลือชาวนา, ชาวสวนยางอย่างต่อเนื่อง ซึ่งที่ผ่านมา  ครม. ได้อนุมัติโครงการช่วยเหลือชาวนา ในส่วนของพื้นที่แห้งแล้งซ้ำซากที่มีอยู่ 3,062 ตำบล โดยช่วยเหลือตำบลละ 1 ล้านบาท
เพื่อช่วยให้เกิดการลดต้นทุนการผลิต และมีเงินเข้าสู่ระบบมากขึ้น  รวมถึงโครงการสนับสนุนสินเชื่อเกษตรกรชาวสวนยางรายย่อยไม่เกินครอบครัวละ 1 แสนบาท เพื่อให้นำไปใช้ปรับปรุงต้นยาง หรือประกอบกิจการอื่นๆ
โดยขณะนี้มีผู้มายืนขอแล้ว 1 แสนราย และมีการอนุมัติ 1.5 หมื่นราย โดยที่เหลือรัฐบาลจะเร่งอนุมัติให้เร็วขึ้น เพื่อให้เกษตรกรมีเงินไปลงทุนในฤดูกาลหน้า
ประกอบการการลงทุนกระตุ้นเศรษฐกิจให้เกิดการก่อสร้าง-ซ่อมแซม โรงเรียน ศาลา สถานีอนามัยทั่วประเทศ ซึ่งมีวงเงินลงทุนจำนวน 2.3 หมื่นล้านบาท
ส่วนในเรื่องของอัตราดอกเบี้ยนโยบายนั้น มองว่าหากอัตราดอกเบี้ยปรับลดลง จะช่วยส่งผลดีเศรษฐกิจภายในประเทศ และส่งผลมายังตลาดหุ้นไทยด้วย แต่อย่างไรก็ตาม
รัฐบาลไม่ได้กดดันการทำงานของ  คณะกรรมการนโยบายการเงิน หรือ กนง.  ซึ่ง  กนง. เป็นผู้ทรงคุณวุฒิ ที่จะตัดสินในเรื่องดังกล่าวได้ โดย การประชุมกนง. ที่ผ่านมาได้คงอัตราดอกเบี้ยไว้ที่ 2%
อย่างไรก็ตาม รัฐบาลได้เข้าไปเร่งการใช้จ่ายภาครัฐ โดยเฉพาะ การลงทุนโครงสร้างพื้นฐาน  ยังมีความล่าช้า ที่อยู่ในระดับ12% ของงบลงทุนทั้งปี โดยจะผลักดันให้เพิ่มขึ้นเป็น 30% ภายในเดือนมี.ค.นี้

MThai News
