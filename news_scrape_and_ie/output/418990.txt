นายก สมาคมชาวสวนยาง แห่งประเทศไทย เร่งผลักดันอาชีพเลี้ยง  โคขุน  สู้ยางราคาตกต่ำ สร้างวิธีคิด เกษตรกร ปรับตัวสร้างรายได้ที่เพิ่มขึ้น
องค์การบริหารส่วนตำบลดุสิต  สมาคมชาวสวนยางแห่งประเทศไทย พร้อมด้วย  นายพีระศักดิ์ หินเมืองเก่า ผู้ว่าราชการจังหวัดนครศรีธรรมราช  และ สำนักงานปศุสัตว์จังหวัดนครศรีธรรมราช

เร่งจัดโครงการจัดการประกวดโคเนื้อชิงแชมป์ภาคใต้ ประจำปี 2558 ชิงถ้วยพระราชทาน สมเด็จพระเทพรัตนราชสุดาฯ สยามบรมราชกุมารี โดยมีวัตถุประสงค์เพื่อถ่ายทอดองค์ความรู้ในการปรับปรุงและพัฒนาสายพันธุ์โคเนื้อ หรือโดขุน
สู่เกษตรกรผู้เลี้ยงโคเนื้อในพื้นที่ภาคใต้ เพื่อสนับสนุนการประกอบอาชีพการเลี้ยงโคเนื้อและเป็นการอนุรักษ์แม่โคเนื้อพันธุ์ดีไม่ให้ถูกทำลาย ขณะที่  นายสมยศ รักษาวงศ์ นายกสมาคมชาวสวนยางแห่งประเทศไทย
ระบุว่า เป็นโอกาสที่ชาวสวนยางปรับเปลี่ยนวิธีคิด และการปรับตัวไปสร้างอาชีพที่ดีกว่าให้กับตนเอง ซึ่งอาชีพการเลี้ยงโคขุน โคเนื้อ เป็นอาชีพทางเลือกที่สร้างรายได้ให้เป็นอย่างดี โดยโค 1 ตัวสามารถสร้างมูลค่าเนื้อให้เดือนละ 1 พันบาทเศษต่อตัว
และถ้าเลี้ยงเพิ่มมากขึ้นจะมีรายได้มากขึ้นเฉลี่ยโคเนื้อต่อ 1 ตัวราคาประมาณ 1 แสนบาท ดังนั้น เป็นโอกาสในการสร้างรายได้ที่สำคัญที่จะต้องมาร่วมกันคิดและสร้างโอกาสให้กับตัวเอง
และในปีนี้จะมีการจัดประกวดโคเนื้อที่เพื่อร่วมกันรณรงค์การสร้างอาชีพในพื้นที่ ในวันที่ 14 กุมภาพันธ์ 2558 เริ่มเวลา 08.30 น. เป็นต้นไป ณ สนาม โรงเรียนวัดวังรีบุญเลิศ  หมู่ที่ 5 ต.ดุสิต อ.ถ้ำพรรณรา จ.นครศรีธรรมราช

