แม่ค้า’ออนไลน์’ มีหนาว !! พณ.ดีเดย์ 30 วันจดทะเบียนร้านค้าเพื่อเเสดงตัวตน ป้องกันแม่ค้าเถื่อน..
นายวิชัย โภชนกิจ รองอธิบดีกรมพัฒนาธุรกิจการค้า เปิดเผยว่า  ได้มีการขอแจ้งเตือนไปยังผู้ประกอบการ  พาณิชย์อิเล็กทรอนิกส์  ที่เปิดร้านค้าขายสินค้าออนไลน์ ให้มายื่น  จดทะเบียนพาณิชย์  ให้ถูกต้องภายใน 30 วัน
จากวันที่ได้ประกอบธุรกิจ หากไม่ดำเนินการกรมจะบังคับใช้กฎหมายอย่างจริงจังตาม   พ.ร.บ.ทะเบียนพาณิชย์ พ.ศ.2499   และจะขอความร่วมมือไปยังตลาดกลางพาณิชย์อิเล็กทรอนิกส์ สมาคมผู้ประกอบการพาณิชย์อิเล็กทรอนิกส์

สมาคมผู้ดูแลเว็บไทย  และหน่วยงานที่เกี่ยวข้องไม่ต่ออายุการให้บริการแก่ผู้ประกอบการและเว็บไซต์รายนั้นๆ ซึ่งหาก จดทะเบียนให้ถูกต้อง จะถือเป็นคนขายสินค้าเถื่อน เป็นเว็บไซต์เถื่อน ไม่น่าเชื่อถือ เพราะระบุตัวตนไม่ได้
ผู้บริโภคก็ไม่ควรให้ความเชื่อถือในการเข้าไปเลือกซื้อสินค้า ซึ่งถือเป็นมาตรการที่จะช่วยป้องกันไม่ให้ผู้บริโภคโดนเอารัดเอาเปรียบ และถูกโกง เพราะไม่มีหลักประกันอันใดในการพิสูจน์ว่าคนขายตั้งใจที่จะทำธุรกิจออนไลน์จริง แต่ถ้ามาจดทะเบียนให้ถูกต้องก็จะถือว่าผู้บริโภคเชื่อถือได้
อย่างไรก็ตาม มาตรการดังกล่าวเป็นการเพิ่มความเข้มงวดในการดูแลการค้าขายออนไลน์ที่กำลังขยายตัวเพิ่มมากขึ้น และสอดคล้องกับนโยบายของรัฐบาลที่ต้องการสนับสนุนเศรษฐกิจดิจิตอล
ซึ่งกรมจะเร่งสนับสนุนให้  ผู้ประกอบการขนาดกลางและเล็ก หรือ เอสเอ็มอี  –  ขายของทางออนไลน์ หรือ อี-คอมเมิร์ซ  ในการขยายตลาดและขยายธุรกิจ ทั้งในและต่างประเทศ โดยมีแผนที่จะฝึกอบรมตั้งแต่เริ่มต้นการทำธุรกิจไปจนถึงการฝึกอบรมขั้นสูงสำหรับผู้ประกอบการที่ทำธุรกิจอี – คอมเมิร์ซมาแล้ว

MThai News
