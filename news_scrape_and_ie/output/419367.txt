ซีทีเอช  ฟ้อง กสทช.  หลังบอกเลิกสัญญาให้ บริการโทรทัศน์บอกรับสมาชิก  รวมถึงถกประเด็นการ เรียงช่องทีวี ใหม่ตามที่  ทรู ร้องขอ ย้ำประโยชน์ผู้บริโภค
นางสาวสุภิญญา กลางณรงค์ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช.  เปิดเผยว่า ในวันนี้ (9 กพ.) ที่ประชุม คณะกรรมการกิจการกระจายเสียงและกิจการโทรทัศน์ หรือ กสท.
จะกำหนดแนวทางการดำเนิน คดีปกครอง  ตามที่  บ. ซีทีเอช เคเบิล ทีวี จำกัด  ได้ยื่นฟ้องกสท.เพื่อขอให้เพิกถอนคำสั่ง ฉบับลงวันที่ 1 กย.57 เรื่องขอให้ระงับการกระทำที่เป็นการเอาเปรียบผู้บริโภค และเพิกถอนมติในการประชุมกสท. ครั้งที่ 33/57

วันที่ 13 สค. 57 วาระ 4.9 เรื่องร้องเรียน กรณีขอให้ บ.ซีทีเอชฯ ตรวจสอบการชำระค่าใช้บริการ พร้อมชำระค่าเสียหาย และยกเลิกสัญญาการใช้บริการ ซึ่งนางสาวสุภิญญา จะขอเสนอเป็นตัวแทนกสท. ดำเนินคดี
เพราะเป็นเรื่องร้องเรียนที่ผ่านการพิจารณาจากคณะอนุกรรมการคุ้มครองผู้บริโภคฯ ที่ตนเป็นประธานคณะอนุกรรมการฯ รวมทั้งเพื่อต้องการให้เป็นบรรทัดฐานต่อคดีที่จะกระทบกับผู้บริโภคต่อไป ขณะนี้สำนักงานได้รับเรื่องร้องเรียน
ที่เกี่ยวข้องกับกิจการทีวีแบบบอกรับสมาชิก หรือเพย์ทีวีแล้วกว่า 30 กรณี อย่างไรก็ตามตนอยากเสนอให้บริษัทมีมาตรการหรือแนวทางการคุ้มครองผู้บริโภคมากกว่านี้ พร้อมทั้งดำเนินการประกาศ กสทช. มาตรฐานสัญญาการให้บริการโทรทัศน์แบบบอกรับสมาชิก และ กฎหมายอื่นที่เกี่ยวข้องด้วย
รวมถึงกสท. เตรียมพิจารณาความเห็นของ  บ.ทรู วิชั่นส์ กรุ๊ป จำกัด  และกลุ่มผู้ประกอบการโครงข่ายดาวเทียม ที่ขอคัดค้านและขอให้ทบทวนร่างประกาศ กสทช. เรื่องหลักเกณฑ์การจัดลำดับบริการโทรทัศน์ หรือร่างเรียงเลขลำดับเลขช่องใหม่
โดยมี 3 แนวทาง ได้แก่ ประกาศฉบับนี้ควรมีผลบังคับใช้กับทุกราย และกรรมการบางคนมีความเห็นเพิ่มเติมว่า ควรกำหนดบทเฉพาะกาลเพื่อยกเว้นให้ผู้ประกอบกิจการรายเดิม ตามมาตรา 75 แห่ง พรบ.ประกอบกิจการฯ 51
แต่ความเห็นส่วนตัวเห็นว่า หากบังคับใช้ประกาศฉบับใหม่นี้หรือไม่ 10 ช่องแรกใช้กับทุกรายเหมือนกัน ก็ควรมีผลกับทุกรายการเหมือนกันหมด ซึ่งน่าจะเป็นผลดีต่อมาตรฐานช่องทีวี และผู้บริโภคมากกว่า

ติดตามข่าวสาร ‘กสทช.’ ได้ที่นี่>>>>>>>

MThai News
