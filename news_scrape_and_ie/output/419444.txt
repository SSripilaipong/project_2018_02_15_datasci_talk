สถาบันคุ้มครองเงินฝาก  เตรียมลดการ  คุ้มครองเงินฝาก  ลงเหลือเพียง 25 ล้านบาท จากเดิม 50 ล้านบาท เริ่มสค.57 พร้อมปรับแก้  พ.ร.บ.สถาบันคุ้มครองเงินฝาก
นายสรสิทธิ์ สุนทรเกศ ผู้อำนวยการสถาบันคุ้มครองเงินฝาก  เปิดเผยว่า ต้องเร่งสร้างความเข้าใจเรื่องการคุ้มครองเงินฝากให้แก่ผู้ฝากเงิน เนื่องจากทยอยลดคุ้มครองเงินฝากเหลือ 25 ล้านบาท จากเดิมวงเงิน 50 ล้านบาท ในเดือนสิงหาคมนี้

อย่างไรก็ตาม ยอดเงินฝากของรายย่อยไม่เกิน 1 ล้านบาท มีสัดส่วนประมาณร้อยละ 98.23 ของผู้ฝากเงินทั้งหมด 65.7 ล้านราย 
สำหรับคนที่มีเงินฝากเกิน 25 ล้านบาท มีสัดส่วนเพียงร้อยละ 0.02 ของเงินฝากทั้งระบบ จำนวน 1.2 ล้านรายเท่านั้น
ด้านนาย นริศ ชัยสูตร ประธานกรรมการสถาบันคุ้มครองเงินฝาก  เปิดเผยว่า เพื่อสร้างความเชื่อมั่นให้กับผู้ฝากเงิน จึงเตรียมเสนอแก้ไข พ.ร.บ.สถาบันคุ้มครองเงินฝาก ในกระบวนการจ่ายเงินคืนให้ผู้ฝากเงินเมื่อเกิดปัญหาวิกฤตสถาบันการเงิน
จนต้องถอนใบอนุญาต จากปัจจุบันกำหนดไม่เกิน 90 วัน โดยผู้ฝากเงินไม่ต้องยื่นคำขอพร้อมกับพยานหลักฐาน เหมือนกับต่างประเทศ หาก สถาบันการเงิน ปิด ก็จะจ่ายเงินไม่เกิน 7 วัน เพื่อไม่ให้เกิดปัญหาตื่นตระหนกกับผู้ฝากเงิน

ติดตามข่าวสาร ‘การเงิน’ คลิ๊กเลย>>>>>>>

MThai News
