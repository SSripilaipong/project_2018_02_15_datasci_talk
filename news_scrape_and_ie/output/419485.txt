กรมพัฒนาธุรกิจการค้า  จับมือพันธมิตร จัดมหกรรมลดราคาสินค้า และบริการทาง ร้านค้าออนไลน์  ครั้งที่ 2 รับ ‘ วาเลนไทน์ ‘ ผ่านทางเว็บไซต์  www.thailandmegasale.com  ลดสูงสุด 80%
นายวิชัย โภชนกิจ รองอธิบดีกรมพัฒนาธุรกิจการค้า  เปิดเผยว่า ทางกรมฯ และพันธมิตรได้จัดมหกรรมลดราคาสินค้า และบริการทาง ร้านค้าออนไลน์ หรือ  Thailand Online Mega Sale 2015 ครั้งที่ 2  กำหนดจัดระหว่างวันที่ 9-14 กพ. 58 รับ เทศกาล วาเลนไทน์

ผ่านทางเว็บไซต์ www.thailandmegasale.com โดยคัดร้านค้า และสินค้าที่เกี่ยวข้องกับ เทศกาลแห่งความรัก  รับเทศกาล ‘วาเลนไทน์’ ร่วมลดราคาสินค้าสูงสุดถึง 80% รวมถึงสินค้า และบริการนับพันรายการมาลดราคาในทุกหมวดสินค้า
โดยร้านค้าที่เข้าร่วมได้ผ่านการจดทะเบียนพาณิชย์อย่างถูกต้อง มีตัวตนที่ชัดเจน สร้างความสบายใจกับผู้ซื้อสินค้า ซึ่งผู้บริโภคควรซื้อสินค้าจากร้านค้า หรือเว็บไซต์ที่จดทะเบียนตามกฎหมายเท่านั้น เพื่อป้องกันปัญหาการหลอกลวงหรือฉ้อโกง
ทั้งนี้การจัดงาน Thailand Online Mega Sale 2015 ครั้งนี้ ถือเป็นนิมิตหมายที่ดีของความร่วมมือระหว่างหน่วยงานที่เกี่ยวข้องทั้งภาครัฐ รัฐวิสาหกิจ และเอกชน อันได้แก่ กรมพัฒนาธุรกิจการค้า  การท่องเที่ยวแห่งประเทศไทย
บริษัท ไปรษณีย์ไทย จำกัด AIS Google ธนาคารกรุงไทย จำกัด (มหาชน) ธนาคารกสิกรไทย จำกัด (มหาชน) ธนาคารกรุงศรีอยุธยา จำกัด (มหาชน) ธนาคารไทยพาณิชย์ จำกัด (มหาชน) บริษัท บัตรกรุงไทย จำกัด (มหาชน) และ สมาคมผู้ประกอบการพาณิชย์อิเล็กทรอนิกส์ไทย

ติดตามข่าวสาร ‘การค้า’ คลิ๊กเลย>>>>>>>

MThai News
