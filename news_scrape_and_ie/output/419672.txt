ซึมไปเลย!  หอการค้าโพลฯ  ชี้  ‘วาเลนไทน์’  เงินสะพัดราว 3,513 ล้านบาท กร่อยสุดในรอบ 9 ปี
นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย  เปิดเผย ผลสำรวจการใช้จ่ายช่วงวันวาเลนไทน์ ปีนี้คาดว่าจะมีเม็ดเงินสะพัดในระบบราว 3,513 ล้านบาท เพิ่มขึ้น 4.52 เปอร์เซ็นต์
แต่เป็นอัตราที่ชะลอลงจากช่วงเดียวกันปีที่ผ่านมา และถือเป็นอัตราการเติบโตที่ต่ำที่สุดในรอบ 9 ปี ทั้งที่ วันวาเลนไทน์ ปีนี้ ตรงกับวันที่ 14 ก.พ. 58 ซึ่งเป็นวันหยุดสุดสัปดาห์
สะท้อนว่าประชาชนยัง ไม่มั่นใจกับการจับจ่าย รวมทั้งส่วนใหญ่เห็นว่าสินค้ามีราคาแพง โดยกิจกรรม และการซื้อของในช่วงวันวาเลนไทน์ 30.8 เปอร์เซ็นต์ ระบุ ซื้อดอกไม้ให้คู่รัก
รองลงมา 30 เปอร์เซ็นต์ จะออกไปทานข้าวนอกบ้าน และ 19.7 เปอร์เซ็นต์ จะซื้อช็อกโกแลต  โดยคิดเป็นวงเงินที่ใช้เฉลี่ยต่อคนประมาณ 1,901 บาทต่อคน เพิ่มขึ้นจากปี 2557 ที่เฉลี่ยต่อคนประมาณ 1,813 บาท

MThai News
