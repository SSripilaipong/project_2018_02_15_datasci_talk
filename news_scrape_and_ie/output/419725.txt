เด็กๆ อ่านไว้ไม่ตกงาน!  ทีดีอาร์ไอ  เเนะ ลดแรงงานล้นตลาด เพิ่มเเรงงานที่ขาดเเคลน  ส่วนการจ้างงานภาพรวมประเทศไทยยังสูง..
นายยงยุทธ แฉล้มวงษ์ ผู้อำนวยการวิจัยการพัฒนาแรงงาน สถาบันวิจัยเพื่อการพัฒนาประเทศไทย หรือ ทีดีอาร์ไอ  เปิดเผยว่าในช่วง 10 ปีที่ผ่านมา (2547-2557) สัดส่วนการเติบโตของตลาดแรงงงานไทยในภาพรวมว่า
โครงสร้างแรงงานของไทยมีอัตราการว่างงานค่อนข้างต่ำ เนื่องจากมีจำนวนการจ้างงานที่สูงขึ้น อย่างต่อเนื่อง เป็นไปในทิศทางบวก  ส่วนปัญหาการว่างงานนั้น  ทีดีอาร์ไอ  มองว่า ที่ผ่านมา สำหรับประเทศไทยถือว่ามีอัตราการว่างงานน้อยลง
แต่เมื่อเทียบสัดส่วนของการจ้างงานในตลาดแรงงาน กลับเป็นสัดส่วนตรงกันข้ามกับผู้จบการศึกษาที่จะเข้าสู่ตลาดแรงงาน 
เนื่องจากมีการผลิตบุคลากรของสถานศึกษาไม่สอดคล้องกับความต้องการในสาขาที่ขาดแคลน ส่งผลให้เกิดปัญหาแรงงานตึงตัว
ส่วนสถานศึกษายังมีการเรียนการสอนรายวิชาที่ไม่ตอบสนองต่อบริบทชุมชน ทำให้กลุ่มแรงงานซึ่งเป็นนักศึกษาจบใหม่จำเป็นต้องเคลื่อนย้ายเข้าไปหาแหล่งจ้างงานใหญ่ โดยเฉพาะในเขตกรุงเทพและปริมณฑล ทำให้เกิดความไม่สมดุลกันทั้งในเชิงปริมาณและคุณภาพ
สำหรับข้อเสนอแนะคือ ให้ลดจำนวนแรงงานที่ล้นตลาด และเพิ่มแรงงานที่ขาด ในบางสาขาว่าจำเป็นที่จะต้องส่งเสริมให้เยาวชนหันมาสนใจเรียนสายอาชีพมากขึ้น ขณะที่สถาบันควรกำหนดทิศทางองค์ความรู้ในการเปิดสอนวิชาเรียนที่ตอบโจทย์บริบทชุมชน
ในส่วนของตัวแรงงานเองที่กำลังเข้าสู่ระบบการทำงาน ควรเรียนรู้ทักษะในด้านเทคโนโลยีเพิ่มขึ้นเนื่องจากประเทศกำลังเปลี่ยนผ่านไปสู่การใช้เทคโนโลยีที่สูงขึ้น จึงต้องการแรงงานที่มีทักษะฝีมือและความรู้เชิงเทคนิค
และความสามารถด้านภาษาต่างประเทศ ซึ่งทักษะเหล่านี้จะเป็นจุดแข็งที่เปิดโอกาสให้แรงงานสามารถแข่งขันเป็นที่ต้องการของตลาดที่หลากหลายและมากขึ้น โดยเฉพาะโอกาสของแรงงานไทยในเวที อาเซียน


MThai News
