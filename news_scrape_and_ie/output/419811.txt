ครม. ให้ยาแรง! ฉีดงบ  1 ตำบล 1 ล้านบาท  ช่วยเหลือพี่น้อง เกษตรกร  แก้ปัญหา  ภัยแล้ง  พร้อมสนับสนุนโครงการผลผลิตที่เหลือ เพื่อ กระตุ้นเศรษฐกิจ
พล.ต.สรรเสริญ แก้วกำเนิด รองโฆษกประจำสำนักนายกรัฐมนตรี  เปิดเผยว่า  พล.อ.ประวิตร วงษ์สุวรรณ รองนายกรัฐมนตรี และ รมว.กลาโหม  ได้อนุมัติงบประมาณ 1 ตำบล 1 ล้านบาท ในการช่วยเหลือเกษตรกรในพื้นที่ ภัยแล้ง ซ้ำซาก

ซึ่ง 50% ของวงเงินจะต้องใช้ในส่วนของค่าจ้างแรงงาน และการดำเนินการจะต้องให้ประชาชนมีส่วนร่วม โดยสั่งการให้กระทรวงที่เกี่ยวข้อง เช่น  กระทรวงมหาดไทย  , กระทรวงเกษตรและสหกรณ์  เข้าไปดูแลพี่น้องเกษตรกรที่ประสบปัญหา ภัยแล้ง
ขณะเดียวกันโครงการผลผลิตที่เหลือ หากใช้ต่อยอดให้เกิดประโยชน์ต่อไปได้ จะถือเป็นโครงการที่ดี เช่น การสนับสนุนการทำบ่อเก็บกักน้ำ การจัดทำเครื่องมือเพื่อผลิตปุ๋ยอินทรีย์ ให้สำเร็จให้ได้ เพื่อเป็นการกระตุ้นเศรษฐกิจในระยะต่อไป

ติดตามข่าวสาร ‘การเงิน’ ได้ที่นี่>>>>>>>

MThai News
