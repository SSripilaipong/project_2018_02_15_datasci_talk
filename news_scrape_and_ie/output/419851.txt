แอลเอชแบงค์  ออกโรงโต้  ซีพี  ปิดดีล ซื้อหุ้น ภายในเดือนมีนาคมนี้ เพื่อถือหุ้นใหญ่ เป็นแค่ข่าวลือ โดยยืนยันว่าบริษัทฯ ยังไม่ทราบเรื่องดังกล่าว
บริษัท แอล เอช ไฟแนนซ์เชียล กรุ๊ป จำกัด (มหาชน) หรือ LHBANK  เปิดเผยว่า ตามที่มีข่าวปรากฏทางหน้าหนังสือพิมพ์ว่า กลุ่มซีพี กับ แอลเอชแบงค์ คาดว่าจะ ปิดดีลซื้อขายหุ้น ภายในเดือน มี.ค.นี้ เป็นเพียงกระแสข่าวลือเท่านั้น ซึ่งบริษัทไม่ทราบเรื่องดังกล่าว

โดยในหนังสือพิมพ์ดังกล่าวอ้างแหล่งข่าวจาก ธนาคารพาณิชย์  ระบุว่า กลุ่มซีพีจะเข้าถือหุ้น แอลเอชแบงค์ ในสัดส่วน 51% ที่เหลือเป็นกลุ่มผู้ถือหุ้นเดิม และรายย่อย โดยจะมีการเพิ่มทุนภายหลังเจรจาสำเร็จ จะทำให้กลุ่มซีพีมีสัดส่วนเป็นผู้ถือหุ้นใหญ่สุด
และมีอำนาจบริหารแบงก์อย่างเต็มตัว นอกจากนี้ ยังได้ประโยชน์ในการปล่อยกู้ภายในกลุ่ม ได้แก่  แม็คโคร  และ ซีพีออลล์  ขณะที่  แอลเอชแบงค์  ได้ประโยชน์จากการเปิดเคาน์เตอร์ธนาคารตามสาขาของซีพีออลล์ 8,000 สาขาทั่วประเทศ ซึ่งตรงตามความต้องการของผู้บริหารที่ต้องการขยายสาขาให้เป็นแบงก์อันดับต้นๆ

ติดตามข่าวสาร ‘ตลาดหุ้น’ คลิ๊กเลย>>>>>>>

MThai News
