เเม่ค้าเตรียมตัว!  กระทรวงพาณิชย์  เตรียมตรวจราคา หมู ไก่ ไข่ รับตรุษจีน เผยปีนี้ราคาทรงตัว ผลผลิตเพิ่มขึ้น..
นางดวงกมล เจียมบุตร โฆษกกระทรวงพาณิชย์  เปิดเผยว่า   กระทรวงพาณิชย์  ได้มีแผนให้  กรมการค้าภายใน  จัดส่งสายตรวจออกตรวจตลาด และราคาสินค้าเป็นประจำทุกวันๆ ละ 9 สาย ทั้งในกรุงเทพฯ และต่างจังหวัด
เพื่อให้สามารถทราบความเคลื่อนไหวของราคาสินค้า และจะทำแผนรับมือได้อย่างทันท่วงที ด้านสถานการณ์ราคาสินค้าปศุสัตว์ที่สำคัญ เช่น เนื้อหมู เนื้อไก่ และ ไข่ไก่
ที่หลายฝ่ายคาดว่าจะปรับตัวสูงขึ้นในช่วง  เทศกาลตรุษจีน  ตามความต้องการที่เพิ่มขึ้นนั้น กระทรวงฯ ประเมินว่า ปริมาณการใช้เนื้อหมู และไก่ จะเพิ่มขึ้นเพื่อใช้ในการเซ่นไหว้ของพี่น้องชาวจีนก็จริง
แต่เนื่องจากปีนี้ ปริมาณผลผลิตมีจำนวนเพิ่มขึ้น ราคาหน้าฟาร์ม ราคาขายปลีกในตลาด น่าจะยังทรงตัวและราคาจะไม่สูงกว่าช่วงเดียวกันของปีก่อน ซึ่งถือว่าอยู่ในระดับไม่ส่งผลกระทบต่อการบริโภคของประชาชน


MThai News
