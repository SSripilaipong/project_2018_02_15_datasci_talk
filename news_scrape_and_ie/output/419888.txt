ไทยเบฟ  ดันรายได้เครื่องดื่ม ‘โนเเอล’ เเตะ 50% ในปี 63 จากปัจจุบันเพียง 10% พร้อมลุยเปิดตัว 100พลัส วางงบการตลาด 3,000 ล้าน
นายมารุต บูรณะเศรษฐกุล กรรมการผู้อำนวยการ บริษัท ไทยดริ้งค์ จำกัด ในเครือ “ไทยเบฟเวอเรจ”  เปิดเผยว่า บริษัทฯ ตั้งเป้าเพิ่มสัดส่วนเครื่องดื่มที่ปราศจาคแอลกอฮอล์มาอยู่ที่ 50 % ภายในปี 2563 คิดเป็นรายได้กว่า 1.5 แสนล้านบาทของยอดขายกลุ่มเครื่องดื่มทั้งหมดที่ 3 แสนล้านบาท
จากปัจจุบันอยู่ที่ 10% หรือมีรายได้ที่ประมาณ 3 หมื่นล้านบาท ในปี 2557 ประกอบด้วย เครื่องดื่ม โออิชิรายได้ 6 พันล้านบาท ,เสริมสุขรายได้ 1.1 หมื่นล้านบาท ,ไทยดริ้งค์รายได้ 1 พันล้านบาท และเอฟแอนด์เอ็นรายได้ราว 1.2 หมื่นล้านบาท
ซึ่งหลังจากนี้ ไทยดริ้งค์ จะดูแล การจัดจำหน่ายเครื่องดื่มที่ไม่มีแอลกอฮอล์ มากขึ้นทั้งตลาดในไทยและอาเซียน โดยคาดว่าจะช่วยทำให้ตลาดรวมน้ำอัดลมที่มีมูลค่า 4.7 หมื่นล้านบาท จากปกติโต 4.4% จะมีอัตราการเติบโต เพิ่มขึ้น.
โดยล่าสุดบริษัทฯได้ เปิดตัว 100 พลัสเครื่องดื่มน้ำอัดลมเพื่อสุขภาพ ผสมเกลือแร่ โดยมีวางจำหน่ายแแล้วในเอเชีย เช่น สิงคโปร์ อินโดนีเซีย มาเลเซีย
สำหรับแผนการตลาดของ 100 พลัส บริษัทฯ ใช้งบราว 3 พันล้านบาท นับไป 5 ปีหลังจากนี้หรือภายในปี 2563 เเละคาดว่าจะสามารถทำรายได้ไม่ต่ำกว่า 1.5 หมื่นล้านบาท

MThai News
