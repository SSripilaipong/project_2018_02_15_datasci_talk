‘ไทยพาณิชย์’  คาดประเมินความเสียหายได้ 1-2 วันนี้ พร้อม ระบุเอกสารที่ถูกไฟใหม้ ไม่เกี่ยวกับ  สจล.
นายอาทิตย์ นันทวิทยา รองผู้จัดการใหญ่ กลุ่มธุรกิจขนาดใหญ่ ธนาคารไทยพาณิชย์ หรือ SCB  เปิดเผยว่า การเบิกถอนเงินสดของลูกค้าหลังเกิดเหตุเพลิงไหม้การทำธุรกรรมของลูกค้ายังปกติ และให้สาขาในแต่ละแห่งรายงานการเคลื่อนไหวธุรกรรม

ทางการเงินหากมีความผิดปกติ เกิดขึ้นส่วนการสืบสวนสอบหาสาเหตุเพลิงไหม้นั้น เจ้าหน้าที่ตำรวจกำลังเรียกบุคคลต่างๆ ที่อยู่ในที่เกิดเหตุมาให้ปากคำ ซึ่งธนาคารมีกล้องวงจรปิด หรือซีซีทีวี
เพื่อตรวจสอบการเคลื่อนไหวของคนเข้าออกในธนาคารในช่วงเกิดเหตุว่ามีใครบ้าง โดยธนาคารฯ พร้อมประสานงานเจ้าหน้าที่ตำรวจสอบสอบหาข้อเท็จจริง
อย่างไรก็ตาม ความเสียหายที่เกิดขึ้นภายในอาคารคิดเป็นมูลค่าเท่าใดนั้น คาดว่าในอีก 1-2 วันจะรู้ผล นอกจากนี้ ธนาคารยังยืนยันว่า เอกสารที่ได้รับความเสียหาย
ไม่ใช่เป็นเอกสารเกี่ยวข้องกับคดีความ ที่เกิดขึ้นระหว่างธนาคาร กับ  สถาบันเทคโนโลยีพระจอมเกล้าเจ้าคุณทหารลาดกระบัง หรือ สจล .แต่เป็นเอกสารเกี่ยวกับสินเชื่อบ้าน

MThai News
