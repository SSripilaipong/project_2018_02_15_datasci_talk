‘ทรู’  จับมือ  ‘ไชน่า โมบายล์’  ผุด นวัตกรรมโทรข้ามแดน  ‘เบอร์เดิม ซิมเดิม’  ผสานบริการโทรในประเทศ และโรมมิ่งระหว่างประเทศ
นายศุภชัย เจียรวนนท์ กรรมการผู้จัดการ และประธานคณะผู้บริหาร บริษัท ทรู คอร์ปอเรชั่น จำกัด มหาชน หรือ TRUE  เปิดเผยว่า บริษัทฯได้ร่วมมือกับ  ไชน่า โมบายล์  เปิดให้บริการเบอร์ ไทย – แดนมังกร
ที่ประสานศักยภาพเทคโนโลยีเรื่องซิมเดียวหลายเบอร์ของ  ไชน่า โมบายล์  พัฒนาเป็นนวัตกรรมเพื่อใช้งานโทรข้ามแดนได้สะดวกและคุ้มค่าที่สุดครั้งแรกในไทย
โดยนวัตกรรมบริการ เบอร์ไทย-แดนมังกร ออกแบบขึ้นเป็นพิเศษโดยได้ผสานบริการโทรในประเทศ และโรมมิ่งระหว่างประเทศไว้ด้วยกัน ซึ่งจะอำนวยความสะดวกให้กับ  ทรูมูฟ เอช  สามารถใช้ ‘เบอร์เดิม ซิมเดิม’ โทรได้ระหว่างอยู่ในประเทศจีนและฮ่องกง
นอกจากนี้ ยังสามารถเพิ่มเบอร์ ท้องถิ่นเพื่อโทรหาเบอร์ท้องถิ่นของจีนและฮ่องกง ได้ในอัตราค่าบริการเดียวกับที่โทรในประเทศจีน
ซึ่งความร่วมมือระหว่างกลุ่ม  ทรู  และ  ไชน่า โมบายล์  เป็นการร่วมพัฒนาธุรกิจบริการ เพื่อให้ประเทศไทยเป็นเกทเวย์ ก้าวสู่ประชาคมเศรษฐกิจอาเซียน หรือ AEC และภูมิภาคใกล้เคียง โดยได้วางแผนที่จะขยายการให้บริการไปยังประเทศต่างๆในภูมิภาค
อย่างไรก็ตาม บริษัทฯเชื่อมั่น ในศักยภาพของ  ไชน่า โมบายล์  ในการสนับสนุนการ แข่งขันในตลาดเหล่านี้ได้เต็มศักยภาพ ทั้งสองยังได้กำหนดกรอบความร่วมมือทางธุรกิจใน 6 ด้าน ได้แก่ 1.ผลิตภัณฑ์ บริการ คอนเทนต์ 2.ธุรกิจระหว่างประเทศ 3.โครงข่าย 4.การจัดซื้อดีไวซ์ 5.การจัดซื้อทั่วไป และ6.ทรัพยากรบุคคล

MThai News
