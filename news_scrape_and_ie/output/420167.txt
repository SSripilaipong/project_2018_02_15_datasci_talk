ชายชาวจีนกว่า 500 คน รวมพลังแสดงอารยะขัดขืน พร้อมใจไม่ยอมให้เงิน อั่งเปา ในช่วง ตรุษจีน แก่ภรรยา
เว็บไซต์ “หางโจววีคลี” ของจีนได้รายงานว่า เมืองหางโจว มณฑลเจ้อเจียง ได้เกิดเหตุสุดแปลกขึ้น เมื่อมีชายชาวจีนราว 500 คน รวมตัวเปลือยอกประท้วง ไม่ยอมให้เงินโบนัสพิเศษหรืออั่งเปาที่จะได้รับในช่วงตรุษจีนกับภรรยา ซึ่งการรวมตัวประท้วงดังกล่าวพวกเขาให้เหตุผลว่า เป็นการเรียกร้องศักดิ์ศรีความเป็นสามี หลังจากที่ก่อนหน้านี้มีชายคนหนึ่งออกมานั่งคุกเข่าขอโทษภรรยาท่ามกลางอากาศหนาว ภายหลังถูกจับได้ว่าเขาแอบนำเงินเดือนส่วนหนึ่งของตนเอง ซึ่งต้องให้ภรรยาทั้งหมดไปใช้เองถึง 2 เดือน
โดยกิจกรรมการประท้วงแสดงอารยะขัดขืน เหล่าชายที่มาเข้าร่วมต่างดื่มสุราถ้วยใหญ่ จากนั้นจึงขว้างถ้วยที่ทำจากกระเบื้องลงบนพื้นจนแตก เพื่อแสดงออกถึงจุดประสงค์ และเป็นการไม่ยอมของพวกเขา แต่อย่างไรก็ตามแม้พวกเขาจะประกาศไม่ยอมให้อั่งเปาแก่ภรรยา แต่ได้ให้คำมั่นสัญญาว่า จะดูแลพวกเธอและรับผิดชอบครอบครัวให้ดีที่สุด
MThai News
