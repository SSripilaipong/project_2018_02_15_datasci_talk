วัดกันไปเลย!  เเท็กซี่นครชัยแอร์ VS เเท็กซี่ธรรมดา  อันไหนเจ๊งกว่ากัน…
จากวานนี้ (10 ก.พ.) มีข่าวดัง ‘คึกโครม’ ออกมาว่า  นครชัยแอร์ เปิดตัว  ‘เเท็กซี่ในฝัน’  โดยทุ่มงบประมาณครั้งนี้กว่า 700 ล้านบาท ซื้อรถ Toyota Prius Hybrid ทั้งหมด 500 คัน ซึ่งผู้บริหารนครชัยแอร์ คาดว่าจะสามารถ คืนทุน ได้ภายใน 5-7 ปี
โดยจะเริ่มทดสอบใช้บริการอย่างเป็นทางการ จะเป็นช่วง เทศกาลสงกรานต์ 20 คัน จากนั้น จะทยอยเพิ่มขึ้น 50 คัน ในเดือนพฤษภาคม อีก 200 คัน จนกว่าจะครบ 500 คัน
ความพิเศษกว่าเเท็กซี่ ธรรมดา คือ สามารถเรียกใช้บริการผ่าน แอพพลิเคชั่น  All Thai Taxi  ที่มีอยู่ในมือถือ iphone เเละ แอนดรอยด์ เเต่ถ้าขึ้นว่า ‘ว่าง’ ก็เรียกได้เหมือนกัน!! ซึ่งการออกเเอพพลิเคชั่นแบบนี้ ก็อาจจะทำให้คู่เเข่ง เช่น Uber ออกอาการหวั่นๆได้เหมือนกัน
ส่วนอัตราค่าโดยสารเริ่มต้น ราคา 35 บาทเท่ากัน แต่  เเท็กซี่นครชัยแอร์  จะ มีค่าบริการเพิ่มเติม 20 บาท ถ้าหากเรียกผ่านแอพพลิเคชั่น ซึ่งภายในของ  เเท็กซี่นครชัยแอร์   มีทั้งมิเตอร์ เเละเครื่องรูดบัตรเครดิต และยังสามารถออกใบเสร็จได้อีกด้วย
ไม่รู้ว่างานนี้  แท็กซี่ธรรมดา  จะว่ายังไง เพราะดีกรี แท็กซี่นครชัยแอร์ ทั้ง ใหม่ หรู มีสไตล์ แถม รับประกัน  ‘ไปทุกที่ ทั่วไทย’
งานนี้  เเท็กซี่  ธรรมดา หาเช้ากินค่ำ จะออกอาการ ร้อนๆ หนาวๆ รึป่าว! วันนี้  MThai News  จะพามาเปรียบเทียบความเเตกต่าง ระหว่าง  เเท็กซี่นครชัยแอร์ – แท็กซี่ธรรมดา  ให้เห็นชัดๆกันไปเลยยย


เป็นยังไงบ้าง หลังจากได้รับรู้ถึง ความเเตกต่างระหว่าง เเท็กซี่ ทั้ง 2 แบบ ที่  MThai News  นำมาเปรียบเทียบให้ชมกันวันนี้ สำหรับผู้ใช้บริการแท็กซี่ เป็นประจำก็คงจะเห็นความเเตกต่างได้พอสมควร
แต่อย่างไรก็ ขึ้นอยู่กับความสะดวก และความพึงพอใจของเเต่ละบุคคล ส่วนทางฟาก ผู้ผลิตก็คงจะเร่งหาการให้บริการใหม่ๆ มาเสริมความสะดวกสบายให้เเก่ประชาชนอย่างแน่นอนหลังจากนี้
แต่ทว่า การออก  เเท็กซี่นครชัยแอร์  ครั้งนี้จะตอบโจทย์ผู้บริโภคได้มากน้อยเเค่ไหน หรือจะออกมาเพื่อ เสริมภาพลักษณ์ให้กับเเท็กซี่ไทย เนื่องจากช่วงที่ผ่านมา เกิดทัศนคติเชิงลบ ในสังคมคนกรุงฯ อย่างมากมาย ก็ไม่รู้นะงานนี้..

MThai News
