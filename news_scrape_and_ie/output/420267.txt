นายก ส.ค้าทอง  คาดปี 58 ยอดนำเข้า-ส่งออก ทองคำ ‘ทรงตัว’ หลังกำลังซื้อหด – นักลงทุนทั่วโลกยังติดดอย
นายจิตติ ตั้งสิทธิ์ภักดี นายกสมาคมค้าทองคำ  เปิดเผยว่า ปีนี้ปริมาณนำเข้าและส่งออกทองคำของประเทศไทย มีแนวโน้มยังทรงตัว เนื่องจากภาพรวมของการซื้อทองคำของนักลงทุน ชะลอตัวลง หลังจากนักลงทุน แห่ซื้อทองคำตุนไว้
ในช่วงที่ราคาทองเฟื่องฟู โบรกเกอร์หลายแห่งระบุเป็นเสียงเดียวกันว่า  ราคาทอง  ยังมีโอกาสปรับตัวเพิ่มขึ้นต่อ ซึ่งบางรายมองเป้าราคาสูงถึง 2,500 ดอลลาร์/ออนซ์ หรือ 30,000 บาท
หลังจากนั้น  ราคาทองคำ  ไม่เป็นไปตามที่คาดและปรับตัวลดลงต่อเนื่องจนถึงปัจจุบัน ทำให้ภาพรวมของภาวะนำเข้าและส่งออกชะลอตัวตั้งแต่ปีก่อน ส่วนยอดนำเข้าทองคำในปี 2557 อยู่ที่ 159 ตัน ลดลงจากปี 2556 ที่มียอดนำเข้า 318 ตัน
หรือ ลดลงกว่า 50% โดยตลาดทองในปีที่ผ่านมาซบเซาและยอดนำเข้าน้อยที่สุดในรอบ 4 ปีที่ผ่านมาซึ่งนำเข้าทองคำมากกว่า 300 ตัน รวมถึงยอดส่งออกที่ลดลงเหลือ 93 ตัน จากการส่งออกในปี 2556 ที่ 111 ตัน

MThai News
