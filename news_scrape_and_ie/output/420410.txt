ธนาคารแลนด์ แอนด์ เฮาส์  คาดสินเชื่อปีนี้โตสูงสุด 22-25% ส่วนรายย่อยโตตามการลงทุนภาครัฐ ..
นางสุธารทิพย์ พิสิฐบัณฑูรย์ รองกรรมการผู้จัดการกลุ่มสินเชื่อ ธนาคารแลนด์ แอนด์ เฮาส์ จำกัด (มหาชน) หรือ LHBANK  เปิดเผยว่า คาดสินเชื่อปีนี้โตได้สูงสุดประมาณ 22-25% หรือเพิ่มขึ้นมาอีกประมาณ 27,000 ล้านบาท
มาจากพอร์ตคงค้างสิ้นปีก่อน 117,000 ล้านบาท ซึ่งปีนี้จะโฟกัสสินเชื่อ  เอสเอ็มอี  กับ  สินเชื่อรายใหญ่  ที่คาดว่าจะทำให้สิ้นปีนี้พอร์ตสินเชื่อรายใหญ่อยู่ที่ประมาณ 53% เอสเอ็มอี 20% สินเชื่อรายย่อย 26% และคุมเอ็นพีแอลไม่เกิน 2%

ส่วน  สินเชื่อรายย่อย  ปีนี้มองว่า น่าจะเติบโตไปตามเศรษฐกิจของประเทศ จากการที่ รัฐบาลลงทุนโครงสร้างพื้นฐาน  ทำให้สินเชื่อประเภทธุรกิจรับเหมาก่อสร้าง วัสดุก่อสร้างเติบโต รวมถึงสินเชื่อด้านภาคการขนส่งด้วย
ในส่วนของสินเชื่อบ้านปีนี้ บริษัทฯจะยังคงระมัดระวังเหมือนปีก่อน เพราะยังมีความกังวลเกี่ยวกับหนี้ภาคครัวเรือนที่สูงต่อจากปีก่อน จึงคาดว่าจะควบคุมการเติบโตสินเชื่อบ้านปีนี้ไม่ให้เกิน 10%
ขณะที่สินเชื่อรายย่อย ธนาคารก็จะอาศัยผู้ประกอบการที่มีความเชี่ยวชาญประเภทนี้อยู่แล้ว ด้วยการเป็นผู้สนับสนุนทางการเงินให้ผู้ประกอบการเหล่านั้น

MThai News
