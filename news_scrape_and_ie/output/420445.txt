‘ ดีแทค ‘ เปิดให้บริการ  4G  ที่จังหวัด  ขอนแก่น  เป็นจังหวัดแรก นำร่องของ ภาคอีสาน  พร้อมเตรียมขยายโครงข่าย ให้ครอบคลุมทั่วทั้งภาคอีสาน เน้นหัวเมืองใหญ่ภายในกพ.นี้
ดีแทค เปิดให้บริการ 4G ที่จังหวัด ขอนแก่น เป็นที่แรกในภาคอีสาน โดยจะเริ่มที่อำเภอเมืองก่อน เนื่องจากเป็นหัวเมืองสำคัญ เป็นศูนย์กลางของภาคอีสาน และ ศูนย์กลางประชาคมลุ่มน้ำโขง  และยังเป็นเส้นทางเศรษฐกิจที่สำคัญ โดยจะครอบคลุมแหล่งชุมชน เช่น  ตลาดต้นตาล บึงแก่นนคร วัดหนองแวง ตลาดบางลำภู ตลาดคลองถม บ้านหนองไผ่

ขณะที่พฤติกรรมผู้ใช้ สมาร์ทโฟน ของลูกค้าดีแทคในภาคอีสาน จะใช้ข้อมูลสูงกว่าภาคอื่น โดยเฉพาะที่ขอนแก่น ช่วงเวลา 21.00-22.00 น. โตถึง 202.61% เพราะมีอุตสาหกรรม และการลงทุน และมีรายได้เฉลี่ยต่อหัวสูง
รองจากจังหวัด นครราชสีมา  และมีประชากรเป็นอันดับ 4 ของประเทศ นอกจากนี้ ดีแทค ยังเตรียมที่จะขยายโครงข่ายอีกกว่า 6,500 สถานี เพื่อให้บริการ 4G และ 3G ครอบคลุมพื้นที่ในกรุงเทพฯ ปริมณฑล
และในอีก 30 เมืองใหญ่ทั่วประเทศภายในวันที่ 31 มีนาคมนี้ หลังเปิดให้บริการ 4G ที่ภูเก็ตไปเมื่อเร็วๆ นี้ และจะทยอยเปิดในเมืองใหญ่ให้ครบทั่วทุกภาคทั่วประเทศ

ติดตามข่าวสาร ‘กรตลาด’ คลิ๊กเลย>>>>>>>

MThai News
