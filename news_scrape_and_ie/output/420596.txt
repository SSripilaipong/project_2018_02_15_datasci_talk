ด่านศุลกากรจังหวัดนครพนม  จับได้อีกแล้ว! ของปลอมนำเข้าจากจีน!! มูลค่ารวม 500 ลบ. กว่า 500 รายการ หนึ่งในนั้น วัคซีนไข้หวัดหวัดนก !!!
ด่านศุลกากรจังหวัด นครพนม  เปิดเผยว่า ได้มีการจับกุมสินค้าละเมิดลิขสิทธิ์แบรนด์เนมชื่อดังเกรด เอ พร้อมวัคซีนไข้หวัดหวัดนกต้องห้าม H5 N1 และเครื่องสำอางค์อีกจำนวนมาก รวมมูลค่าความเสียหายทางเศรษฐกิจ ไม่ต่ำกว่า 500 ล้านบาท
เมื่อวันที่ 8 ก.พ. ที่ผ่านมา ชุดสืบสวนปราบปรามของด่านศุลกากรนครพนมได้สืบทราบว่าจะมีการนำเข้าสินค้าละเมิดลิขสิทธิ์ ทางด่านศุลกากรนครพนม จึงรายงานผู้บังคับบัญชาพร้อมวางแผนจับกุม

จนกระทั่งพบว่ามีการนำเข้าสินค้าตามใบขนสินค้าขาเข้า จากประเทศจีน ผ่านประเทศเวียตนามและลาว เข้ามาที่ด่านสะพานมิตรภาพไทย-ลาวแห่งที่ 3 จังหวัดนครพนม
เมื่อเปิดตู้ก็พบสินค้าภายในตู้ไม่ตรงกับสินค้าที่ได้สำแดงไว้กับเจ้าหน้าที่ตามใบขนสินค้าจึงได้ตรวจสอบอย่างละเอียดทั้งตู้ ก็พบสินค้าละเมิดลิขสิทธิ์ซุกอยู่ภายในตู้เป็นจำนวนมาก อาท  นาฬิกาข้อมือยี่ห้อโรเล็กซ์ ,โอเมก้า, ปาเต๊ะ,
กระเป๋าถือ ยี่ห้อหลุยส์วิตตอง รองเท้ายี่ห้อไนกี้ กางเกงในยี่ห้ออาร์มานี่, ดีจี, ซุปเปอร์แมน ของเล่นเด็กยี่ห้อดิสนีย์ โทรศัพท์มือถือไอโฟน 6 วิทยุไอคอม  และสินค้าอื่น ๆอีกมากกว่า 500 รายการ
บรรจุในลังกล่องกระดาษและกระสอบกว่า 200 ใบ ซึ่งสินค้าส่วนใหญ่เป็นสินค้าเลียนแบบสินค้ายี่ห้อดัง เกรดเอ นอกจากนี้ยังพบว่าได้มีการนำเข้า วัคซีนป้องกันไข้หวัดนก H5N1  ซึ่งห้ามนำเข้ามาในราชอาณาจักรอย่างเด็ดขาด ปะปนมากับสินค้าล๊อตนี้อีกจำนวนหนึ่งด้วย

MThai News
