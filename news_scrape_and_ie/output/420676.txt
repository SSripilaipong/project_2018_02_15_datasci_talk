บ้าไปแล้ว! กู้เงิน 6 หมื่น – ขาดส่ง 8 เดือน กลายเป็น 7 ล้าน! แถมเจ้าหนี้ขู่ยึดที่ 80 ไร่ เจ้าตนผวาโร่! ร้องเรียน  คสช.
นาย อรัญ โพธิญาณ ชาวบ้านจังหวัดระนอง อาชีพรับเหมาก่อสร้าง  เปิดเผยว่า ตนได้ไปกู้เงินนอกระบบ มาจำนวน 60,000 บาท ในอัตราดอกเบี้ยร้อยละ 10 ซึ่งที่ผ่านมาได้ชำระดอกเบี้ย อย่างต่อเนื่องไม่เคยขาด
แต่ช่วงหลังประสบปัญหาทางการเงินจึงได้ค้างชำระดอกเบี้ย ไปประมาณ 7-8 เดือน ส่งผลให้ได้รับการเเจ้งเตือนจากเจ้าหนี้ ที่เป็นนายทุนรายใหญ่ ว่ายอดหนี้รวมทั้งหมดเพิ่มขึ้นเป็น 7 ล้านบาท

จากนั้น ตนจึงได้พยายามขอไกล่เกลี่ย และขอคืนเงินทั้งต้นทั้งดอกตามความจริง แต่นายทุนไม่ยอม รวมถึงมีการข่มขู่ครอบครัว และญาติพี่น้อง รวมทั้งจะทำการยึดที่ดินทั้งหมดของคนในครอบครัวราว 80 ไร่
เบื้องต้น เจ้าหน้าที่ตำรวจ ได้รับเรื่องร้องเรียนดังกล่าวไว้เเล้ว เพื่อรายงานให้ผู้บังคับบัญชาทราบ และจะเชิญคู่กรณีมาพูดคุยทำความเข้าใจแต่ถ้าหากไม่มา ทางทหารจะรายงานให้ผู้บังคับบัญชาทราบเพื่อดำเนินการตามขั้นตอนต่อไป
เพื่อความปลอดภัยของครอบครัวดังกล่าวและเพื่อความเป็นธรรมแก่ทั้ง 2 ฝ่าย รวมถึงได้ ทำการร้องทุกข์ ที่ศูนย์ดำรงธรรมจังหวัดระนองต่อ คณะรักษาความสงบแห่งชาติ ในเรื่องของการข่มขู่ เนื่องจากถือว่าเป็นคดีอาญา

MThai News
