‘พาณิชย์’  เตรียมส่ง  ‘ปิ๊กอัพธงฟ้าเคลื่อนที่’  ลดค่าครองชีพทั่ว กทม.โดยรถโมบาย ยูนิต 100 คัน 100 วัน เริ่ม16 ก.พ. นี้
พล.อ.ฉัตรชัย สาริกัลยะ รัฐมนตรีว่าการกระทรวงพาณิชย์  เปิดเผยภายหลังการหารือร่วมกับผู้บริหารระดับสูงของกระทรวงพาณิชย์ ว่า กระทรวงฯ เตรียมจัดโครงกา ร  “ธงฟ้าเคลื่อนที่สู่ชุมชน”  หรือ  โมบาย ยูนิต

ซึ่งจะนำสินค้าอุปโภคบริโภคที่จำเป็นในชีวิตประจำวัน ใส่รถปิกอัพจำนวน 100 คัน ออกไปจำหน่ายสินค้าราคาต่ำกว่าท้องตลาด 20-40% ตามแหล่งชุมชนในเขตต่างๆ ของกรุงเทพฯ
โดยจะเปิดตัวโมบาย ยูนิต ในวันจันทร์ที่ 16 ก.พ. 58 นี้ ที่กรมทหารราบที่ 11 รักษาพระองค์  มีระยะเวลาดำเนินการ 100 วัน โดยจะร่วมมือกับกรุงเทพมหานคร (กทม.) เเละ กระทรวงมหาดไทย ในการส่ง รถโมบาย ยูนิต ไปในพื้นที่ ต่างๆ ทุกเขตในกรุงเทพฯ
โดยมีสำนักงานตำรวจแห่งชาติเข้ามาร่วมในการทำโครงการด้วย ซึ่งจะมีการหารือรายละเอียดร่วมกันในวันนี้ สำหรับสินค้าที่จะนำไปจำหน่ายให้กับประชาชนนั้น จะเป็นสินค้าอุปโภคบริโภคที่จำเป็น เช่น  สบู่ ยาสีฟัน ผงซักฟอก น้ำตาลทราย น้ำมันพืช และข้าวสาร   และยังได้มอบหมายให้ผู้ตรวจราชการกระทรวงฯ ลงพื้นที่ตรวจสอบราคาสินค้า ให้มีความเหมาะสม เริ่มตั้งแต่วันที่ 14 ก.พ.58 เป็นต้นไป
MThai News
