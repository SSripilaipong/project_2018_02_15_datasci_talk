ถนนทางหลวงชนบท  ลาดยางพารา  สายแรกของจังหวัดตรัง จากการทดสอบคุณสมบัติของยางแห้งเร็ว ทนทาน  
 และรถวิ่งยึดถนน
สำนักงาน  ทางหลวง  ชนบทตรัง ได้จ้างเหมาบริษัทเอกชน ให้มาทำการปรับปรุงเพื่อความปลอดภัยฉาบผิวลาดยางพาราสเลอรี่ซีล สาย ตง.4203 แยกทางหลวง 4046 บ้านโคกยาง อ.สิเกา ถึง อ.กันตัง จ.ตรัง ความยาว 2,620 เมตร ผิวทางกว้าง 6 เมตร ไหล่ทางข้างละ 1 เมตร ใช้งบประมาณ 4,480,000 บาท
โดยในวันนี้ นายเจษฎา วินสน ผู้อำนวยการทางหลวงชนบทตรัง นายนิกร สุกใส รอง ผวจ.ตรัง นายกิจ หลีกภัย นายก อบจ.ตรัง และสื่อมวลชน มาดูการซีลยางพาราหน้าผิวจราจรบนถนนสายดังกล่าว
ซึ่งทางเจ้าหน้าที่ของบริษัทผู้รับเหมาก่อสร้างได้ดำเนินการซีลยางเพื่อให้คณะดูประสิทธิภาพของยางพารา โดยทางหลวงชนบทตรัง นำร่องสร้างถนนยางพาราสายแรกของ จ.ตรัง เพื่อความปลอดภัยให้ผู้ใช้รถใช้ถนน เป็นอีกมาตรการหนึ่งที่จะช่วยพยุงไม่ให้ราคายางตก
ผู้อำนวยการสำนักงานทางหลวงชนบทตรัง กล่าวว่า ส่วนผสมของยางพาราธรรมชาติกับยางมะตอยนั้นผสมแค่ 5% เท่านั้น ถนนเส้นนี้ใช้ยางพาราไป 600 กิโลกรัม คุณสมบัติยางพาราธรรมชาติมีความทนทานและรถวิ่งยึดเกาะถนน ราคาจะสูงกว่าปกติประมาณ 10% แต่คุ้มค่าและช่วยชาวสวนยาง


