แบงก์ชาติ สวีเดน  ประกาศปรับลดอัตรา ดอกเบี้ยนโยบาย ลงเหลือติดลบ 0.10% พร้อม ซื้อพันธบัตร  1,200 ล้านดอลลาร์สหรัฐ  กระตุ้นเศรษฐกิจ  เลี่ยง เงินฝืด
เว็บไซท์ ‘ บลูมเบิร์ก ‘ รายงานข่าวว่า ธนาคารกลาง หรือ แบงก์ชาติ สวีเดนประกาศลดอัตราดอกเบี้ยนโยบายลงเป็นติดลบ 0.10% จากระดับ 0% ในวันนี้ พร้อมประกาศมาตรการซื้อพันธบัตรรัฐบาลวงเงิน 10 พันล้านโครน หรือราว 1,200 ล้านดอลลาร์สหรัฐฯ เพื่อกระตุ้นเศรษฐกิจ และหลีกเลี่ยงปัญหาเงินฝืด

โดย แบงก์ชาติ สวีเดน เปิดเผยเพิ่มเติมว่า อัตราดอกเบี้ยนโยบายจะอยู่ในระดับดังกล่าวที่ลบ 0.10% ไปนจนถึงในช่วงครึ่งปีหลังของปี 2559 ที่คาดว่าอัตราเงินเฟ้อจะเพิ่มขึ้นมาใกล้เคียงที่ระดับ 2% โดยที่อัตราเงินเฟ้อสวีเดนเดือนธันวาคมติดลบ 0.3%
ในขณะเดียวกันธนาคารกลางเดนมาร์ค ประเทศเพื่อนบ้านของสวีเดน ได้ประกาศลดอัตราดอกเบี้ยนโยบายลงแล้วถึง 4 ครั้งมาอยู่ที่ติดลบ 0.75% ซึ่งเป็นระดับเดียวกับธนาคารกลางสวิสเซอร์แลนด์

ติดตามข่าวสาร ‘เศรษฐกิจรอบโลก’ คลิ๊กเลย>>>>>>>

MThai News
