‘คาร์ล ไอคาห์น’  นักลงทุนระดับโลก ประเมินศักยภาพ มูลค่าหุ้น  แอปเปิ้ล  216 ดอลลาร์ต่อหุ้น เทียบจีดีพีเกาหลีใต้
สำนักข่าวต่างประเทศ รายงานว่า  มหาเศรษฐีนักลงทุน คาร์ล ไอคาห์น  ยอมรับแม้ แอปเปิ้ล เป็นบริษัทที่มีมูลค่าสูงที่สุดในโลกแล้ว แต่ก็ยังมีศักยภาพเติบโตได้อีก โดยนายไอคาห์น ผู้ถือหุ้นรายใหญ่ 53 ล้านหุ้นใน แอปเปิ้ล

เชื่อว่า หุ้นแอปเปิ้ลควรจะมีมูลค่าได้ถึง 216 ดอลลาร์ต่อหุ้น (ราว 7,000 บาทต่อหุ้น) ซึ่งจะทำให้มูลค่าตลาดของแอปเปิ้ลกระฉูดถึง 1.25 ล้านล้านดอลลาร์ หรือเทียบได้กับขนาดของจีดีพีเกาหลีใต้ทั้งประเทศ
จากปัจจุบันราคาหุ้นของแอปเปิ้ลอยู่ที่ 122.02 ดอลลาร์หลั งปิดตลาดเมื่อวันอังคารที่ผ่านมา และทำสถิติเป็นบริษัทแรกที่ ปิดการซื้อขายหุ้นในวันเดียวมูลค่าเกิน 7 แสนล้านดอลลาร์ ก่อนที่จะทำสถิติใหม่อีกครั้งด้วยการปิดตลาดที่ 124.92 ดอลลาร์เมื่อวันพุธที่ผ่านมา

อนึง  คาร์ล ไอคาห์น  ถือว่าเป็น นักลงทุนรายใหญ่ของโลก ที่ได้รับสมญานามว่า  ‘เจ้าแห่งนักล่าบริษัท’  ซึ่งที่ผ่านมาได้ได้เข้าไปลงทุน และซื้อบริษัท มากมาย อาทิ RJR Nabisco เจ้าของบุหรี่ยี่ห้อ “Winston”,Western Union บริษัทโอนเงินระหว่างประเทศ,Marvel Comics เจ้าของการ์ตูน Spider Man,Time Warner เจ้าของนิตยสารชื่อดัง “TIME””

MThai News
