โบรกฯ  คาดหุ้นไทยวันนี้ 4 กลุ่มผู้นำตลาด  พลังงาน-ธนาคาร-สื่อสาร-อสังหาฯ  ระบุนลท.ต่างชาติกลับ สัญญาณบวกกลับมาอีกครั้ง..
บล.เคเคเทรด  คาดว่า  SET  มีโอกาสแกว่งตัวขึ้นทดสอบ 1620 จุด หลัง ปธน.ปูตินของรัสเซีย ออกมา เปิดเผย เรื่องบรรลุข้อตกลงหยุดยิงกับยูเครน ส่งผลให้ความเสี่ยงด้านภูมิศาสตร์การเมืองในภูมิภาคลดลง และจะสร้างความคาดหวังเชิงบวกต่อการฟื้น ตัว

เศรษฐ กิจฝั่งยุโรป รวมถึงสภาพคล่องทางการเงินที่ดีขึ้น ส่วนฝั่งกรีกมีความคืบหน้าเล็กน้อยเมื่อ  ธนาคารกลางยุโรป หรือ ECB  ขยายวงเงินกู้ฉุกเฉินให้กรีกอีก 5พันล้านยูโรหรือเพิ่มขึ้นราว 8% จากวงเงินกู้ที่มีอยู่ 6.5 หมื่นล้านยูโร
และด้าน ตลาดหุ้นไทย ได้ปัจจัยเสริมจากนักลงทุนต่างชาติกลับมาซื้อสุทธิรวม 2 วันกว่า 2.3 พันล้านบาท หนุนให้จิตวิทยาการลงทุนดีขึ้น ทำให้วันนี้คาดว่าแรงเก็งกำไร
ในหุ้นกลุ่มน้ำตลาดทั้ง  พลังงาน ธนาคาร สื่อสารและอสังหาฯ  กลับเข้ามาอีกครั้ง อย่างไรก็ตามคาดว่าหุ้นรายตัวยังคงผันผวนตามการคาดหวังทั้งบวกและลบต่อ การทยอยประกาศผลประกอบการปี 57 ที่จะเสร็จสิ้นภายในเดือนนี้และเป็น
ปัจจัยทำให้ SET ยังคงผันผวน ภาพทางเทคนิคกลับมาเป็นบวกอีกครั้ง หลัง SET กลับขึ้นมาปิดเหนือ 1600 จุดได้เป็นวันที่สอง หากปิดเหนือ 1620 จุดในวันนี้จะเป็นสัญญาณขาขึ้นรอบใหม่และมีโอกาสขึ้นไปทดสอบ 1650 จุดใน  ระดับสัปดาห์
กลยุทธ์การลงทุน  ระยะ 1-2 วัน หาจังหวะเข้าลงทุนเน้นขึ้นขาย-ลงซื้อ  และหาก SET ปิดเหนือ 1610 จุดเน้นถือครองหุ้นเพื่อไปรอขายสัปดาห์หน้า  แนวโน้มวันนี้เป็นบวก มองกรอบเคลื่อนไหว 1,610 – 1620 จุด

MThai News
