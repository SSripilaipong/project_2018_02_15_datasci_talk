กระเเสดี ไม่มีตก  ‘โมบายเอ็กซ์โป’  คึกคัก สมาร์ทโฟนยักษ์ใหญ่รวยเละ! ผู้จัดคาด 3 วันเงินสะพัด 1,400 ล้านบาท
นายโอภาส เฉิดพันธุ์ ประธานกรรมการบริหาร บริษัท เอ็ม วิชั่น จำกัด เปิดเผยว่า บรรยากาศการซื้อขายตลาดโทรศัพท์มือถือประเทศไทยช่วงนี้ส่งสัญญาณเชิงบวกชัดเจน คาดว่าตลอดทั้งปีตลาดรวมมีโอกาสเติบโตได้ถึง 20%
เนื่องจากมีความต้องการเปลี่ยนเครื่องใหม่ ขณะเดียวกันกระแสโซเชียลเน็ตเวิร์คช่วยกระตุ้นให้ผู้บริโภคสนใจซื้อสมาร์ทโฟนมากขึ้นส่วนการเเข่งขันของผู้ค้าก็จะดุเดือดเป็นปกติ และผลักดันให้ราคาสินค้าถูกลง ได้สเปคคุ้มค่ามากขึ้น

ที่น่าสนใจคือความเคลื่อนไหวของผู้ให้บริการเครือข่าย ซึ่งมีอำนาจการต่อรอง มีสินค้าค้างสต็อกจากปีก่อน ส่วนแบรนด์ที่ไม่ได้ร่วมมือกันอาจต้องเหนื่อยกว่า ทั้งต้องสร้างความแตกต่างด้านผลิตภัณฑ์ให้ได้
สำหรับงาน ไทยแลนด์ โมบาย เอ็กซ์โป  ที่จัดขึ้นในปีนี้มีกำหนดจัดขึ้นระหว่างวันที่ 12-15 ก.พ. ที่ศูนย์การประชุมแห่งชาติสิริกิติ์ มีพันธมิตรเข้าร่วมงานกว่า 40 ราย บอกเป็นเสียงเดียวกันว่าบรรยากาศคึกคักกว่าปีที่แล้ว คาดว่าจะยิ่งขายดีมากช่วงวันสุดท้าย
โดยบริษัทตั้งเป้าว่า ครั้งนี้จะมีเงินสะพัดภายในงานราว 1,400 ล้านบาท หรือ เติบโต 10% จากงานเมื่อครั้งปลายปีที่ทำได้ 1,250 ล้านบาท คาดผู้เข้าชมงานประมาณ 6 แสนราย รุ่นที่ขายดีคาดว่าจะอยู่ในระดับราคา 8,000 – 10,000 บาท

MThai News
