กระทรวงการคลัง  จ่าย 30 เท่า! ให้ทายาท อปพร.เขตหลักสี่ หลังดับ จากเพลิงไหม้ ธนาคารไทยพาณิชย์
นายรังสรรค์ ศรีวรศาสตร์ ปลัดกระทรวงการคลัง  เปิดเผยหลังการประชุมคณะกรรมการสงเคราะห์ผู้ประสบภัย ครั้งที่ 1/2558 วานนี้ (12 ก.พ.) ว่าได้พิจารณาอนุมัติจ่ายเงินสงเคราะห์ผู้ประสบภัยให้แก่ทายาทของ  นายเดชา ด้วงชนะ เจ้าหน้าที่ อปพร. เขตหลักสี่
ที่เสียชีวิตในขณะปฏิบัติภารกิจควบคุมเหตุเพลิงไหม้  ธนาคารไทยพาณิชย์ สำนักงานใหญ่  เมื่อวันที่ 8 กุมภาพันธ์ที่ผ่านมาจนทำให้เสียชีวิต เกิดจากการปฏิบัติหน้าที่
ซึ่งทางราชการได้พิจารณาอนุมัติเงินสงเคราะห์ฯ ตาม พ.ร.บ.สงเคราะห์ผู้ประสบภัยเนื่องจากช่วยเหลือราชการ การปฏิบัติงานของชาติ หรือการปฏิบัติหน้าที่มนุษยธรรม พ.ศ. 2543 โดยหลักเกณฑ์การจ่ายเงินชดเชยกรณีเสียชีวิต จะจ่ายจำนวน 30 เท่า

ของอัตราเงินเดือนขั้นต่ำของบัญชีเงินเดือนข้าราชการพลเรือน ตำแหน่งประเภทวิชาการ ระดับปฏิบัติการ จำนวน 8,340 บาท เป็นเงินทั้งสิ้น 250,200 บาท
อย่างไรก็ตาม หลังจากที่คณะกรรมการฯ อนุมัติเงินจำนวนดังกล่าวแล้ว จะเร่งมอบให้กับทายาทของนายเดชาโดยเร็วต่อไป ปลัดกระทรวงการคลัง กล่าว

MThai News
