KFC  ทุ่ม 2,700 ลบ. ปีนี้ เปิดสาขาใหม่-เมนูใหม่-เพิ่มการบริการสำหรับผู้ขับขี่รถยนต์ ตั้งเป้าโตขึ้น 10 % จากปีก่อน
นางแววคนีย์ อัสโสรัตร์กุล ผู้จัดการทั่วไปเคเอฟซี ประจำประเทศไทย บริษัท ยัม เรสเทอรองตส์ อินเตอร์เนชั่นแนล (ประเทศไทย) จำกัด  เปิดเผยว่า ปี 2558 นี้ ระบบไดฟ์ ทรู หรือ Drive Thru  สำหรับผู้ขับขี่รถยนต์ บริษัททุ่มงบลงทุน 2,700 ล้านบาท
เพื่อปรับปรุงร้านและเปิดสาขาใหม่เพิ่ม 55 สาขาที่มีการพัฒนาระบบ ไอที เพื่อให้บริการสะดวกรวดเร็วขึ้นสำหรับการสั่งซื้อผ่านมือถือและอินเตอร์เน็ต ตั้งเป้ายอดขายโตขึ้น 10%

ขณะนี้ ร้านเคเอฟซีมีลูกค้าใช้บริการกว่า 7 แสนคนต่อวัน ทำให้การบริการอาจไม่เพียงพอ จึงมีแผนปรับปรุงร้านให้สามารถตอบสนองความต้องการของผู้บริโภค พร้อมทั้งเพิ่มการสั่งผ่าน  ระบบไดฟ์ ทรู หรือ Drive Thru  สำหรับผู้ขับขี่รถยนต์
และมีบริการสปีด อัพ ออเดอริ่ง โปรเซส ในชั่วโมงเร่งด่วน บริการลูกค้าทั้งที่ร้านและผ่านระบบเดลิเวอรี ส่วนปีนี้ บริษัทฯคาดว่าจะเติบโต 10% จากปี 2557 ยอดขายโต 9%
ผลจากการพัฒนาระบบไอทีและบริการที่รวดเร็วขึ้น เห็นได้จากในวันเด็กที่ผ่านมา ร้านเคเอฟซีสามารถทำยอดขายได้มากเป็นประวัติการณ์
อย่างไรก็ตาม นอกจากการปรับปรุงและขยายสาขา เคเอฟซียังพัฒนาบุคลากรที่เป็นพนักงานกว่า 13,000 คน ซึ่งถือเป็นกุญแจสำคัญสำหรับการขับเคลื่อนธุรกิจ
รวมถึงการเพิ่มการกระตุ้นการขายโดยออกเมนูใหม่ ๆ รวม 17 เมนู สำหรับส่วนแบ่งทางการตลาดอาหารฟาสต์ฟู้ดประเภทไก่ทอดในห้างสรรพสินค้า เคเอฟซีอยู่ที่ 51%

MThai News
