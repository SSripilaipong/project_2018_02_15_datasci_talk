CPALL  เปิด  ‘เซเว่น อีเลฟเว่น ‘ เพิ่มปีนี้ 700 สาขา คาดรายได้ไม่ต่ำกว่า 2 แสนล้านบาท.
นายก่อศักดิ์ ไชยรัศมีศักดิ์ ประธานกรรมการบริหาร บริษัท ซีพีออลล์ จำกัด (มหาชน) หรือ CPALL  เปิดเผยว่า บริษัทฯ จะเปิดสาขา  เซเว่น อีเลฟเว่น  ใหม่ อีกราว 700 สาขา จากปัจจุบันที่มีกว่า 8,000 สาขา
เเละคาดว่า รายได้จาก  เซเว่น อีเลฟเว่น  ปีนี้คงทำได้ไม่ต่ำกว่า 2 แสนล้านบาท หรือเติบโต 11-12% แต่หากรวมรายได้จากแม็คโครคาดว่าจะเติบโตขึ้น

นอกจากนี้ สภาพเศรษฐกิจในปัจจุบัน เปลี่ยนเเปลงไปอย่างรวดเร็ว ซึ่งภายใน 6 เดือนข้างหน้าอาจจะเกิดสถานการณ์อะไรที่รุนแรงหรืออาจจะดีขึ้นกว่าปัจจุบัน
ซึ่งจะเห็นได้จากตัวอย่างในปีที่ผ่านมาที่สถานการณ์ค่อนข้างผันผวน ซึ่งหากมองกำลังซื้อในปัจจุบันมองว่ายังคงไม่ฟื้นตัว แต่ทุกอย่างเปลี่ยนแปลงได้เสมอ
ทั้งเรื่องของสถานการณ์การเมืองที่ยืดเยื้อ และมีการปฏิวัติในปลายปี อีกทั้งในเรื่องของราคาน้ำมันที่ปรับตัวลดลงอย่างรุนแรงในช่วงที่ผ่านมา และในเดือนม.ค. ที่เงินยูโรอ่อนตัวลง

MThai News
