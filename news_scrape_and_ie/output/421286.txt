อดีตพนักงานธนาคาร   ลาออกจากงาน  ทอดปาท่องโก๋ขาย  รายได้ประมาณวันละ 2500-3,000 บาท
ที่ ต.คลองหาด อ.คลองหาด จ.สระแก้ว มีร้านปาท๋องโก๋ที่ชาวบ้านพากันพูดถึงอย่างหนาหูว่า เจ้าของร้านเคยเป็นพนักงานธนาคารมาก่อน แต่ลาออกมาเปิดร้านขายปาท่องโก๋ หลังเดินทางไปถึงได้พบกับ นายอภินันท์ จูขวัญ เจ้าของร้าน กำลังทอดปาท่องโก๋ ซึ่งร้านดังกล่าวเปิดเป็นมินิมาร์ทเล็กๆ กะทัดรัด นอกจากนั้นยังแบ่งพื้นที่เปิดเป็นร้านอินเตอร์เน็ต ให้นักเรียนได้เช่าทำรายงาน
นายอภินันท์เปิดเผยว่า ตนเรียนจบปริญญตรี สาขาวิทยาการคอมพิวเตอร์ และได้สอบเข้าเป็นพนักงานธนาคารแห่งหนึ่ง หลังจากทำงานได้หลายปีก็รู้สึกเบื่อเพราะเงินเดือนไม่ค่อยพอใช้ จึงชวนภรรยาลาออกมาเปิดร้านมินิมาร์ท และขายอาหารตามสั่ง ตอนหลังได้ไปพบเครื่องทำปาท่องโก๋ที่เชียงใหม่มีลักษณะแปลก เมื่อนำลงไปทอดแล้วมีรถชาติกรอบน่ารับประทาน จึงได้สั่งซื้อเครื่องมา 1 เครื่อง ในราคา 4 หมื่นบาท
ตอนที่ขายปาท่องโก๋ช่วงแรกรายได้ไม่ค่อยดีนัก แต่เมื่อขายนานไปก็มีลูกค้าแวะเวียนมาซื้อประจำ จนโด่งดังต้องทำทอดขายกันทั้งวัน โดยราคาปาท่องโก๋ ขายเป็นชุดๆละ 6 ตัว มีแยมสังขยา ช็อคโกแลต แถมให้ไปทานกับปาท่องโก๋ด้วย ในราคาชุดละ 25 บาท ซึ่งในแต่ละวัน มีรายได้ จากการขายปาท่องโก๋ ประมาณวันละ 2500-3,000 บาท
MThai News
ขอบคุณข้อมูลจาก  ข่าวสด
