เครื่องเซ่นไหว้บรรพบุรุษ  หรือชุด กงเต๊ก  ‘ ไอโฟน – ไอแพด ‘ รวมถึงอุปกรณ์สื่อสารต่าง ๆ ขายดีเป็นอย่างมากในช่วงเทศกาล  ตรุษจีน  ที่กำลังมาถึง
นายสุพจน์ ศรีเมือง เจ้าของร้านถวิลสังฆภัณฑ์ ซึ่งเป็นร้านที่จำหน่ายสินค้าทั้งจีนและของไทยรายใหญ่ในพื้นที่ อ.ศรีราชา  เปิดเผยว่า  เทศกาลตรุษจีน ปีนี้ ซึ่งวันไว้ ตรงกับวันที่ 18 ก.พ.  ชาวไทยเชื้อสายจีน ในพื้นที่ศรีราชาต่างพากันออกมาจับจ่าย

ซื้อของไหว้ประเภทกระดาษเงิน กระดาษทอง แบงก์กงเต๊ก กระดาษไหว้ บ้านกระดาษ ทีวี โทรศัพท์ กระดาษ เพื่อเตรียมไหว้องค์เทพเจ้า และบรรพบุรุษในช่วงเทศกาลตรุษจีน
ส่วนราคาของเซ่นไหว้ปีนี้ไม่ปรับขึ้นราคาแต่อย่างไรเนื่องจากทางร้านเห็นใจลูกค้าทั้งลูกค้าประจำ และขาจรที่มาหาซื้อเครื่องเซ่นไหว้บรรพบุรุษ โดยที่ทางร้านขายดีที่สุดคือเทคโนโลยีสมัยใหม่คือโทรศัพท์มือถือและแท็บเล็ต
เป็นชุดของไอโฟนที่จะมีไอแพค 2 เครื่อง และไอโฟน 4 จำนวน 2 เครื่อง ไอโฟน 5 จำนวน 2 เครื่อง ราคาชุดละ 60 บาท โดยจะมีผู้ที่มาซื้อหากันจำนวนมากเพื่อไปเซ่น ไหว้บรรพบุรุษ จะเลือกยี่ห้อที่ทันสมัยไปไหว้

ติดตามข่าวสาร ‘การตลาด’ คลิ๊กเลย>>>>>>>

ขอบคุณข้อมูล และภาพจาก  ข่าวสด
MThai News
