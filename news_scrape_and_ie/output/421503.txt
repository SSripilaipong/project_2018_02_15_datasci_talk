พนังงานซึม!  เจ้าพ่ออาลีบาบา  งดแจกอั่งเปาตรุษจีน เหตุผลประกอบการไม่เข้าเป้า..
แจ็ค หม่า  นักธุรกิจใหญ่ชาวจีน เจ้าของ  ‘อาลีบาบา’  เว็บไซต์ตัวกลางซื้อ-ขายสินค้ารายใหญ่ของโลกประกาศว่า  ตรุษจีน หรือปีใหม่จีนปีนี้พนักงานของเขาจะไม่ได้รับอั่งเปา
หรือซองแดงใส่เงินขวัญถุงที่มอบให้กันตามธรรมเนียมเช่นปีก่อนๆ เนื่องจากปี 2557 บริษัทไม่ได้มีผลประกอบการดีเด่นเป็นพิเศษ แต่พนักงานจะยังได้รับเงินโบนัสตามปกติ

มหาเศรษฐีรวยที่สุดของจีนระบุผ่านแถลงการณ์ในเว็บไซต์ว่า ความสำเร็จของการเปิดตัวหุ้นของอาลีบาบาเข้าสู่ตลาดหุ้นแม้จะทุบสถิติราคาเปิดขายครั้งแรก หรือไอพีโอของตลาดหุ้นวอลสตรีท
แต่ไม่มีอะไรน่าประหลาดใจ เพราะเป็นเพียงผลจากการทำงานหนักของพนักงานอาลีบาบาตลอด 15 ปีที่ผ่านมา โดยนอกเหนือจากไอพีโอแล้ว ไม่อาจพูดได้ว่ามีสิ่งใดให้เบิกบานใจในปีที่เพิ่งผ่านไป
แถลงการณ์ดังกล่าวสร้างความประหลาดใจพอสมควรเนื่องจากเป็นที่ทราบกันว่าปี 2557 เป็นปีทองของอาลีบาบา จากการที่สามารถระดมทุนในตลาดหุ้นสหรัฐได้มากถึง 25,000 ล้านดอลลาร์
สหรัฐเมื่อเข้าสู่ตลาดครั้งแรกในเดือนกันยายนปีก่อน และส่งผลให้นายหม่ามีชื่อติดทำเนียบมหาเศรษฐีจีนในชั่วข้ามคืน

MThai News
