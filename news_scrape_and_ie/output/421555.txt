ก.พาณิชย์  ปล่อย  รถธงฟ้า  วันเเรกนำสินค้าราคาถูกลงพื้นที่ 50 จุด. ไปจนถึงสิ้นเดือน มีนาคม.58
พล.อ.ฉัตรชัย สาริกัลยะ รัฐมนตรีว่าการกระทรวงพาณิชย์  เปิดเผยว่า ได้ปล่อยขบวนรถโมบายยูนิตจำนวน 100 คัน เป็นวันเเรก โดยกระทรวงพาณิชย์ได้จัด  รถธงฟ้า  นำสินค้าที่จำเป็นต่อการครองชีพ ราคาถูกกว่าท้องตลาด 20-40%
ออกไปจำหน่ายให้กับประชาชนในพื้นที่ต่างๆของกรุงเทพมหานคร คาดว่าประชาชนที่เข้ามาจับจ่ายใช้สอยจะอยู่ที่ประมาณ 3 แสนคน และช่วยลดค่าใช้จ่ายให้กับประชาชนได้ 30 ล้านบาท จากคาดการณ์ยอดเงินสะพัดที่ 100 ล้านบาท

และได้ร่วมมือกับทาง กทม. ในการกำหนดพื้นที่ชุมชน รวมถึง สำนักงานตำรวจแห่งชาติได้ช่วยอำนวยความสะดวกในด้านการเดินทางซึ่งวันนี้ ทางกระทรวงฯ จะส่งรถธงฟ้าไปยังชุมชนต่างๆ ในกทม. จำนวน 50 จุด จากเป้าหมายที่ตั้งไว้ 750 จุด
โดยจะดำเนินการไปถึงสิ้นเดือนมี.ค.2558 และระหว่างนี้จะมีการประเมินผลภายใน 2 สัปดาห์ หากได้รับการตอบรับจากประชาชน ก็จะมีการพิจารณาขยายโครงการออกไปอีก
สำหรับสินค้าที่จะนำไปจำหน่าย ทาง กระทรวงพาณิชย์  ได้เน้นให้สามารถช่วยลดค่าครองชีพ อาทิ  ไข่ไก่ (เบอร์ 2 แผงละ 30 ฟอง) ราคา 65 บาท (ท้องตลาดราคา 90 บาท/แผง)
น้ำตาลทราย (ถุงละ 1 กิโลกรัม) ราคา 18 บาท (ท้องตลาด 23.50 บาท/กิโลกรัม) น้ำมันพืชปาล์ม (ขวดละ 1 ลิตร) ราคา 34 บาท (ท้องตลาด 42 บาท/ขวด) ข้าวสาร (ถุงละ 5 กิโลกรัม) ราคา 68 บาท (ท้องตลาด 85 บาท/ถุง)
ส่วนพื้นที่ ต่างจังหวัด กระทวงพาณิชย์มีโครงการงฟ้าเดิมที่กรมการคาภายในได้ดำเนินโครงการอยู่แล้ว และจะเพิ่มจำนวนให้ขยายลงถึงในระดับอำเภอและตำบล เพื่อให้เข้าถึงประชาชนให้ได้มากขึ้น

MThai News
