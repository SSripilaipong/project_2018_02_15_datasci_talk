‘ประจิน’  เผย ญี่ปุ่นยืนยัน ร่วมลงทุนระบบรางรถไฟกับไทยเเน่นอน ขณะนี้อยู่ระหว่างรอเลือกเส้นทาง.
พล.อ.อ.ประจิน จั่นตอง รัฐมนตรีว่าการกระทรวงคมนาคม  เปิดเผยว่า ภายหลังเดินทางไปเยือนประเทศญี่ปุ่นร่วมกับคณะของ  พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ หรือ คสช.
ทั้ง 2 ประเทศ ได้ลงนามบันทึกแสดงเจตจำนงหรือ MOI หรือ Memorandum of Intent ร่วมกัน  2 ฉบับ ร่วมกับ ประเทศญี่ปุ่น เพื่อศึกษาโครงสร้างทางรถไฟพัฒนาระบบรางของประเทศญี่ปุ่น
โดย กระทรวงคมนาคม  ให้ข้อมูล 3 เส้นทาง เลือกให้กับญี่ปุ่น
1. เส้นทาง แม่สอด-พิษณุโลก-ขอนแก่น-มุกดาหาร ระยะทาง 770 กิโลเมตร
2.เส้นทาง พุน้ำร้อน-กาญจนบุรี-กรุงเทพฯ-มาบตาพุด จังหวัดระยอง ระยะทาง 339 กิโลเมตร
3.เส้นทาง กรุงเทพฯ-เชียงใหม่ ระยะทาง 653 กิโลเมตร
นอกจากนี้ การประชุมเรื่องของเทคโนโลยี การถ่ายทอดถึงกัน เพิ่มเติมจากระดับกลไกคณะทำงานระบบรางไทย-ญี่ปุ่น จากระดับปลัดเป็นระดับรัฐมนตรี โดยเจรจาในเรื่องเทคนิค รวมถึงระบบที่ทางญี่ปุ่นให้ไทยศึกษาพิจารณาว่าเทคโนโลยีรุ่นใด แบบใด อาทิ แบบซินคันเซน หรือธรรมดา และรถไฟฟ้า


MThai News
