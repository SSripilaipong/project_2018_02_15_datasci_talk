งานเข้ารับ ตรุษจีน ! สำหรับ แบงก์ชาติ  เมื่อถูก  สภาพัฒน์  และ ส.อ.ท. กดดันให้  ลดดอกเบี้ย   นโยบาย ลง 0.25-0.50% หวังลดต้นทุนเอกชน กระตุ้นเศรษฐกิจ
นายอาคม เติมพิทยาไพสิฐ เลขาธิการ สำนักงานคณะกรรมการพัฒนาการเศรษฐกิจและสังคมแห่งชาติ (สศช.) หรือสภาพัฒน์  เปิดเผยว่า การ  ลดดอกเบี้ย  นโยบายลงในช่วงนี้ ถือเป็นอีกหนึ่งในมาตรการที่จะเข้ามาช่วยกระตุ้นให้เศรษฐกิจขยายตัวได้ดี
รวมไปถึงกระตุ้นให้เกิดการลงทุน เพราะปัจจุบันยังมีช่องว่างที่จะสามารถทำ นโยบายทางการเงิน ได้ และที่สำคัญอัตราดอกเบี้ยในระดับต่ำ จะทำให้ต้นทุนทางการงินของภาคเอกชนจะลดต่ำลงไปด้วย ส่งผลให้มีการกู้เงินเพื่อขยายธุรกิจเพิ่มมากขึ้น

เนื่องจาก สภาพัฒน์ มองว่าอัตราการขยายตัวทางเศรษฐกิจ หรือ จีดีพี  ที่ระดับ 3.5-4.5% ในปี 58 ถือว่าเป็นระดับที่ต่ำกว่าปกติ ประกอบกับอัตราเงินเฟ้อที่ติดลบ และเข้าใกล้ศูนย์ ซึ่งถือว่าเป็นระดับต่ำไม่เคยเกิดขึ้นมาก่อน
ด้าน นายสุพันธ์ มงคลสุธี ประธานสภาอุตสาหกรรมแห่งประเทศไทย หรือ ส.อ.ท.  เปิดเผยว่า อัตราดอกเบี้ยนโยบายที่ระดับ 2% ยังเป็นอุปสรรคต่อความสามารถในการแข่งขันกับประเทศเพื่อนบ้าน และทำให้ ค่าเงินบาท แข็งค่าเมื่อเทียบกับสกุลอื่นๆในภูมิภาค
ดังนั้น คณะกรรมการนโยบายการเงิน หรือ กนง. น่าจะมีการประชุมนัดพิเศษ และลดอัตราดอกเบี้ยอย่างน้อย 0.25-0.5% เพื่อให้ไทยสามารถกลับมาแข่งขันได้ ซึ่งหากลดอัตราดอกเบี้ยลงมาจะทำให้ค่าเงินบาทอ่อนค่า และส่งผลดีขึ้น

ติดตามข่าวสาร ‘การเงินการคลัง’ คลิ๊กเลย>>>>>>>

MThai News
