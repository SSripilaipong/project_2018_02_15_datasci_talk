ค่ายรถยนต์  ‘ ซูซูกิ ‘ เรียกคืน ‘ เซเลริโอ ‘ ใน 4 ประเทศ ประกอบด้วย  อังกฤษ   ไอร์แลนด์   ออสเตรเลีย  และ นิวซีแลนด์  หลังพบปัญหา ระบบเบรก
สำนักข่าวบีบีซี  รายงานข่าวว่า  ค่ายรถยนต์ซูซูกิ ประกาศเรียกคืนรถยนต์ ซูซูกินิว เซเลริโอ  ที่จำหน่ายใน 4 ประเทศประกอบด้วย อังกฤษ ไอร์แลนด์ ออสเตรเลีย และนิวซีแลนด์ หลังพบปัญหาระบบเบรกขัดข้อง

โดย นิตยสารยานยนต์ หลายฉบับที่ได้ทดลองใช้งาน และสามารถตรวจพบปัญหาระบบเบรกจากรถยนต์รุ่นดังกล่าว ซึ่งมีราคาขายอยู่ที่ราว 8,000 ยูโร หรือประมาณ 296,000 บาท โดยเริ่มจำหน่ายในอังกฤษเป็นครั้งแรกในช่วงสุดสัปดาห์ที่ผ่านมา ซึ่งคาดว่ามีการจำหน่ายไปแล้วจำนวน 100 คัน
ทั้งนี้ซูซูกิได้เรียกคืนรถยนต์รุ่นนี้ทันทีเฉพาะรุ่นที่ติดตั้งพวงมาลัยทางด้านขวา ซึ่งจำหน่ายในอังกฤษ ไอร์แลนด์ ออสเตรเลีย และนิวซีแลนด์ ขณะที่รุ่นที่ติดตั้งพวงมาลัยทางด้านซ้าย หรือทางด้านขวาที่จำหน่ายในตลาดอื่นๆไม่มีปัญหาบกพร่องแต่อย่างใด

ติดตามข่าวสาร ‘การตลาด’ คลิ๊กเลย>>>>>>>

MThai News
