‘Apple รักโลก’ ทุ่มเงิน 3 หมื่นล้าน ผลิตไฟฟ้าพลังงานแสงอาทิตย์ใช้เอง คาดจ่ายไฟได้ภายในสิ้นปี 2559
ทิม คุ๊ก หรือ ซีอีโอผู้ทรงอิทธิพลที่สุดคนหนึ่งของโลก  เปิดเผยว่า ว่าบริษัท Apple ประสบความสำเร็จทางธุรกิจในประเทศจีนที่สามารถเจาะตลาดได้ในที่สุด และยังทำยอดขายได้มากกว่า 1 ล้านล้านบาทในปีที่ผ่านมา
และรวมไปถึงเรื่องแผนในการรุกตลาดอินเดีย ซึ่งเขามองว่า บริษัทมีโอกาสที่จะประสบผลสำเร็จได้ในระดับที่ใกล้เคียงกับที่เมืองจีนรวมถึง บริษัทของเขากำลังเตรียมควักเงินก้อนโตจำนวนเกือบ 3 หมื่นล้านออกมา

เพื่อเอาไปลงทุนใน  ธุรกิจไฟฟ้าพลังงานแสงอาทิตย์ หรือโซลาฟาร์ม  โดยมุ่งหวังจะนำไปใช้ในหน่วยงานต่างๆของบริษัทตัวเองเป็นหลักโดยในขณะนี้ Apple มีพันธมิตรหลักในการเข้าร่วมพัฒนาโครงการดังกล่าวแล้วคือ First Solar
ซึ่งเป็นบริษัทผู้ผลิตและติดตั้งอุปกรณ์สำหรับใช้ในการผลิตไฟฟ้าพลังงานแสงอาทิตย์รายใหญ่จากสหรัฐฯ ที่ได้ฝากผลงานเอาไว้จากการติดตั้งแผงโซลาทั่วโลกแล้วกว่า 10,000 เมกะวัตต์
สำหรับโครงการโซลาฟาร์มแห่งนี้ ตั้งอยู่ในมลรัฐแคลิฟอร์เนีย ห่างจากเมืองซานฟรานซิสโกไปทางใต้ราว 220 กิโลเมตร บริเวณเขตมอนเทอเรย์ บนพื้นที่ขนาด 7,300 ไร่ มีกำลังการผลิตกว่า 280 เมกะวัตต์
โดยจะเริ่มมีการก่อสร้างตั้งแต่ช่วงกลางปีนี้ และจะสามารถเริ่มต้นจ่ายไฟได้ภายในสิ้นปี 2559 แต่ทั้ง 2 บริษัทยังไม่ได้เปิดเผยรายละเอียดอย่างเป็นทางการว่า สัดส่วนในการถือหุ้นของโครงการจะเป็นเช่นไร และจะแบ่งผลประโยชน์กันอย่างไร
แต่มีการคาดการณ์เอาไว้ว่า Apple จะได้รับไฟไว้ใช้สำหรับศูนย์ปฏิบัติงานของตัวเองทั้งหมดที่อยู่ในรัฐแคลิฟอร์เนีย รวมไปถึง “แอพเพิลสโตร์” อีก 52 แห่ง จำนวน 130 เมกะวัตต์ เป็นเวลา 25 ปี
ขณะเดียวกัน สื่อต่างประเทศบางสำนักคาดว่า จำนวนไฟที่เหลืออีกราว 150 เมกะวัตต์ จะถูกจำหน่ายให้กับ Pacific Gas and Electric หรือ PG&E เพื่อนำไปขายต่อให้กับประชาชนในเขตแคลิฟอร์เนียตอนเหนือ ซึ่งเชื่อได้ว่า กำลังไฟในส่วนนี้จะสร้างผลตอบแทนก้อนงามให้ทั้ง  Apple และ PG&E

MThai News
