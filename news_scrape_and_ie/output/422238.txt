ตามคาด!  กรีซ ปฏิเสธที่จะต่ออายุ  มาตรการรัดเข็มขัด  จาก สหภาพยุโรป ที่ให้การช่วยเหลือทางด้านการเงิน ด้าน เบลเยี่ยม และ อิตาลี ยังหวังให้กรีซใจอ่อน
นายยานิส วารู ฟากิส รัฐมนตรีคลังกรีซ  เปิดเผยว่า กรีซปฏิเสธที่จะต่ออายุ มาตรการรัดเข็มขัด จากอียู แต่กรีซจะพยายามหาแนวทางแก้ไขอื่นๆ ที่เหมาะสมสำหรับกรีซ และยุโรปภายในวันพุธนี้ที่ผ่านมา เพราะมาตรการรัดเข็มขัดของยุโรปเป็นปัญหาของกรีซมามากพอแล้ว

โดยที่ มาตรการรัดเข็มขัด ทางเศรษฐกิจของกรีซ ซึ่งกำหนดโดยผู้ให้ความช่วยเหลือด้านการเงินในยุโรปมานานหลายปี หมดอายุการบังคับใช้อย่างเป็นทางการแล้ว ซึ่งความพยายามเจรจาเพื่อให้กรีซต่ออายุมาตรการดังกล่าวประสบความล้มเหลว
ขณะเดียวกัน รัฐมนตรีคลังเบลเยียม  และ อิตาลี  ซึ่งเข้าร่วมการเจรจาในครั้งนี้ เปิดเผยว่า แม้การเจรจาจะไม่ประสบความสำเร็จ แต่ถือว่าพัฒนาไปในทางที่ดีขึ้น
และยุโรปจะยังคงผลักดันให้กรีซ ต่ออายุมาตรการรัดเข็มขัดต่อไปโดยหวังว่า นายอเล็กซิส ซิปราส นายกรัฐมนตรีกรีซ  จะยอมตกลงนำ มาตรการรัดเข็มขัด กลับมาใช้อีกครั้ง

ติดตามข่าว ‘เศรษฐกิจรอบโลก’ ได้ที่นี่>>>>>>>

MThai News
