กรมศุลกากร  จัดประมูลรถหรู  241 คัน ถูกสุดเริ่ม 2 หมื่นบาท – แพงสุด 9.99 ล้านบาท
กระทรวงการคลัง  เปิดเผยว่า  กรมศุลกากร  จะจัดขายทอดตลาดรถยนต์ของกลาง วิธีประมูลด้วย วาจาในวันที่ 27 กุมภาพันธ์ 2558 ตั้งแต่เวลา 10.00 น. เป็นต้นไป ณ กรมศุลกากร คลองเตย โดยมีรถยนต์ทั้งสิ้น 241 คัน
ประกอบด้วยรถยนต์ยี่ห้อต่างๆ อาทิ BENTLEY, PORSCHE, AUDI, BENZ,FERRARI, BMW, LEXUS, NISSAN, TOYOTA, HONDA ฯลฯ

โดยมอบหมายให้  บริษัท สหการประมูล จำกัด (มหาชน)  เป็นผู้ดำเนินการขายทอดตลาดตามสภาพที่เป็นอยู่ และเป็นการประมูลด้วยวาจา โดยเปิดให้ผู้สนใจที่จะเข้าร่วมประมูลสามารถชมสภาพภายนอกรถยนต์ของกลางฯ ในวันที่ 25 – 26 กุมภาพันธ์ 2558 ตั้งแต่เวลา 09.00 – 18.00 น.
ในส่วนของการลงทะเบียนร่วมประมูล และวางเงินค้าประกันการประมูลนั้นผู้ที่ประสงค์จะเข้าร่วมประมูลจะต้องลงทะเบียนและวางเงินค้าประกันการประมูล เป็นแคชเชียร์เช็คของธนาคารในกรุงเทพฯ และปริมณฑล สั่งจ่ายกรมศุลกากร (พักรายได้) ที่ เจ้าหน้าที่
รับลงทะเบียน ส่วนของกลาง สำนักสืบสวนและปราบปราม ในวันที่ 25 – 26 กุมภาพันธ์ 2558 ตั้งแต่เวลา 08.30 ถึง 16.30 น.และในวันที่ 27 กุมภาพันธ์ 2558 ตั้งแต่เวลา 07.30 น. เป็นต้นไป จนกว่าจะเสร็จสิ้นการประมูล
ทั้งนี้ ในการวางเงินค้าประกันรถยนต์ที่จะประมูลจะมีอัตราที่แตกต่างกัน โดยรถยนต์ที่ราคาเปิดประมูลต่ากว่า 1.5 ล้านบาท จะต้องวางเงินค้าประกันคันละ 1 แสนบาท ส่วนรถยนต์ที่ราคาเปิดประมูลตั้งแต่ 1.5 ล้านบาทขึ้นไปจะต้องวางเงินค้าประกันคันละ 2 แสนบาท
สำหรับรถยนต์ที่เปิดประมูลเป็นคันแรกและมีราคาการเปิดประมูลสูงสุด ได้แก่ BENTLEY รุ่น CONTINENTAL GT  เปิดประมูลด้วยราคา 9.99 ล้านบาท  และรถยนต์ที่มีราคาการเปิดประมูลลำดับถัดมา ได้แก่ FERRARI รุ่น Scuderia Spider 16 M เปิดประมูลด้วยราคา 6 ล้านบาท
ส่วนรถยนต์ที่มีการเปิดประมูลในราคาต่ำที่สุด ได้แก่ TOYOTA รุ่น HIACE และ TOYOTA รุ่น KE 70  เปิดประมูลด้วยราคา 2 หมื่นบาท

MThai News
