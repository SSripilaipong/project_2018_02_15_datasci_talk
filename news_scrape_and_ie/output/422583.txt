เครื่องบิน   นกแอร์  เที่ยวบินที่  DD8819  จาก น่าน มุ่งหน้าสู่ ดอนเมือง  เกิดขัดข้อง ไม่สามารถปิดประตูได้ คนสำคัญติดค้างเพียบ ล่าสุด ‘พาที’ ทวีตส่งเครื่องใหม่ไปรับ
เกิดเหตุเครื่องบิน  สายการบิน นกแอร์  เที่ยวบินที่ DD8819 บินจากสนามบินจังหวัดน่าน มุ่งหน้าสู่สนามบินดอนเมือง ขัดข้องไม่สามารถปิดประตูทางขึ้นเครื่องบินด้านหลังของเครื่องได้ ส่งผลให้ผู้โดยสารทั้งลำต้องลงมารอที่ห้องพักผู้โดยสาร

โดยผู้โดยสาร นกแอร์ ในไฟลท์นี้ส่วนใหญ่เป็นบุคคลสำคัฐระดับประเทศหลายคน เช่น  นายประสาร ไตรรัตน์วรกุล ผู้ว่าการธนาคารแห่งประเทศไทย นายบรรยง และนางนวลพรรณ ล่ำซำ นายปิยสวัสดิ์ อัมระนันทน์
สมชาย บุลสุข, พ.ญ.นลินี ไพบูลย์, นายธีรนันท์ ศรีหงษ์ กรรมการผู้จัดการธนาคารกสิกรไทย และนายพลากร สุวรรณรัฐ องคมนตรี  และผู้สื่อข่าวอีกจำนวนมาก ที่ร่วมเดินทางไปทำข่าว โครงการรักษ์ป่าน่านครั้งที่ 2
อย่างไรก็ตาม ล่าสุดนาย พาที สารสิน ประธานเจ้าหน้าที่บริหาร บริษัท สายการบินนกแอร์ จำกัด (มหาชน) หรือ NOK  ได้ทวีตข้อความว่า กำลังส่งเครื่องบินลำใหม่ไปรับ

ติดตามข่าวเกี่ยวกับ ‘นกแอร์’ ได้ที่นี่>>>>>>>

MThai News
