นายกสมาคมค้าส่ง-ค้าปลีกไทย  ชี้ ‘ตรุษจีน’ ไม่คึกคัก เหตุกำลังซื้อประชาชนยังไม่ฟื้น
นายสมชาย พรรัตนเจริญ นายกสมาคมค้าส่ง-ค้าปลีกไทย  เปิดเผยว่า ภาพรวมสถานการณ์ราคาสินค้าในปัจจุบันยังอยู่ในช่วงทรงตัว และกำลังซื้อของประชาชนยังไม่ฟื้น ซึ่งเห็นได้จาก การจับจ่ายใช้สอย ในช่วงเทศกาลสำคัญที่ผ่านมา

อาทิ ช่วงเทศกาลวันวาเลนไทน์ และเทศกาลวันตรุษจีน ซึ่งนายกสมาคมค้าส่ง-ค้าปลีกไทย มองว่ายังไม่คึกคักเท่าที่ควร ส่วนนโยบายของรัฐบาลที่จัดกิจกรรมจำหน่ายสินค้าจากชุมชนและสินค้าเกษตรที่ผ่านมานั้น
โดยส่วนตัว เห็นด้วยกับเรื่องดังกล่าว เนื่องจากสามารถกระตุ้นเศรษฐกิจได้ส่วนหนึ่ง แต่อย่างไรก็ตาม การทำหน้าที่ของกระทรวงพาณิชย์มองว่าจะต้องดำเนินการให้ยุติธรรมตามหลักโครงสร้างราคา
เพราะสุดท้ายแล้วประชาชนจะเป็นผู้ที่เลือกการบริโภคเอง อีกทั้งการที่สินค้าหรืออาหารมีราคาถูกไม่จำเป็นว่าจะดีเสมอไป

MThai News
