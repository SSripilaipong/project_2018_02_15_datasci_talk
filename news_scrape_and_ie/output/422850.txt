กรมทางหลวง  เร่ง!  มอเตอร์เวย์  ‘พัทยา-มาตาพุด’ เสร็จ 2 ปีครึ่ง ระบุ 3 เส้นทาง เงินลงทุนรวมประมาณ 154,220 ล้านบาท
นายชูศักดิ์ เกวี อธิบดีกรมทางหลวง  เปิดเผยว่า ขณะนี้กรมกำลังเร่งรัดการลงทุนโครงการทางหลวงพิเศษระหว่างเมือง หรือ มอเตอร์เวย์ ทั้งหมด 3 เส้นทาง มีวงเงินลงทุนรวมประมาณ 154,220 ล้านบาท แบ่งเป็น

1.  เส้นทางพัทยา-มาบตาพุด  ระยะทาง 32 กิโลเมตร โดยจะใช้เงินลงทุนจากค่าผ่านทางมอเตอร์เวย์ ประมาณ 14,000 ล้านบาท มาก่อสร้าง ส่วนค่าเวนคืนที่ดินจะใช้งบประมาณ1,800 ล้านบาท ซึ่งได้รับจัดสรรเป็นที่เรียบร้อยแล้ว คาดว่าจะประกวดราคาได้ในเดือนมีนาคม 2558 จะแบ่งการก่อสร้างออกเป็นทั้งหมด 13 ตอน เพื่อให้การก่อสร้างรวดเร็ว ภายใน 2 ปีครึ่ง ตามที่ตั้งเป้าไว้
2 .บางปะอิน-สระบุรี-นครราชสีมา  ระยะทาง 196 กิโลเมตร ใช้เงินลงทุนประมาณ 84,600 ล้านบาท ขณะนี้ได้ออกแบบรายละเอียด ประเมินราคาก่อสร้าง และออกพ.ร.ฎ.เวนคืนที่ดินเสร็จเรียบร้อยแล้ว พร้อมที่จะก่อสร้าง ส่วนแหล่งเงินลงทุนรอยู่ระหว่างนำเสนอรัฐบาล เช่น ใช้เงินกู้ งบประมาณ เอกชนร่วมลงทุนรูปแบบ PPP เป็นต้น คาดว่าจะได้ข้อสรุปในเร็ว ๆนี้ อย่างไรก็ตามกรมคาดว่าการใช้เงินกู้ในประเทศจะเป็นวิธีที่ดีที่สุด เนื่องจากมีต้นทุนน้อยสุดกว่าแหล่งเงินทุนอื่น
3 .สายบางใหญ่-บ้านโป่ง-กาญจนบุรี  ระยะทาง 96 กิโลเมตร เงินลงทุน 55,620 ล้านบาท ก็มีความพร้อมเช่นเดียวกับเส้นทางบางปะอิน-นครราชสีมา โดยเส้นทางนี้กรมมีแนวคิดให้ภาคเอกชนเข้ามาลงทุน ปัจจุบันกรมอยู่ระหว่างขอจัดสรรงบประมาณประจำปี 2559 เพื่อเวนคืนที่ดิน

MThai News
