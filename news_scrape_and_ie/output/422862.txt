ระทึกขวัญ! เมื่อ โรงกลั่นน้ำมัน   เอ็กซ์ซอนโมบิล  ใน แคลิฟอร์เนีย  เกิด ระเบิด ขึ้น ส่งผลให้คนงานบาดเจ็บ 3 ราย หลังการรายงานข่าว ‘ วอร์เรน บัฟเฟตต์ ‘ ขายหุ้นทั้งหมด
สำนักข่าว เอ็นบีซี แอลเอ  รายงานข่าวว่า เกิดเหตุโรงกลั่นน้ำมันของบริษัท เอ็กซ์ซอนโมบิล ในแคลิฟอร์เนีย  สหรัฐอเมริกา ระเบิดเมื่อวานนี้เวลา 08.50 น.ตามเวลาท้องถิ่น เบื้องต้นมีคนงานบาดเจ็บ 3 ราย ส่วนสาเหตุยังไม่มีการสรุปแน่ชัด

โดยจากการตรวจสอบเบื้องต้น ได้เกิดการระเบิดที่  หน่วยแตกโมเลกุลด้วยสารเร่งปฏิกิริยา  ในกระบวนการ กลั่นน้ำมัน  ซึ่งแรงระเบิดสามารถรับรู้ไปได้ทั่วทั้งบริเวณใกล้เคียง ที่เป็นที่พักอาศัย และโรงเรียน
ในขณะเดียวกันหลังเกิดเหตุการระเบิดขึ้นราคาหุ้นของ เอ็กซ์ซอนโมบิล ก็ร่วงลงทันที 2.5% เข้าสู่ระดับต่ำที่สุดของวัน ทั้งนี้ราคาหุ้น เอ็กซ์ซอนโมบิล กำลังถูกกดดันอย่างหนัก หลัง ‘วอร์เรน บัฟเฟตต์’ ได้เทขายหุ้นทั้งหมดออกไป

ติดตามข่าวสาร ‘เศรษฐกิจรอบโลก’ คลิ๊กเลย>>>>>>>

ข้อมูล และภาพจาก  บิซิเนส อินไซเดอร์
MThai News
