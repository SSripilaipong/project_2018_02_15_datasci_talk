เคทีซี  ลุยตลาดไฮโซต่อเนื่อง ตั้งเป้ายอดบัตรใหม่ปีนี้ 4 แสนใบ จาก 1.8 ล้านใบ ณ สิ้นปี 57
นายระเฑียร ศรีมงคล ประธานเจ้าหน้าที่บริหาร บริษัท บัตรกรุงไทย จำกัด (มหาชน)หรือ KTC  เปิดเผยว่า บริษัทฯตั้งเป้ายอดบัตรใหม่ปีนี้เพิ่มขึ้น 4 แสนใบ จากสิ้นปี 2557 ที่มีจำนวนบัตรอยู่ที่ 1.8 ล้านใบ ยอดใช้จ่ายผ่านบัตรเพิ่มขึ้น 15%

ทำให้สิ้นปีจะมียอดบัตรเครดิตรวมอยู่ที่ 2.2 ล้านใบ โดยเคทีซีจะเน้นทำตลาดในกลุ่มรายได้สูงมากขึ้น ไปพร้อมๆ กับกลุ่มรายได้ปานกลางที่เป็นกลุ่มหลักของเคทีซีอยู่
รวมทั้ง ได้ตั้งเป้าหมายควบคุม  หนี้ที่ไม่ก่อให้เกิดรายได้ หรือ NPL  ปีนี้ไม่เกิน 2.4% โดยได้มีการระบบการเฝ้าติดตามการชำระหนี้ของลูกค้า และทาง KTC เองก็มีการคัดเลือกลูกค้าที่มีคุณภาพมากขึ้น
จึงทำให้เกณฑ์ NPL อยู่ในระดับที่ไม่สูง โดยลูกค้าส่วนใหญ่ของ เคทีซี จะเป็นลูกค้าที่มีฐานเงินเดือนต่ำกว่า 40,000 บาท โดยบริษัทฯ เองได้มีการระมัดระวังชำระหนี้ของลูกค้า
โดยได้มีระบบเฝ้าติดตามการชำระหนี้ ซึ่งมองว่าลูกค้าส่วนใหญ่ของบริษัทฯ จะเป็นลูกค้าที่มีคุณภาพทำให้ NPL อยู่ในเกณฑ์ที่ไม่สูง สำหรับเกณฑ์ในการประเมินลูกค้ายังคงใช้เกณฑ์เดิม แต่อาจจะมีการเพิ่มความเข้มงวดมากขึ้น

MThai News
