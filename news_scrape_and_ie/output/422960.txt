ร้านกาแฟ แบรนด์ดังก้องโลกอย่าง ‘ สตาร์บัคส์ ‘ ประกาศผลดำเนินงานใน อังกฤษ มีกำไรครั้งแรก 1 ล้านปอนด์ หลังเปิดมานานถึง 17 ปี หลังปิดไป 67 สาขา
ร้านกาแฟ สตาร์บัคส์  แบรนด์ดังจาก ซีแอทเทิล สหรัฐอเมริกา  เปิดเผยผลประกอบการในอังกฤษว่า สามารถทำกำไรเป็นปีแรกได้ หลังเปิดดำเนินการมาตั้งแต่ปี 2541 หรือเมื่อ 17 ปีก่อน โดยมีกำไรราว 1 ล้านปอนด์ หรือเพียง 50 ล้านบาทเท่านั้น

ซึ่งเป็นเรื่องที่น่าแปลก และค้านความรู้สึกของทั่วไปที่รักการดื่มกาแฟ ที่ทราบถึงผลขาดทุนตลอดเวลาที่ผ่านมาของ สตาร์บัคส์ โดยเฉพาะคนอังกฤษ เพราะคนอังกฤษนิยมดื่มกาแฟมามากกว่า 300 ปี
และที่สำคัญมูลค่าของ ตลาดกาแฟ ในอังกฤษสูงถึง 1,400 ล้านปอนด์ หรือราว 70,000 ล้านบาท แต่ความจริงแล้วสตาร์บัคส์ อังกฤษ ไม่ได้ขาดทุนจากการดำเนินงาน แต่ขาดทุนจากการเคลื่อนย้ายเงินไปยัง สำนักงานใหญ่ในยุโรป  ที่ กรุงอัมสเตอร์ดัม
เพื่อ สิทธิประโยชน์ทางภาษี  ทำให้คนอังกฤษมองภาพลักษณ์ของสตาร์บัคส์แย่ลง โดยมีโพลสำรวจ พบว่าคนอังกฤษชอบดื่มกาแฟแบรนด์นี้ลดน้อยลงเหลือไม่ถึง 1 ใน 3 เพียงเท่านั้น รวมถึงต้องเผชิญกับแบรนด์กาแฟท้องถิ่น
ที่มีความแข็งแกร่ง และราคาถูกกว่า ทั้งหมดเป็นที่มาให้สตาร์บัคส์ ใช้กลยุทธ์เทิร์นอราวด์ โดยพิจารณาการขยายสาขาอย่างรอบคอบและปิดสาขาที่ไม่ทำกำไร 67 แห่ง นำมาสู่การทำกำไร 1 ล้านปอนด์เป็นครั้งแรกในครั้งนี้

ติดตามข่าวสาร ‘เศรษฐกิจรอบโลก’ คลิ๊กเลย>>>>>>>

MThai News
