มติครม. สั่งรื้อ ราคาประมูล   เมกะโปรเจกต์  หลัง ราคาน้ำมัน ลง โครงการข้างท่อ 1,200 สัญญารอเซ็น 17,000 ล้านบาท  ผู้รับเหมา กุมขมับ โครงการยืดอีก 2 เดือน
มติ คณะรัฐมนตรี  หรือ ครม. ออกมาตรการการดำเนินการปรับลดค่างานก่อสร้างของหน่วยงานภาครัฐ ทำให้งานประมูล เมกะโปรเจกต์ ทั่วประเทศดำเนินการล่าช้าจากแผนงานที่กำหนดไว้อีกอย่างน้อย 2 เดือน โดยนับจากโครงการที่ดำเนินการก่อนวันที่ 16 ธ.ค.57 ให้ยกเลิกการ กำหนดราคากลางงานก่อสร้าง เดิม
ทั้งโครงการที่เปิดซองประกวดราคา หรือรับการเสนอราคา และอยู่ระหว่างลงนามสัญญาให้เจรจาต่อรองราคาค่างานกับผู้เสนอราคารายต่ำสุด รวมถึงโครงการที่กำลังเปิดซองประกวดราคา และโครงการที่กำหนดราคากลางงานก่อสร้าง ยังไม่ได้ประกาศประกวดราคา สอบราคา หรือประกาศร่างขอบเขตงาน หรือทีโออาร์

และให้กำหนดราคางานตาม ราคาน้ำมันดีเซล ที่ปรับปรุงใหม่เป็นฐานที่อยู่ในระหว่างคำนวณโดยคาดว่าโครการใหญ่จะใช้เวลาประมาณ 1-2 เดือนทำให้โครงการ เมกะโปรเจกต์ ต่าง ๆ ล่าช้าออกไป
ทั้งนี้ในการเปิดประมูลโครงการต่าง ๆ ที่ผ่านมาถ้านับเฉพาะในส่วนของโครงการขนาดใหญ่ ผู้รับเหมาที่สามารถประมูลงานได้ที่ต่ำกว่าราคากลางไม่มาก อาจจะประสบปัญหาทางด้านการบริหารต้นทุนหากมีการปรับลดราคากลางลงมา ดังนี้
สัญญาที่ 1 งานโยธา (หมอชิต-สะพานใหม่) รวมรื้อสะพานข้ามแยก ผู้เสนอราคาต่ำสุด คือ บมจ.อิตาเลียนไทย ดีเวล๊อปเมนต์ หรือ ITD เสนอราคา 15,279.993 ล้านบาท ต่ำกว่าราคากลาง 15,423 ล้านบาทอยู่ที่ 144 ล้านบาท
สัญญาที่ 2 งานโยธา (สะพานใหม่-คูคต) ผู้เสนอราคาต่ำสุด คือ กลุ่มกิจการร่วมค้า UN-SH-CH (ยูนิค-ซิโนไฮโดร-ไชน่าฮาร์เบอร์) เสนอราคา 6,729 ล้านบาท ต่ำจากราคากลาง 6,738 ล้านบาท อยู่ที่ 9 ล้านบาท
สัญญาที่ 3 งานศูนย์ซ่อมบำรุงรักษา และอาคารจอดรถ ผู้เสนอราคาต่ำสุด คือ กลุ่มกิจการร่วมค้า Stec-As (ซิโน-ไทยฯ และ เอ.เอส.แอสโซซิเอทฯ) เสนอราคา 4,042 ล้านบาท ต่ำกว่าราคากลาง 4,079 ล้านบาท อยู่ที่ 37 ล้านบาท
และสัญญาที่ 4 ออกแบบ จัดหาและติดตั้ง งานระบบรางรถไฟฟ้า ผู้เสนอต่ำสุดคือ กลุ่มกิจการร่วมค้า Stec-As (ซิโน-ไทยฯ และ เอ.เอส.แอสโซซิเอทฯ) เสนอราคา 2,842.772 ล้านบาท ต่ำกว่าราคากลาง 2,869.491 ล้านบาทอยู่ที่ 27 ล้านบาท
ซึ่งตามแผน รฟม.จะลงนามทั้ง 4 สัญญาพร้อมกันช่วง เม.ย.-พ.ค.นี้ และเริ่มงานก่อสร้าง มิ.ย. ใช้ระยะเวลาก่อสร้างประมาณ 4 ปี จะเปิดบริการ มิ.ย. 2562

ติดตามข่าวสาร ‘การค้าการลงทุน’ คลิ๊กเลย>>>>>>>

ข้อมูล และภาพจาก  ประชาชาติธุรกิจ
MThai News
