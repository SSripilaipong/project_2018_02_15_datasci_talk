จับปลิงขาย! รวยอื้อ ชาวบ้านนครพนมระบุ ขายปลิงได้วันละพัน ราคาปลิงแห้งตกกิโลละ  1,000 – 1,200 บาท
นายสว่าง และ นางสมหวัง ปัญญางาม สองสามีภรรยาชาวจังหวัดที่มีอาชีพจับปลิงขาย  เปิดเผยว่า ช่วงสัปดาห์ ที่ผ่านมามีฝนที่ตกติดต่อกันหลายวัน ทำให้ปลิงออกมาเล่นน้ำ และออกหาอาหารมากขึ้น
ซึ่งตลอดทั้งวันสามารถจับปลิงได้กว่า 4 – 5 กิโลกรัม  เฉลี่ยแล้วมีรายได้จากการขายปลิงวันละไม่น้อยกว่า 1 พันบาท ส่วนราคา รับซื้อทั้งปลิงสด และ ปลิงตากแห้ง ราคาปลิงสดอยู่ที่ 200 บาท/กก. ส่วนปลิงตากแห้งกิโลกรัมละ 1,000 – 1,200 บาท
ปัจจุบันราคารับซื้อปลิงตากแห้งกิโลกรัมละ 800 บาท ซึ่งจะเห็นได้ว่าปลิงสดจะไม่ค่อยมีราคามากนัก จึงขายเฉพาะตากแห้งเท่านั้น ทั้งนี้ก็ขึ้นอยู่กับขนาดปลิงด้วย
ขณะที่ ปลิง ช่วงนี้หายากขึ้น เนื่องจากปริมาณน้ำยังมีระดับสูงอยู่ ประกอบกับอยู่ในช่วงที่ นายทุนชาวจีนชะลอการรับซื้อลดน้อยลง ราคาก็ไม่ค่อยดีเหมือนในช่วงฤดูที่ต้องการ คือช่วงเดือนพฤษภาคม หรือมิถุนายนของทุกปี หรือต้นฤดูฝน
ที่ถือว่า เป็นช่วงโอกาสทองของชาวบ้าน ประกอบกับเป็นช่วงปลิงออกหนาแน่น ทำให้มี เงินสะพัดในพื้นที่นับร้อยล้านบาทในแต่ละปี
อย่างไรก็ตามขณะนี้ มีชาวบ้านทั้ง จังหวัดนครพนม และสกลนคร ออกหาจับปลิงกันมากขึ้น เพราะเป็นอาชีพที่ลงทุนน้อย เพียงเดินลงไปลุนหรือกวนน้ำ แล้วปลิงจะลอยมาเกาะที่ขาหรือตัวเราจากนั้นจะนำสวิงหรือตะแกรงข่ายช้อนตักมาใส่ถัง
แล้วนำกลับบ้านมาลวกด้วยน้ำร้อนแล้วนำมาย่างไฟและตากแห้ง แล้วส่งขาย มีคนสนใจมากขึ้น ต้องออกไปหาปลิงไกลมากขึ้น และแหล่งที่มีปลิงมาก คือ หนองหารจังหวัดสกลนคร ด้านบ้านท่าแร่ มีปลิงให้จับทุกวัน

MThai News
