กระทิงแดง  แบรนด์เครื่องดื่มของไทย ขึ้นแท่นอันดับ 3  แบรนด์ทรงอิทธิพล ที่สุดของโลก แซงหน้าทั้ง เฟอร์รารี  และ  ยูนิลิเวอร์  ส่วนที่ 1 เป็น  เลโก
‘ แบรนด์ไฟแนนซ์ ‘ เว็ปแไซต์จัดอันดับตราสินค้าชั้นนำของโลก ได้จัดอันดับแบรนด์สินค้าที่ทรงอิทธิพลมากที่สุดในโลก ประจำเดือนก.พ.58 หรือที่เรียกว่า  Brand Strength Index หรือ BSI   โดยแบรนด์ไทยอย่าง กระทิงแดง ได้รับการจัดอันดับเป็นที่ 3 ได้คะแนน 91.1 จาก 100 คะแนน

และสามารถทำอันดับได้สูงกว่า เฟอรารี่ แชมป์เก่าในปีก่อน ที่ร่วงลงไปอยู่ลำดับ 9 รวมถึงแบรนด์ดังอย่าง ยูนิลิเวอร์ อีกด้วย ทั้งนี้การจัดอันดับวิเคราะห์จาก การลงทุนด้านการตลาด  ค่าความนิยม และผลงานในภาพรวมของแบรนด์
ซึ่ง เลโก ได้รับตำแหน่งแบรนด์ทรงอิทธิพลอันดับที่ 1 ของโลกในปีนี้ไปครอง ในขณะที่  แอปเปิล  ครองตำแหน่ง แบรนด์ที่มีมูลค่าสูงสุดในโลก  จากการที่บีเอสไอประเมินจากความภักดีในแบรนด์ของลูกค้า และการคาดการณ์รายได้ ส่วนที่ 2 เป็น  ซัมซุง
ทั้งนี้ กระทิงแดง หรือ  Red Bull  เป็นแบรนด์ไทยที่โดดเด่นในเวทีโลกมากที่สุด แต่ Red Bull ในต่างประเทศนั้น กลุ่มลูกค้าหลักเป็นวัยรุ่นหรือคนวัยทำงาน แตกต่างจากผู้บริโภคกลุ่มเป้าหมายในประเทศไทย ซึ่งเป็นกลุ่มผู้ใช้แรงงาน

ติดตามข่าวสาร ‘การตลาด’ ได้ที่นี่>>>>>>>

MThai News
