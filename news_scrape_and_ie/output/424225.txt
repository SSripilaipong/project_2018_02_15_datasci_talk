ผู้เชี่ยวชาญมอง’จีน’นวัตกรรมยังต่ำแม้ยอดจดสิทธิบัตรสูงลิ่ว ปีที่ 4 ติดต่อกัน
สำนักงานทรัพย์สินทางปัญญาแห่งชาติจีน หรือ SIPO เปิดเผยว่า จีนมียอดขอจดสิทธิบัตรมากที่สุดในปี 2557 นับเป็น ปีที่ 4 ติดต่อกันเมื่อเทียบกับประเทศอื่นๆ
SIPO รายงานว่า ในปี 2557 นั้น มีการขอจดสิทธิบัตรนวัตกรรมทั้งสิ้น 928,000 ฉบับ เพิ่มขึ้น 12.5% จากปี 2556 ทางสำนักงานทรัพย์สินฯได้อนุมัติสิทธิบัตรนวัตกรรมราว 233,000 ฉบับ ในปีดังกล่าว

ซึ่งสิทธิบัตร 163,000 รายการมาจากผู้ขอจดชาวจีน ณ จนถึงสิ้นปี 2557 จีนมีสิทธิบัตรนวัตกรรมที่มีคุณภาพและมูลค่าตลาดสูงราว 663,000 ฉบับ โดยมีสัดส่วนการจดสิทธิบัตรนวัตกรรมต่อประชากรจีน 10,000 คนที่ 4.9 ฉบับ
ทั้งนี้ จีนมียอดการขอจดสิทธิบัตรเพิ่มขึ้นอย่างต่อเนื่อง ที่เป็นปัจจัยขับเคลื่อนเศรษฐกิจ อย่างไรก็ตาม เหล่าผู้เชี่ยวชาญมองว่า สิทธิบัตรทางนวัตกรรมของจีน ยังคงขาดศักยภาพทางการแข่งขัน
นอกจากนี้ รัฐบาลจีนยังได้ออกมาตรการพิเศษเพื่อกระตุ้นนวัตกรรม ผ่านการยกระดับการคุ้มครองสิทธิในทรัพย์สินทางปัญญา

MThai News
