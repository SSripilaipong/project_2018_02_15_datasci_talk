เซ็งเลย! กรมทางหลวง เริ่มเก็บค่าทางด่วน สุขสวัสดิ์-บางขุนเทียน เม.ย.นี้ หลังเปิดให้ใช้บริการฟรี
นายชูศักดิ์ เกวี อธิบดีกรมทางหลวง หรือ ทล.  เปิดเผยว่า ขณะนี้การเจรจาเพื่อว่าจ้างให้การทางพิเศษแห่งประเทศไทย หรือ กทพ. เป็นผู้จัดเก็บค่าผ่านทาง ถนนวงแหวนรอบนอกกรุงเทพฯ ตอน บางพลี-บางขุนเทียน ช่วงสุขสวัสดิ์-บางขุนเทียน ของกรมทางหลวง ระยะทาง 14.5 กิโลเมตร
ซึ่งเป็นทางเชื่อมต่อโครงการทางพิเศษ บางพลี-สุขสวัสดิ์ ของ กทพ.ใกล้ได้ข้อยุติแล้ว โดย กทพ.กำลังประเมินค่าใช้จ่ายในการดำเนินการทุกด้าน ทั้งค่าบุคลากร และระบบฮาร์ดแวร์ ซอฟต์แวร์ที่ต้องปรับเพิ่มเติม และจะเสนอมายัง ทล.เพื่อเจรจาต่อรองกัน
ส่วนกรณีที่ค่าผ่านทางเส้นทางของกรมทางหลวงไม่มีภาษีมูลค่าเพิ่ม (VAT) เพราะเป็นหน่วยงานราชการ ส่วนกทพ.มี VAT เพราะเป็นรัฐวิสาหกิจนั้น ทางกรมบัญชีกลางรับทราบและได้ข้อยุติแล้วไม่มีปัญหา
ดังนั้น ได้ตั้งเป้าว่าจะเริ่มจัดเก็บค่าผ่านทางได้ช่วงปลายเดือนเมษายนนี้ โดยคิดค่าผ่านทางเฉลี่ยกิโลเมตรละ 1 บาท รายได้จะนำส่งเข้ากองทุนค่าผ่านทางมอเตอร์เวย์
MThai News
