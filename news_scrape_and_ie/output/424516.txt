ถูกเเละดี  ยังมีอยู่ในโลก ! ไอติม 100 ปี ที่ นครนายก ไปติดตามต่อกับ   MThai News  ได้เลยตอนนี้
หากพูดถึง “ไอศครีม” ในหัวของคนกรุงหลายๆคน คงนึกถึง สเวนเซ่นส์ , บาสกิ้น รอบบิ้น , หรือไม่ก็ ไอเบอรี่ ส่วนราคาเเต่ละยี่ห้อก็ไม่ต้องพูดถึง ไม่ต่ำกว่า 100 บาท อัพ! แน่นอน
วันนี้เราจะพา มารู้จัก ‘ไอติม’ ที่กรรมวิธีการทำ ก็ไม่ได้เเตกต่างอะไรกันมากมาย แต่เรื่องรสชาติ  คุณป้าสมจิตรหรือป้าปุ๊ และคุณลุงสมพงษ์ รัตนวิริยะกุล สองสามีภรรยา
เขามีลูกค้ามากหน้า หลายตามาการันตีความอร่อย เพราะอายุ อานาม ของร้าน ก็ได้สืบทอดกันมายาวนานกว่า 100 ปี โอ้โห !! อยากรู้กันแล้วใช่ไหมหล่ะ วันนี้  MThai News  จะพาไปรู้จัก อาชีพ เด็ดๆ ของ ป้าปุ๊และคุณลุงสมพงษ์ กันเลย ว่าทำไม อยู่มาได้ยาวนานขนาดนี้
ป้าปุ๊ เล่าไปพรางๆว่า ตนเองนั้น ได้รับการสืบทอดมาก็ 30 ปี และก่อนหน้านั้นอีกรวมแล้วก็กว่า 100 ปี โดยได้รับการสืบทอดมาจากเฮียตี๋ที่ กรุณาสอนวิชาไอติมโบราณให้กับตน ทำให้ตนทำมาเลี้ยงชีพได้มาจนถึงทุกวันนี้

โดยในแต่ละวัน ป้าปุ๊จะเตรียมมะพร้าวเพื่อเอามาขั้นหัวกะทิ ซึ่งเป็นส่วนประกอบและหัวใจสำคัญในการทำไอติมโบราณ จากนั้นก็จะใส่ส่วนผสมต่างๆ แล้วให้คุณลุงสมพงษ์ เป็นคนใส่วัตถุดิบทั้งหมดลงไปยังเครื่องปั้นไอติม
ที่ตอนนี้มาใช้เครื่องสมัยใหม่ เนื่องจากเครื่องเก่าที่ได้รับสืบทอดมาจากเจ้าของสูตรนั้นมีอายุการใช้งานมากว่า 100 ปี โดยแต่ละครั้งในการปั้นไอติมแต่ละรอบ จะใช้เวลา ปั้นอยู่ที่ 20-25 นาที ซึ่งจะได้ครั้งละประมาณ 10-15 กิโลกรัม

โดยเริ่มขายถ้วยละ ตั้งแต่ราคา 1 บาท 2 บาท และมา 5 บาทในปัจจุบัน   ที่ผ่านมาเคยคิดที่จะปรับ ราคาไอติมเพิ่มขึ้น เนื่องจากวัตถุดิบราคาสูงขึ้น ทุกวัน แต่ป้าปุ๊ ก็ไม่ได้ตัดสินใจเพิ่ม
เนื่องจากลัวว่าลูกค้าจะน้อยลง เพราะลูกค้าส่วนใหญ่ เป็นชาวบ้าน และ เด็กนักเรียน ซึ่งป้าปุ๊ ยืนยันที่ จะขายในราคานี้ต่อไป จนจะสู้ราคาไม่ไหวจริงๆ

ส่วนใครมีโอกาสเเวะไปแถวๆนั้น ก็ลองหาเวลา ว่างๆ ไปอุดหนุน ไอติม ป้าปุ๊กับลุงสมพงษ์ กันได้ที่  ตลาดเก่า หน้าโรงเรียนเหลียนหัว อำเภอเมือง จังหวัดนครนายก
ป้าปุ๊ยังบอกอีกว่า ที่ร้านมีท๊อปปิ้งเป็น ข้าวเหนียวมูลหอมๆ ข้ามโพดต้ม เผือกกวน ลูกชิด เพื่อเพิ่มรสชาติไอติมโบราณ ให้ลูกค้าเลือกตามความต้องการ
และจากการสอบถามลูกค้า หลายคนที่มาทาน ไอติมโบราณของป้าปุ๊ จะบอกเป็นเสียงเดียวกันเลยว่า จะมีรสชาติอร่อย หวานมัน กำลังดี
ป้าปุ๊ ยังโชว์เคล็ดลับถารถนอมไอติมโบราณ เวลาที่ลูกค้าซื้อกลับบ้านให้อีกด้วย โดยการนำไอติมที่ตักใส่ถุงแล้ว ห่อด้วยกระดาษหนังสือพิมพ์ให้มิดชิด เท่านี้ต่อให้ไปไกลขนาดไหนพอเปิดอกมาก็ได้ลิ้มชิมรสชาติเหมือนกับมาทานที่ร้าน
คิดเหมือนกัน รึไม่! ว่าการที่จะอยู่เป็นตำนาน และยาวนานอย่างเดียวนั้น เรื่อง รสชาติและความใส่ใจในวัตถุดิบเป็นเรื่องสำคัญที่สุด
แต่อีกหนึ่งอย่างที่สำคัญไม่น้อยไปกว่านั้น คือ การใส่ใจลูกค้า ที่ป้าปุ๊ กับลุงสมพงษ์ ไม่ได้หวังแค่ขายไอติม เพื่อให้ได้กำไรเพียงอย่างเดียว  แต่ยังหวังดี ต่อลูกค้า ที่เป็นชาวบ้าน อยากให้พวกเขาได้รับประทาน ไอติมที่มีรสชาติดี ในราคาที่ย่อมเยาว์ ต่อไป…

ขอบคุณรูปภาพจาก สำนักข่าว  TNN24
MThai News
