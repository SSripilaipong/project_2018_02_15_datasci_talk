‘กสิกรไทย ‘หนุนสินเชื่อพิเศษ ไม่ใช้หลักประกัน ผ่อนนานสุด 10 ปี ให้ชาวเหนือเปิดร้านเซเว่นฯ
นายอัครนันท์ ฐิตสิริวิทย์ ผู้ช่วยกรรมการผู้จัดการ ธนาคารกสิกรไทย  ลงนามในบันทึกความร่วมมือกับ นายวรกร ตันตรานนท์ ประธานกรรมการ และนายวรวัชร ตันตรานนท์ กรรมการผู้จัดการ บริษัท ชอยส์ มินิสโตร์ จำกัด
ผู้ได้รับสิทธิ์ช่วงจาก บริษัท ซีพี ออลล์ จำกัด (มหาชน) บริหารร้านเซเว่น อีเลฟเว่น ใน  จังหวัดเชียงใหม่ ลำพูน และ แม่ฮ่องสอน   ในการสนับสนุนสินเชื่อแก่ผู้ประกอบการที่สนใจลงทุนแฟรนไชส์ เซเว่น อีเลฟเว่น ใน 3 จังหวัดภาคเหนือ


ด้วยวงเงินสินเชื่ออัตราดอกเบี้ยพิเศษ ไม่ต้องใช้หลักประกัน และผ่อนนานสูงสุด 10 ปี เพื่อรองรับการขยายตัวของธุรกิจค้าปลีก โดยเฉพาะร้านสะดวกซื้อที่ยังเติบโตอย่างต่อเนื่อง
ตั้งเป้าปล่อยสินเชื่อไม่ต่ำกว่า 100 ล้านบาทต่อปี ณ โรงแรมรติลานนา ริเวอร์ไซด์ สปา รีสอร์ท เชียงใหม่ เมื่อเร็ว ๆ นี้

MThai News
