แอร์พอร์ตลิงค์  เพิ่มเดินรถรอบหลังเที่ยงคืน 00.15 น. และ 00.30 น.  รองรับผู้โดยสารจากสุวรรณภูมิ เที่ยวละ 45 บาท
นายภากรณ์ ตั้งเจตสกาว รักษาการกรรมการผู้อำนวยการใหญ่ บริษัท รถไฟฟ้า ร.ฟ.ท. จำกัด ผู้ให้บริการรถไฟฟ้าแอร์พอร์ตเรลลิงค์  เปิดเผยว่า ปีนี้ก้าวเข้าสู่ปีที่ 5 บริษัทจะมีการเพิ่มแผนการเดินรถรอบพิเศษขึ้นอีก 2 รอบ

โดยจะให้บริการ หลังเที่ยงคืนใน  รอบ 00.15 น. และ 00.30 น.  เพื่อรองรับผู้โดยสารจากการท่าอากาศยานสุวรรณภูมิในช่วง 23.00-01.00 น. ซึ่งเป็นช่วงที่ผู้โดยสารหนาแน่น
เริ่มจาก สถานีสุวรรณภูมิ ตรงเข้าสถานีพญาไท ไม่จอดรับ-ส่งผู้โดยสารสถานีอื่ นๆ  ในราคาเที่ยวละ 45 บาท  สำหรับปีที่ผ่านมายอดผู้โดยสารเพิ่มขึ้นเรื่อยๆ ปี 55-56 เพิ่มขึ้น 4.56% และปี 56-57 เพิ่มขึ้น 9.29%
และในปี 58 นี้ตั้งเป้าว่าผู้โดยสารจะเพิ่มขึ้นประมาณ 7% (ตามงานศึกษาสถาบันศศินทร์)และในปีนี้จะมีผู้โดยสารใช้บริการตั้งแต่เปิดให้บริการครบ 66 ล้านคน

MThai News
