‘ บางจาก ‘ ออกโรงค้าน กระทรวงพลังงาน จะยกเลิก  แก๊สโซฮอล์ 91  แนะให้แต่ละ สถานีบริการน้ำมัน ตัดสินใจเลือกน้ำมันขายเอง ไม่เกิน 5 ชนิด
นายชัยวัฒน์ โควาวิสารัช กรรมการผู้จัดการใหญ่ คนใหม่ของบริษัท บางจากปิโตรเลียม จำกัด (มหาชน) หรือ BCP  เปิดเผยว่า บริษัทฯไม่เห็นด้วยกับการที่กระทรวงพลังงานจะยกเลิกการจำหน่ายการจำหน่ายน้ำมันแก๊สโซฮอล์ 91 หรือ แก๊สโซฮอล์ 95  เพื่อลดชนิดน้ำมันในสถานีบริการลง

โดยหลังจากเข้าหารือกับผู้บริหารกระทรวงพลังงาน ได้เสนอให้จำกัดชนิดน้ำมันในสถานีบริการ โดยไม่จำเป็นต้องยกเลิกจำหน่ายน้ำมันแก๊สโซฮอล์ 91 เพื่อให้ผู้จำหน่ายมีสิทธิ์พิจารณาเองว่าจะเลือกจำหน่ายชนิดใด แต่ต้องไม่เกิน 5 ชนิด
ทั้งนี้จะช่วยให้บรรลุวัตถุประสงค์ของกระทรวงพลังงานที่ต้องการให้ลดชนิดของน้ำมันลง เพื่อจะช่วยผู้บริโภคเกิดความสะดวกในการเลือกเติมน้ำมัน และลดต้นทุนของปั๊มน้ำมันลงด้วย
อย่างไรก็ตามเห็นว่าภาครัฐยังไม่ควรยกเลิกจำหน่ายแก๊สโซฮอล์ 91 เนื่องจากเป็นน้ำมันที่ผู้บริโภคใช้จำนวนมาก และ เกษตรกร ใช้แก๊สโซฮอล์ 91 เป็นส่วนใหญ่ใน เครื่องยนต์การเกษตร อีกด้วย

ติดตามข่าสาร ‘พลังงาน’ คลิ๊กเลย>>>>>>>

MThai News
