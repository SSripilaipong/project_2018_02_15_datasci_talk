ธปท.  เผย 7 บริษัท ยื่นขอเปิด  นาโนไฟแนนซ์  คาดพิจารณาแล้วเสร็จ ไม่เกิน 60 วัน และผู้ประกอบการ ต้องธุรกิจภายใน 1 ปี หลังจากที่ได้รับใบอนุญาต
นายจิรเทพ เสนีวงศ์ ณ อยุธยา โฆษก ธนาคารแห่งประเทศไทย หรือ ธปท.  เปิดเผยว่า มีผู้สนใจ ยื่นใบสมัครขอจดทะเบียนทำธุรกิจปล่อยกู้นาโนไฟแนนซ์มาแล้วทั้งสิ้น 7 ราย โดยยื่นเป็นเอกสารมา 5 ราย และอีก 2 ราย
กำลังตรวจสอบเอกสาร ตั้งเเต่วันที่ 26 ม.ค. 58 – 24 ก.พ. 58  โดยได้มีการพูดคุย กับทั้ง 5 รายแล้ว ขณะนี้อยู่ระหว่างการปรับเอกสาร ซึ่ง ธปท. จะดำเนินงานให้แล้วเสร็จโดยเร็ว

หากรวมกับ เวลาที่กระทรวงการคลังจะ พิจารณาคาดว่าจะใช้เวลาทั้งสิ้น ไม่เกิน 60 วัน  ซึ่งหลังจากวันที่ได้รับการอนุมัติ บริษัทดังกล่าวจะต้องประกอบธุรกิจของตนเอง ภายใน 1 ปี
สำหรับนาโนไฟแนนซ์จะปล่อยกู้ให้รายย่อยในวงเงินไม่เกิน รายละ 1 แสนบาท อัตราดอกเบี้ยไม่เกินร้อยละ 36 ต่อปี หรือไม่เกินร้อยละ 3 ต่อเดือน
อนึ่ง  มาตรการดังกล่าว เป็น มาตรการสินเชื่อรายย่อย’นาโนไฟแนนซ์’ เพื่อช่วยธุรกิจรายย่อย ธุรกิจเอสเอ็มอี ลดหนี้นอกระบบของกระทรวงการคลัง  ที่มติที่ประชุมคณะรัฐมนตรีได้อนุมัติ ออกมาเมื่อ วันที่ 9 ธันวาคม2557
โดยมุ่งช่วยเหลือประชาชนที่มีรายได้น้อย ที่เป็นหนี้นอกระบบ หรือเข้าไม่ถึงแหล่งเงินทุน ซึ่งมีอยู่ประมาณ 3 ล้านครัวเรือน ให้เข้าถึงแหล่งเงินทุนในระบบได้
ซึ่งมีรูปแบบการ เปิดโอกาสให้ประชาชน หรือสถาบันการเงิน จดทะเบียนเป็นนิติบุคคลกับธนาคารแห่งประเทศไทย หรือ ธปท. มีทุนจดทะเบียนไม่ต่ำกว่า 50 ล้านบาท ปล่อยกู้ไม่เกิน 2 แสนบาทต่อราย ดอกเบี้ย 36% ต่อปี หรือ 3% ต่อเดือน
MThai News
