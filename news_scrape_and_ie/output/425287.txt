ปตท. สบโอกาสเร่งสั่งซื้อก๊าซ  แอลเอ็นจี  เพื่อสำรองในประเทศ หลังราคาในตลาดโลกทรุดต่ำกว่าราคาใน เมียนมาร์  ส่วนการขาย หุ้นบางจาก ที่เหลือคาดเสร็จในไตรมาสแรก
นายไพรินทร์ ชูโชติถาวร ประธานเจ้าหน้าที่บริหารและกรรมการผู้จัดการใหญ่ บริษัท ปตท.จำกัด (มหาชน) หรือ PTT  เปิดเผยว่าปตท.อยู่ในระหว่างเร่งจัดซื้่อ ก๊าซธรรมชาติเหลว หรือ แอลเอ็นจี เข้ามาสำรองในประเทศ

เนื่องจากราคา ก๊าซ แอลเอ็นจี  ในตลาดโลกปรับลดลงมาอยู่ที่ 6 ดอลลาร์สหรัฐต่อตัน จากระดับปกติที่ 16 ดอลลาร์สหรัฐต่อตัน ซึ่งถูกกว่าราคาแอลเอ็นจีจากแหล่งก๊าซธรรมชาติในเมียนมาร์ ซึ่งอยู่ที่ระดับ 11 ดอลลาร์สหรัฐต่อตัน
และคาดว่าแนวโน้มในช่วง 2 เดือนข้างหน้าราคาแอลเอ็นจีจะปรับลดลงอีก ดังนั้น ทาง ปตท.ก็จะเร่งซื้อเพื่อเพิ่มสำรอง แต่คงซื้อได้ไม่มากนัก เพราะคลังของ ปตท.มีความจุจำกัดที่ 5 ล้านตัน
ส่วนความคืบหน้าการขายหุ้นบางจากที่เหลือ 12.22% จากก่อนหน้านี้ขายให้ กองทุนวายุภักษ์  15% นั้น ขณะนี้กำลังดำเนินการ คาดว่าจะแล้วเสร็จในไตรมาสแรกของปีนี้ และจะเข้าสู่ที่ประชุมคณะกรรมการบริษัทได้ในเร็วๆ นี้

ติดตามข่าวสาร ‘พลังงาน’ ได้ที่นี่>>>>>>>

MThai News
