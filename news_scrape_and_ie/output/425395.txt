‘เล็กพริกขี้หนู’  กสทช.  เผย ทีวีดิจิตอล ช่องใหม่ เรตติ้งพุ่งเเซงความนิยมช่องอนาล็อกเดิม เกือบ!หงายหลัง
สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) เปิดเผยว่า  ช่องทีวีดิจิตอลใหม่หลายช่องได้รับความนิยมสูงกว่าช่อง อนาล็อกเดิมบางราย
ได้เเก่ช่อง  Workpoint , ช่อง 8, ช่อง Mono 29, และช่อง Thairath TV   และบางช่อง ได้นำเสนอระบบเสียงสองภาษา (Bilingual) บทบรรยายภาษาไทย (Subtitle) ซึ่งถือว่าเป็นประโยชน์ต่อผู้ชมเป็นอย่างมาก

และทำให้ประชาชนได้มีทางเลือกเพิ่มมากขึ้น สำหรับคอภาพยนตร์หรือซีรี่ย์ที่สามารถรับชมรายการที่ดีมีคุณภาพโดยไม่ต้องพึ่งการติดกล่องเคเบิลทีวีหรือทีวีดาวเทียมเพิ่มเติม
โดย  ช่อง Thairath TV  มีความนิยม ดีดตัวสูงช่วงต้นเดือน ก.พ. จากการถ่ายทอดสดศึกฟุตบอลคิงส์คัพ ครั้งที่ 43 เป็นครั้งแรก โดยใช้กราฟิกให้พิธีกรและผู้บรรยายได้รายงานสดในห้องส่งแบบเสมือนจริง
และหลังจบเกมการแข่งขัน ก็ได้มีระบบวิเคราะห์เกมส์การเล่น และเส้นทางของจังหวะการทำประตูในรูปแบบ Virtual 3D ที่สามารถเห็นได้จากทุกมุมในสนาม
ในขณะที่  ช่อง ONE  มีความนิยมเพิ่มสูงขึ้นจากเกมส์โชว์และละคร เช่นละครเรื่องสงครามนางงาม มีการให้ผู้ชมทางบ้านร่วมโหวตผ่าน Application และ The Star 11 ซึ่งเริ่มจะมีการถ่ายทอดสดการแข่งขันรอบ 8 คนสุดท้าย
สำหรับ  ช่อง Nation  มีฐานผู้ชมจากทีวีดาวเทียมเดิม ก็ยังคงมีความนิยมเป็นอันดับต้นๆ ของหมวดช่องรายการข่าวสารและสาระ 
ส่วน ที่  ช่อง TNN24  มีฐานผู้ชมจาก True เดิม ทำให้มีฐานคนดูเดิมตามมารับชมได้ส่วนหนึ่ง
การวางแผนการโฆษณาประชาสัมพันธ์เป็นส่วนหนึ่งที่อาจทำให้ช่องเป็นที่น่าสนใจมากขึ้น อาทิ ช่อง 7HD หรือช่อง 8 ที่เน้นการประสัมพันธ์ผ่านป้ายโฆษณาใหญ่ๆ
ตามสถานที่ที่มีคนคับคั่ง เช่น ใกล้ห้างสรรพสินค้า หรือใกล้ทางด่วน หรือการโฆษณาบนจอทีวีในรถไฟฟ้าหรือบนชานชาลาของหลายๆ ช่อง เช่น ช่อง Mono29, Workpoint, ONE และ ช่อง 3HD เป็นต้น
MThai News
