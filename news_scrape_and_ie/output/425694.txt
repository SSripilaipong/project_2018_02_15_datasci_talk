สนามบินสุวรรณภูมิ  ติดตั้งเครื่อง เช็คอินเพิ่ม ทั้งขาเข้า-ออก รองรับนักท่องเที่ยวช่วงสงกรานต์
พล.อ.อ.ประจิน จั่นตอง รัฐมนตรีว่าการกระทรวงคมนาคม  เปิดเผยว่า ได้เพิ่มเค้าเตอร์ แลกเปลี่ยนเงินตรา ด่านตรวจโรค การเพิ่มเที่ยวบริการเดินแอร์พอร์ต เรลลิ้งค์ และปรับลดขั้นตอนต่างๆลง รวมทั้งการจัดเพิ่มเจ้าหน้าที่ ให้บริการ
เพื่อรองรับนักท่องเที่ยวไฟล์ทดึก พร้อมให้บริการชัตเตอร์บัส จากท่าอากาศยานสุวรรณภูมิ ไปท่าอากาศยานดอนเมืองกับนักท่องเที่ยวฟรี เพื่ออำนวยความสะดวกให้แก่นักท่องเที่ยวที่ขอ Visa on Arrival รวม 20 ประเทศ
เนื่องจากประสบปัญหา ตั้งแต่กลางปี 57 มีนักท่องเที่ยวชาวจีนเดินทางเข้าไทยมากขึ้น ทำให้เกิดปัญหาการยื่นขอ Visa on Arrival ต้องรอคิวนาน ทางด่านตรวจคนเข้าเมือง และท่าอากาศยานสุวรรณภูมิ

ทางด้าน  พ.ต.ท.เชิงรน ริมผดี ผู้กำกับการฝ่ายตรวจลงตรา ด่านตรวจคนเข้าเมือง หรือ ตม. ท่าอากาศยานสุวรรณภูมิ  เปิดเผยว่า ตั้งแต่กลางปี2558 ทาง ตม.ที่สุวรรณภูมิ จะเปิดให้มีการลงทะเบียนสำหรับผู้โดยสารชาวต่างชาติ
เพื่อจะสามารถใช้บริการ ระบบเช็คอินด้วยตนเองอัตโนมัติ (Auto Check-in System) เนื่องจากมีนักท่องเที่ยวชาวต่างชาติเพิ่มขึ้นโดยเฉพาะจีน เพิ่มขึ้น 8,000 คนต่อเดือนจาก 5,000 คนต่อเดือน
สำหรับระบบเช็คอินด้วยตนเองอัตโนมัติ จะให้เฉพาะผู้ที่มีการลงทะเบียนและผ่านการตรวจสอบประวัติข้อมูลต่างๆอย่างละเอียด เนื่องจากมีผลกระทบต่อเรื่องของความมั่นคง และอาจเกี่ยวข้องกับเรื่องกฎหมายในบางประเทศ
ดังนั้นคาดว่ากลุ่มที่จะได้รับพิจารณาเป็นกลุ่มชาวต่างชาติที่ได้รับอนุญาตให้มีที่พักอาศัยในเมืองไทยและนักธุรกิจ ภายในปีนี้ จะมีการติดตั้งระบบเช็คอินด้วยตนเองอัตโนมัติที่ท่าอากาศยานดอนเมือง ฝั่งขาเข้าและขาออกอย่างละ 2 เครื่อง
นอกจากนี้ ยังได้เปิดให้มีการลงทะเบียนกรอกข้อมูลล่วงหน้า เพื่อเปิดให้ยื่นคำร้องขอวีซ่าอัตโนมัติ ด้วย ส่วนการบริหารจัดการมีการประเมินช่วงเที่ยวบินหนาแน่น เพื่อวางแผนในการระดมเจ้าหน้าที่เพิ่มขึ้นด้วย
รวมถึง ได้เพิ่มเค้าเตอร์แลกเปลี่ยนเงินตรา ด่านตรวจโรค การเพิ่มเที่ยวบริการเดินแอร์พอร์ต เรลลิ้งค์ เพื่อรองรับนักท่องเที่ยวไฟล์ทดึก พร้อมให้บริการชัตเตอร์บัสจากท่าอากาศยานสุวรรณภูมิ ไปท่าอากาศยานดอนเมืองกับนักท่องเที่ยวฟรี

MThai News
