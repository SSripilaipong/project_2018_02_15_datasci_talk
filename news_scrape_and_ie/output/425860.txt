กสทช.  เผยผลสำรวจ ค่าโทรไทยถูกสุดอันดับ 2 ของของอาเซียน ส่วนค่าบริการส่งข้อความและใช้อินเตอร์เน็ต อยู่อันดับ4
นายฐากร ตัณฑสิทธิ์ เลขาธิการ คณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ  
 (กสทช.)  เปิดเผยว่า กสทช. ได้เผยผลจากสำรวจของ เรื่องอัตราค่าบริการของผู้ให้บริการโทรศัพท์เคลื่อนที่
รายใหญ่ในอาเซียน โดยเลือกบริษัทฯ ที่มียอดผู้ ใช้อันดับ 1 ถึง 3 ของแต่ละประเทศในอาเซียน พบว่า  ประเทศไทย มีค่าบริการโทรศัพท์เคลื่อนที่ ระบบเติมเงิน (พรีเพด) ราคาถูกสุดเป็น อันดับสองของอาเซียน

ซึ่ง กสทช. จะตรวจสอบค่าบริการโทรศัพท์เคลื่อนที่ของไทย กับประเทศเพื่อนบ้าน เพื่อรักษาศักยภาพการแข่งขันของไทย พร้อมกับติดตามการบริการ ค่าบริการต่างๆ เพื่อให้เกิดราคาบริการที่เหมาะสม ทำให้การแข่งขันเกิดขึ้นอย่างเป็นธรรมและเสรีฃ
นอกจาก นี้ อัตราค่าบริการการส่งข้อความขนาดสั้นผ่านโทรศัพท์เคลื่อนที่ (เอสเอ็มเอส)  ประเทศไทย  อันดับ 4 ไทย ข้อความละ 1.33 บาท  ส่วน  บรูไน คิดค่าบริการแพงสุด ข้อความละ 2.43 บาท
อันดับ 2  สิงคโปร์ ข้อความล ะ 2.4 บาท อันดับ 3  อินโดนีเซีย ข้อความละ 2.14 บาท ส่วน มาเลเซียและกัมพูชา คิดอัตราเท่ากันที่ 1.05 บาทต่อข้อความ
ฟิลิปปินส์ 1 บาทต่อข้อความ, พม่า 80 สตางค์ต่อข้อความ, ลาว 64 สตางค์ต่อข้อความ และเวียดนาม คิดค่าบริการเอสเอ็มเอสถูกสุด ข้อความละ 48 สตางค์
ขณะที่  การคิดอัตราค่าบริการอินเทอร์เน็ตผ่านโทรศัพท์เคลื่อนที่  ประเทศสิงคโปร์ ค่าบริการถูกสุด 11 สตางค์ต่อเมกะไบต์ รองลงมา ลาว 17 สตางค์ต่อเมกะไบต์ อันดับสาม มาเลเซีย 21 สตางค์ต่อเมกะไบต์  อันดับสี่ ไทย เฉลี่ย 28 สตางค์ต่อเมกะไบต์  ,กัมพูชา 60 สตางค์ต่อเมกะไบต์ , ฟิลิปปินส์ 78 สตางค์เมกะไบต์ ,บรูไน 1.25 บาทต่อเมกะไบต์ เวียดนาม 2.30 บาทต่อเมกะไบต์
สำหรับ อินโดนีเซีย คิดค่าบริการอินเทอร์เน็ตแพงสุด 4.43 บาทต่อเมกะไบต์ ส่วนพม่า คิดค่าบริการตามระยะเวลาใช้งานไม่ได้คิดอัตราค่าบริการตามปริมาณการใช้งาน โดยค่าบริการอยู่ที่ 13 สตางค์ต่อนาที

MThai News
