ไทยพาณิชย์  ยอมชดใช้ค่าเสียหาย  สจล.  1.5 พันลบ. ย้ำไม่กระทบธุรกิจมีสินทรัพย์  2,700 ล้านล้านบาท
นายวิชิต สุรพงษ์ชัย ประธานกรรมการบริหาร ธนาคารไทยพาณิชย์ จำกัด (มหาชน)หรือ SCB   เปิดเผยว่า ธนาคารได้อนุมัติวงเงิน 1,500 ล้านบาท เพื่อจ่ายชดเชยให้กับ สถาบันเทคโนโลยีพระจอมเกล้าเจ้าคุณทหารลาดกระบัง หรือ สจล.


ในกรณีที่พบว่ามีพนักงานของธนาคารมีส่วนเกี่ยวข้องในการทุจริต ธนาคารจึงแสดงความรับผิดชอบในความเสียหายที่เกิดขึ้น เนื่องจากธนาคารเห็นว่าหากปล่อยให้เรื่องยืดเยื้อต่อไป จะส่งผลกระทบต่อชื่อเสียงและความเชื่อมั่นของประชาชน
เพราะธนาคารเป็นหนึ่งในสถาบันหลักในการขับเคลื่อนเศรษฐกิจของประเทศ เช่นเดียวกับ สจล.ที่เป็นหนึ่งในสถาบันหลักด้านการศึกษา
ส่วนเรื่องการเอาผิดด้านกฎหมายก็เป็นเรื่องเจ้าหน้าที่ตำรวจ โดยทั้ง 2 สถาบัน พร้อมที่จะสนับสนุนการทำงานของเจ้าหน้าที่เต็มที่ เพื่อให้เป็นไปตามกระบวนการยุติธรรม
และ การชดเชยนวงเงินดังกล่าวนั้น เป็นไปตามมูลค่าเสียหายที่ทาง สจล.มีการประเมินไว้ แต่หากพบว่ามีหลักฐานที่แสดงให้เห็นว่า สจล.มีความเสียหายที่แท้จริงน้อยกว่าวงเงินข้างต้น
สจล.จะยินยอมจ่ายคืนส่วนต่างให้กับธนาคาร ทั้งนี้การทำความตกลงกันดังกล่าวข้างต้นจะไม่กระทบต่อการดำเนินคดีอาญากับกลุ่มผู้ทุจริต
ด้าน นายโมไนย ไกรฤกษ์ รักษาการแทนอธิการบดี สจล.  กล่าวว่า สจล.มองว่าเหตุการณ์ดังกล่าวถือเป็นบทเรียนสำคัญ ที่จะต้องรีบดำเนินการป้องกันและแก้ไขอย่งเร่งด่วน ในส่วนของการบริหารจัดการทางด้านการเงิน จะมีความรัดกุมมากยิ่งขึ้น
อย่างไรก็ดีแม้  ไทยพาณิชย์   จะต้องจ่ายเงินเพื่อดูแลความเสียหายให้แก่สถาบันเทคโนโลยีพระจอมเกล้าเจ้าคุณทหารลาดกระบัง หรือสจล. ในวงเงินไม่เกิน 1,500 ล้านบาท
จะไม่ส่งผลกระทบต่อการดำเนินงานและกิจการของธนาคารอย่างแน่นอน เนื่องจากปัจจุบันธนาคารมีสินทรัพย์รวม 2,700 ล้านล้านบาท
ล่าสุด ผู้สื่อข่าวรายงานความเคลื่อนไหว  ราคาหุ้นธนาคารไทยพาณิชย์ จำกัด (มหาชน) หรือ SCB  พบว่า ปรับตัวลดลงเช้าวันนี้ หลังนักลงทุนทราบข่าวดังกล่าว
ณ เวลา 11.38 น. ราคาหุ้น SCB อยู่ที่ 171 บาท ลดลง 2.00 บาท หรือ 1.16% มูลค่าการซื้อขายอยู่ที่ 420,711 ล้านบาท

MThai News
