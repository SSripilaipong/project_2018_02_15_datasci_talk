ชาวโคราช เผย ‘น้ำแล้ง หอยผุด’ สร้างรายได้ต่อวัน เเตะ 3 พันบาท
ผู้สื่อข่าวรายงานว่า  พื้นที่จังหวัดนครราชสีมาหลายอำเภอ ประสบปัญหาภัยเเล้ง ส่งผลให้แหล่งน้ำธรรมชาติส่วนใหญ่แห้งขอด โดยเฉพาะลำน้ำมูล บริเวณด้านท้ายเขื่อนพิมาย ในพื้นที่อำเภอพิมาย

ซึ่งแห้งขอดจนเป็นสันทรายกลางลำน้ำมูลอย่างกว้างขวาง ซึ่งบริเวณสันทรายดังกล่าวมีหอยขมฝังตัวอยู่เป็นจำนวนมาก เป็นจังหวะที่ดีในการสร้างรายได้ของชาวบ้านเนื่องจาก
สามารถลงไปงมหาหอยขมได้สะดวกมากกว่าช่วงน้ำขึ้น ซึ่งชาวบ้านจะนำหอยขม ทั้งหมดที่หามาได้ มาจำหน่ายที่ตลาดจอแจอำเภอพิมาย ในราคากิโลกรรมละ 30 บาท สามารถสร้างรายได้ให้เเก่ชาวบ้านบางครอบครัวได้วันละกว่า 3,000 บาท
เนื่องจาก หอยขม เป็นที่นิยมนำไปทำอาหารพื้นบ้านในเเถบภาคอีสาน รับประทานในครอบครัว เช่น แกงหอยขม หอยขมลวกจิ้ม หมกหอยขม และผัดเผ็ดหอยขม เป็นต้น

MThai News
