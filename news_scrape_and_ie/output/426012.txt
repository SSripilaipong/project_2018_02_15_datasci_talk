เตรียมตัวเข้าสู่ เออีซี  กันได้เเล้วนะพี่น้อง ซึ่งหลายๆ คนอาจจะรู้เเค่ใน เบื้องต้นเท่านั้น ว่าการเปิดประชาคมอาเซียน นั้นเป็นการรวมตัวของประเทศสมาชิกอาเซียน 10 ประเทศ
ประกอบด้วย  ไทย พม่า ลาว เวียดนาม มาเลเซีย สิงคโปร อินโดนีเซีย ฟิลิปปินส์ กัมพูชา และ บรูไน  และการรวมตัวกันในครั้งนี้ ก็จะทำให้เกิดความเข้มแข็งในด้านต่าง ๆ
“โดยเฉพาะ ด้านเศรษฐกิจ อาทิ เป็นตลาดและฐานการผลิตร่วมกัน สร้างขีดความสามามารถทางเศรษฐกิจ สร้างความเท่าเทียมในการพัฒนาทางเศรษฐกิจ และ การบูรณาการเข้ากับเศรษฐกิจโลก”

ซึ่งทั้งหมดทั้งมวลที่กล่าวมานั้น เป็นสิ่งที่ส่งผลดี ต่อประเทศไทยไม่ว่าจะเป็น โอกาสทางการค้า การส่งออก โอกาสการลงทุน เพิ่มพูนขีดความสามารถของผู้ประกอบการไทย ใหhมีอำนาจการต่อรองของไทยในเวทีการค้าโลก
เเละยังเป็นการ สร้างความเชื่อมั่นให้ประชาคมโลก รวมถึง ยกระดับความเป็นอยู่ของประชาชนในประเทศได้อีกด้วย เพราะอะไรนั่นหรือ ก็เพราะ เออีซี  มีตั้ง 10 ประเทศ และด้านภูมิศาสตร์ ที่มีความได้เปรียบ
จากทรัพยากรพื้นฐานของเเต่ละประเทศ รวมถึงเดินเครื่องด้วยประชากรเกือบ 500 ล้านคน ดังนั้นถือว่าเป็นเศรษฐกิจภูมิภาคขนาดใหญ่ การที่เราจับมือกันนั้นก็เพื่อทำให้อาเซียนมีความเข้มแข็งในด้านต่าง ๆ มากขึ้น
เหตุนี้เอง อาเซียน จึงกลายสภาพเป็น เออีซี  ในที่สุด โดยจะก่อตั้งอย่างเป็นทางการใน พ.ศ. 2558 เลื่อนเข้ามาจากเดิมคือ พ.ศ. 2563 เเต่ก่อนที่จะเข้าไปเป็น ครอบครัวเดียวกัน เราคงอยากรู้จัก เพื่อนบ้าน ให้ดีก่อนใช่ไหม

“วันนี้ MThai News จะพาเพื่อนๆมาเปิดโผเว็บไซต์ยอดนิยม ของทั้ง 9 ประเทศ เพื่อศึกษาข้อมูล ก่อนการลงทุนในประเทศสมาชิกอาเซียน ที่จะทำให้เราสามารถ ลัดเลาะไปรู้จักเหตุบ้านการณ์เมือง ระบบเศรษฐกิจพื้นฐาน พร้อมทั้งข่าวสารบ้านเมืองที่น่าสนใจ ก่อนเข้าเป็น เออีซี  “

1.  ประเทศมาเลเซีย  หาข้อมูลได้ที่กระทรวงการค้าและอุตสาหกรรมระหว่างประเทศ  www.kln.gov.my  ข้อมูลข่าวสารทั่วไปสามารถติดตามได้ที่  www.themalaysianinsider.com  ซึ่งเป็นเว็บไซต์ข่าวชั้นนำของมาเลเซีย เพื่อติดตามข่าวสารความเคลื่อนไหวของเศรษฐกิจมาเลเซีย
2. ประเทศฟิลิปปินส์  หน่วยงานที่มีหน้าที่ให้ความรู้ตลอดจนส่งเสริมการค้าและการลงทุนในภาคอุตสาหกรรม เช่น คณะกรรมการส่งเสริมการลงทุน  www.boi.gov.ph  กรมการค้าและอุตสาหกรรม  www.dti.gov.ph/dti  ติดตามข่าวสารของฟิลิปปินส์ได้ที่  www.manilastandardtoday.com
3. ประเทศอินโดนีเซีย  หน่วยงานที่สามารถให้คำปรึกษาด้านการต่างประเทศสำหรับผู้ประกอบการทั้งในและต่างประเทศที่สนใจทำธุรกิจ อาทิ กระทรวงการต่างประเทศ  www.kemlu.go.id  เว็บไซต์ติดตามข่าวสารบ้านเมืองของอินโดนีเซียได้  www.thejakartapost.com
4. ประเทศสิงคโปร์  มีหน่วยงานที่จะคอยดูแลพร้อมให้คำปรึกษาแนะนำแก่ผู้ประกอบการเกี่ยวข้องกับการค้าการลงทุนในกลุ่มอุตสาหกรรมซึ่งเป็นกำลังสำคัญของประเทศ อาทิ กระทรวงการค้าและอุตสาหกรรม  www.mti.gov.sg  เว็บไซต์ข่าวของสิงคโปร์คือ  www.straitstimes.com
5. ประเทศบรูไน  หน่วยงานที่ประสานข้อมูลกับหน่วยงานประจำประเทศบรูไนดารุสซาลาม กับประเทศอื่นเพื่อการค้าการลงทุนในกลุ่มอุตสาหกรรมระหว่างกัน เช่น กระทรวงอุตสาหกรรมและทรัพยากรพื้นฐาน  www.industry.gov.bn  กระทรวงการต่างประเทศและการค้า  www.mofat.gov.bn  เว็บไซต์สำหรับหาข้อมูลข่าวสารของประเทศบรูไนดารุสซาลาม  www.bt.com.bn/en
6. ประเทศลาว  หน่วยงานที่เกี่ยวข้องกับการค้าการลงทุน และภาคอุตสาหกรรมให้ข้อมูลเกี่ยวกับการนำเข้า-ส่งออกในอุตสาหกรรมต่างๆ รวมทั้งข่าวสารที่เกี่ยวข้องกับอุตสาหกรรมของลาว เช่น กระทรวงอุตสาหกรรมและการพาณิชย์  www.moic.gov.la  สภาการค้าและอุตสาหกรรมแห่งชาติลาว  www.laocci.com   ข่าวสารเพื่อรับทราบความเคลื่อนไหวและเหตุการณ์ต่างๆ ที่เกิดขึ้นใน สปป.ลาว  www.lao.voanews.com  หรือ  www.vientianetimes.org.la  เป็นต้น
7. ประเทศกัมพูชา  หน่วยงานหลักสำหรับนักลงทุนที่ต้องการทราบข้อมูลข่าวสารและศึกษาสถานการณ์การค้าและการทำธุรกิจในกัมพูชา และข้อมูลการลงทุน เช่น กระทรวงพาณิชย์  www.moc.gov.kh  คณะกรรมการการลงทุน  www.cambodiainvestment.gov.kh  เว็บไซต์เพื่อการศึกษาข้อมูลข่าวสารและสถานการณ์ประจำวันของกัมพูชา  www.phnompenhpost.com
8. ประเทศเวียดนาม  มีหน่วยงานเชื่อมความสัมพันธ์ให้แก่ทั้งสองประเทศรวมถึงประเทศอื่นๆ ไม่ว่าจะเป็นด้านการค้าการลงทุน ตลอดจนการให้ข้อมูล และคำปรึกษาเพื่อการติดต่อธุรกิจระหว่างประเทศสถานทูตไทยในเวียดนาม  www.thaiembassy.org/Hanoi  เว็บไซต์ข่าวของเวียดนาม  www.vietnamnews.vn
9. ประเทศพม่า  อีกหนึ่งประเทศที่น่าจับตามอง เนื่องจากเพิ่งมีการเปิดประเทศจึงเป็นที่ต้องการของนักลงทุนทั่วโลก ผู้ประกอบการไทยที่จะลงทุนในพม่าจึงต้องศึกษาข้อมูลอย่างดีเพื่อแข่งขันกับนักลงทุนจากทั่วโลก โดยสามารถศึกษาข้อมูลได้ที่ กรมการค้าการลงทุนสหภาพพม่า  www.investinmyanmar.com  อ่านข่าวสารความเคลื่อนไหวเกี่ยวกับสถานการณ์ทางบ้านเมืองและเศรษฐกิจทางเว็บไซต์ข่าว  www.mmtimes.com  และ  www.mizzima.com  ของประเทศพม่า
“ใครสนใจประเทศไหนก็สามารถ คลิกไปที่ลิ้งค์ ได้เลย  ก้หวังว่าวันนี้ ข้อมูลต่างๆที่ MThai News รวบรวมมาให้อ่านในวันนี้ ก็น่าจะเป็นประโยช์นต่อท่านผู้อ่านไม่มากก็น้อย ส่วนคราวหน้าหากมี่อะไรหน้าสนใจอีก จะนำมาอัพเดจให้ได้ติดตามกันอีก”

MThai News
