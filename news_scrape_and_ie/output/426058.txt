บอร์ดกองสลาก ชง กระทรวงการคลัง แก้กม.ดัน  หวยออนไลน์  แก้ปัญหา สลากเกินราค า พร้อมเสนอจัดตั้งกองทุนรับซื้อสลากเลขไม่สวย ขายไม่ออก
นายสมชัย สัจจพงษ์ อธิบดีกรมศุลกากร ในฐานะประธานกรรมการสลากกินแบ่งรัฐบาล หรือบอร์ดกองสลาก  เปิดเผยว่า ได้นำผลประชุมบอร์ด กองสลาก  ในการแก้ไข  พ.ร.บ.สลากกินแบ่งรัฐบาล  ส่งให้กระทรวงการคลังพิจารณา เพื่อนำเสนอให้มีการออก หวยออนไลน์ เพื่อแก้ปัญหาสลากเกินราคา
รวมถึงเสนอให้จัดตั้งกองทุนเพื่อรับซื้อสลากเลขไม่สวย หรือเลขที่เพิ่งออกรางวัลไปที่ขายไม่หมด เพื่อแก้ปัญหาผู้ค้าสลากมักเจอปัญหามีเลขไม่สวย ซึ่งอาจจะให้ผู้ขายไม่ต้องนำเลขดังกล่าวออกไปจำหน่าย อีกทั้งยังเสนอการปรับสัดส่วนรายได้
โดยจะเสนอให้มีการปรับเพิ่มค่าบริหารจัดการให้สูงขึ้น เพื่อเพิ่มส่วนต่างให้กับผู้ค้า จากเดิมที่นำรายได้ส่งรัฐร้อยละ 28 การจัดสรรเป็นเงินรางวัล ร้อยละ 60 และค่าบริหารจัดการเพียงร้อยละ 12 เท่านั้น
ทั้งนี้คาดว่าจะเสนอเข้าที่ประชุม คณะรัฐมนตรี พิจารณาได้ในเร็วๆ นี้ เพื่อเสนอให้ สภานิติบัญญัติแห่งชาติ หรือ สนช. พิจารณา ซึ่งน่าจะทันการจัดสรรโควตาใหม่ 50 ล้านฉบับ ที่จะครบกำหนดในกลางปีนี้ มาจัดสรรให้กับผู้จำหน่ายรายย่อย และผู้ที่จำหน่ายจริง

ติดตามข่าวสาร ‘การเงินการคลัง’ ได้ที่นี่>>>>>>>

MThai News
