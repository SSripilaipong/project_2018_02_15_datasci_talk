กสทช.  ลั่น! พร้อมลุย ‘ประมูล 4 จี’ รอนายกไฟเขียว ส่วน หลักเกณฑ์และวิธีการอนุญาตยังใช้ ฉบับเดิม
พ.อ.เศรษฐพงค์ มะลิสุวรรณ รองประธานกรรมการกิจการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)   เปิดเผยว่า  กสทช.ได้ส่งหนังสือถามไปยัง คสช. ซึ่งระหว่างนี้ กทค.ได้มีการประชุมหารือ
เกี่ยวกับการเตรียมการประมูล 4 จีบนคลื่นความถี่ 1800 เมกะเฮิรตซ์ และเตรียมข้อมูลความคืบหน้าเกี่ยวกับการประมูล 4จี เพื่อปรับปรุงร่างที่ทำไว้ก่อนมีการประกาศคสช.ที่ให้ชะลอการประมูลออกไป จนกว่าจะมีคำสั่งจากคสช.ไปจนถึงก.ค.2558
“ตอนนี้เราเตรียมพร้อมการประมูลไว้อยู่แล้ว ร่างประกาศ หลักเกณฑ์การประมูล เรามีพร้อมไว้หมดแล้ว รอเหลือเพียงคำสั่งให้เราเดินหน้าประมูลเพียงอย่างเดียว” พ.อ.เศรษฐพงค์ กล่าว
ส่วนทางด้าน นายฐากร ตัณฑสิทธิ์ เลขาธิการ กสทช. กล่าวเสริมว่า เตรียมดำเนินการจัดทำประกาศ และหลักเกณฑ์ที่เกี่ยวข้องกับการประมูลทั้งหมดเสร็จหมดแล้ว ในระหว่างที่ คสช. มีคำสั่งระงับการประมูลจนถึงเดือนก.ค.นี้


เพื่อสามารถดำเนินการจัดการประมูลได้ทันทีที่ผลของคำสั่งระงับการประมูลสิ้นสุดลง โดยในมุมของสำนักงานกสทช. ในเวลานี้ได้มีการเขียนร่างประกาศ กสทช. ที่เกี่ยวข้องกับการจัดการประมูล 4จี ไว้เสร็จสิ้นเป็นที่เรียบร้อยแล้ว
หาก คสช. มีหนังสือตอบกลับให้ กสทช. ดำเนินการจัดทำหลักเกณฑ์ดังกล่าวได้ สำนักงาน กสทช. จะเสนอร่างประกาศดังกล่าวเข้าบอร์ด กสทช. เพื่อพิจารณาทันที และเข้าสู่กระบวนการทำประชาพิจารณ์
อย่างไรก็ตาม กสทช.ยังระบุว่า เรื่องหลักเกณฑ์และวิธีการอนุญาตให้ใช้คลื่นความถี่ย่าน 1800 เมกะเฮิรตซ์ พ.ศ…. ฉบับเดิม ที่เตรียมจะนำมาใช้จัดการประมูลก่อนถูก คสช. มีคำสั่งระงับการประมูลโดยที่เปลี่ยนแปลงในส่วนของราคาตั้งต้นการประมูล
ที่จะมีการกำหนดให้สูงขึ้น ตามปริมาณความต้องการใช้งานในปัจจุบันที่เพิ่มขึ้น หากคสช.อนุมัติในเร็วๆนี้ เชื่อว่าระยะเวลาประมูลจะไม่เลื่อนจากเดิม
คือ ในช่วงเดือนก.ค.-ส.ค.นี้ แต่หากภายใน เดือนมี.ค.นี้ เราต้องเริ่มกระบวนการยกร่างกฎหมายทั้งหมดหลังสิ้นสุดผลของคำสั่ง คสช.และการประมูล 4จี ก็คาดจะเลื่อนไปเป็นช่วงเดือน ธ.ค.2558 – ม.ค.2559

MThai News
