ราคาทองคำวันนี้ ปรับขึ้น 100 บาท ทองคำแท่ง ขายออก 18,750.00 บาท ทองรูปพรรณ ขายออก 19,150.00 บาท
สมาคมค้าทองคำ  รายงานราคาทองคำ วันนี้(วันที่ 2 มีนาคม 2558 ) เปิดตลาดราคาทอง ปรับขึ้น 100 บาท ส่งผลให้ราคาทองคำปรับเพิ่มขึ้น
ทองคำแท่งรับซื้อ  18,650.00 บาท ขายออก 18,750.00 บาท
ทองรูปพรรณรับซื้อ  18,373.92 บาท ขายออก 19,150.00 บาท

ส่วนทางด้าน  สัญญาทองคำตลาด COMEX (Commodity Exchange)  ส่งมอบเดือน เม.ย.เพิ่มขึ้น 3 ดอลลาร์ หรือ 0.25% ปิดที่ระดับ 1,213.10 ดอลลาร์/ออนซ์
หลังจากที่นางเจเน็ต เยลเลน ประธานธนาคารกลางสหรัฐ (เฟด) เข้าแถลงต่อคณะกรรมาธิการการธนาคารประจำวุฒิสภา และคณะกรรมาธิการบริการการเงินประจำสภาผู้แทนราษฎร
เมื่อช่วงต้นสัปดาห์ โดยระบุว่า เฟดจะพิจารณาปัจจัยที่หลากหลายทางเศรษฐกิจเพื่อประกอบการตัดสินใจเกี่ยวกับนโยบายอัตราดอกเบี้ย พร้อมส่งสัญญาณว่าเฟดจะยังไม่รีบขึ้นอัตราดอกเบี้ย
โดยกล่าวว่ากำหนดการปรับขึ้นอัตราดอกเบี้ยจะขึ้นอยู่กับแนวโน้มการปรับตัวทางเศรษฐกิจ  นางเยลเลน  กล่าวว่า เฟดจะพิจารณาการปรับขึ้นอัตราดอกเบี้ยโดยขึ้นอยู่กับการประชุมในแต่ละครั้ง
ขณะที่เฟดจะดูความคืบหน้าในตลาดแรงงาน และจับตาภาวะเงินเฟ้อให้อยู่ใกล้ระดับ 2% ตามเป้าหมายของเฟดนางเยลเลนยังระบุด้วยว่า คณะกรรมการเฟดมองว่าขณะนี้ยังไม่มีแนวโน้มที่ภาวะเศรษฐกิจจะหนุนการปรับขึ้นอัตราดอกเบี้ยของเฟด อย่างน้อยในช่วงการประชุม 2 ครั้งข้างหน้า

MThai News
