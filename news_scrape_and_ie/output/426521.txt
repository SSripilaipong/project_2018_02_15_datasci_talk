‘คมนาคม’  กำหนดให้ยื่นเอกสาร 6 มี.ค. เคาะราคาประมูล รถเมล์เอ็นจีวี ยื่นซอง วันที่ 26 มี.ค. และ
พล.อ.อ.ประจิน จั่นตอง รมว.คมนาคม  เปิดเผยว่า โครงการจัดซื้อรถโดยสารใช้เชื้อเพลิงธรรมชาติ หรือ เอ็นจีวีจำนวน 489 คัน ที่องค์การขนส่งมวลชนกรุงเทพ หรือ ขสมก. ขายซองซื้อ รถเมล์เอ็นจีวี จำนวน 489 คัน ระหว่างวันที่ 19-27 ก.พ
ขณะที่มีผู้ซื้อซองทั้งสิ้น 21 รายนั้น กำหนดให้ยื่นเอกสารในวันที่ 6 มี.ค. โดยผู้ที่ยื่นประมูลทั้งหมดจะต้องลงนามในข้อตกลงคุณธรรม 3 ฝ่าย เป็นรายบริษัทก่อนจากนั้นจะตรวจสอบคุณสมบัติเพื่อเข้าสู่กระบวนการเคาะราคาแข่งขัน หรือ อี-อ๊อกชั่น ในวันที่ 26 มี.ค.นี้

คาดว่าจะลงนามสัญญากับผู้ชนะประมูลได้ภายในปลายเดือน มี.ค.-ต้นเดือนเม.ย.และส่งมอบรถภายใน 90 วัน หรือตั้งแต่ เดือน พ.ค.ถึง เดือน มิ.ย.โดยจะนำมาวิ่งบริการเสริมใน 20 เส้นทาง
สำหรับรถที่เหลือ จำนวน 2,694 คันจะมีการศึกษาความเหมาะสมใหม่ว่าจะเดินหน้าใช้ก๊าซเอ็นจีวี ตามแผนเดิม หรือเปลี่ยนไปใช้น้ำมันดีเซล หรือใช้พลังงานไฟฟ้า
เนื่องจากปัจจุบันสถานการณ์เรื่องพลังงานมีการเปลี่ยนแปลง โดย ก็าซเอ็นจีวี มีแนวโน้มปรับขึ้น ขณะที่น้ำมันดีเซลลดลง โดยมอบหมายให้รองปลัดกระทรวงคมนาคม อธิบดีกรมการขนส่งทางบก และ ขสมก.ร่วมหารือกับผู้เกี่ยวข้อง
พร้อมทั้งเปิดรับฟังความคิดเห็นภาคประชาสังคมด้วย โดยให้ได้ข้อสรุปภายใน 45 วันหลังจากนี้ หากเห็นว่าควรใช้ก๊าซเอ็นจีวี ตามแผนเดิมให้เดินหน้าต่อ แต่หากเห็นว่าควรปรับเปลี่ยนจากเดิมจะต้องนำแผนเสนอครม.พิจารณาต่อไป
ทั้งนี้การจัดหารถเมล์ใหม่ จะต้องดำเนินการให้สอดคล้องกับแผนฟื้นฟู ขสมก. ซึ่งจะมีการแก้ปัญหาหนี้สิน การปรับเส้นทางเดินรถใหม่ และการเจรจากับผู้ประกอบการรถร่วมฯ
ในการปรับเส้นทางเดินรถให้สอดคล้องเพื่อรองรับการใช้ระบบตั๋วร่วมและการต่อเชื่อมกับระบบขนส่งอื่น ทั้งรถไฟฟ้า รถไฟ เรือ ซึ่งจะเห็นเป็นรูปธรรมใน 2-2.5 ปี

MThai News
