คปภ. ไฟเขียว! เพิ่ม  เบี้ยประกันภัย   รถจักรยานยนต์ อีก 100 บาท รวมถึงปรับเพิ่มความคุ้มครองในทุกกรณีอีกกว่าเท่าตัว เพื่อสะท้อนความเสี่ยงภัยที่แท้จริง
นายประเวช องอาจสิทธิกุล เลขาธิการคณะกรรมการกำกับและส่งเสริมการประกอบธุรกิจประกันภัย หรือ คปภ.  เปิดเผยว่า ที่ประชุมคณะกรรมการฯ มีมติเห็นชอบปรับเพิ่มเบี้ย ประกันภัยรถจักรยานยนต์  100 บาท เพื่อสะท้อนความเสี่ยงภัยที่แท้จริง และปรับวงเงินความคุ้มครองตามกรมธรรม์ประกันภัยเพิ่มขึ้น

ส่งผลให้ค่ารักษาพยาบาล ปรับใหม่เป็น 100,000 บาท จากเดิม 50,000 บาท, ค่าสินไหมทดแทน กรณีเสียชีวิตหรือทุพพลภาพ ปรับใหม่เป็น 500,000 บาท จากเดิม 200,000 บาท ส่วนค่าสินไหมทดแทน กรณีสูญเสียอวัยวะ
จะจ่ายตามสัดส่วนของการสูญเสียอวัยวะ โดยใช้หลักการจ่ายค่าสินไหมทดแทน ของกรมธรรม์ประกันอุบัติเหตุส่วนบุคคล และค่าชดเชยรายวัน 200 บาท ไม่เกิน 20 วัน 200 บาท ไม่เกิน 20 วัน
ขณะเดียวกัน ที่ประชุมยังเห็นชอบในหลักการแก้ไขพระราชบัญญัติ หรือ พ.ร.บ.คุ้มครองผู้ประสบภัยจากรถ พ.ศ. 2535  และการรวมกรมธรรม์ประกันภัยรถยนต์ภาคบังคับกับภาคสมัครใจไว้ในฉบับเดียวกัน พร้อมทั้งยังเห็นชอบให้ดำเนินการ
แยกวงเงินความคุ้มครองค่ารักษาพยาบาลออกจากวงเงินความคุ้มครองข้ออื่น โดยให้กองทุนทดแทนผู้ประสบภัยจ่ายค่าเสียหายอื่นได้ นอกจากค่าเสียหายเบื้องต้นตามที่กฎหมายกำหนดไว้ สำหรับผู้ที่ประสบภัยจากรถ ซึ่งเกิดเหตุจากรถที่ไม่ทำประกันภัย
รถที่ถูกขโมย ชิงทรัพย์และได้ร้องทุกข์ต่อพนักงานสอบสวนแล้วและรถคันนั้นไม่มีผู้แสดงตนเป็นเจ้าของรถ หรือถูกรถชนแล้วหนี เมื่อรวมกับค่าเสียหายเบื้องต้นแล้ว จะได้รับค่ารักษาพยาบาล 100,000 บาท, ค่าสินไหมทดแทนกรณีเสียชีวิต
หรือทุพพลภาพถาวร 200,000 บาท ขณะที่ ค่าชดเชยกรณีสูญเสียอวัยวะ อยู่ระหว่างการพิจารณา ในส่วนการเพิ่มวงเงินความคุ้มครองทรัพย์สินบุคคลภายนอก และการปรับให้ กองทุนทดแทนผู้ประสบภัย มีสภาพเป็นนิติบุคคล

ติดตามข่าวสาร ‘ประกันภัย’ คลิ๊กเลย>>>>>>>

MThai News
