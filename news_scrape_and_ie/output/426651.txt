โล่งอก!  สำนักงบประมาณ  ลั่นจ่ายเงินเดือนย้อนหลัง เหตุการปรับเพิ่มเงินเดือนไม่ทันตามกำหนด
นายสมศักดิ์ โชติรัตนะศิริ ผู้อำนวยการสำนักงบประมาณ  เปิดเผยว่า หากข้าราชการไม่ได้รับ การปรับเพิ่มอัตราเงินเดือนใหม่ ตามกำหนด 1 เมษายนนี้ จะมีการ ตกเบิก หรือการจ่ายเงินย้อน หลังให้ตามเกณฑ์
เนื่องจากขณะนี้มีเงินงบประมาณพร้อมในการจ่ายเงินเดือนเพิ่มเติมอยู่แล้ว แต่ต้องรอเพียง พ.ร.บ.เงินเดือนข้าราชการ ที่ต้องผ่านจากสภานิติบัญญัติแห่งชาติก่อนเท่านั้น
อย่างไรก็ตาม นายสมศักดิ์ ยอมรับว่า ยังไม่ได้รับการชี้แจง หรือยืนยันอย่างเป็นทางการว่า จะเลื่อนการปรับขึ้นเงินเดือนข้าราชการตามกำหนดเดิมในวันที่ 1 เมษายนนี้หรือไม่
อนึ่ง การขึ้นเงินเดือนข้าราชการ และพนักงานข้าราชการทุกประเภทได้รับการอนุมัติจาก คณะรัฐมนตรี (ครม.) มีมติเมื่อ 9 ธ.ค. 2557 โดยให้มีผลวันที่ 1 เม.ย. 2558 นี้ ส่วนใหญ่เข้าใจว่าจะได้รับเงินเดือนใหม่ทันที
แต่พบว่า หลังมีกระเเสกข่าวการชะลอขึ้นเงินเดือนแพร่กระจายออกไป ได้ก่อให้เกิดเสียงวิพากษ์วิจารณ์ในหมู่ข้าราชการพลเรือนทั้งในส่วนกลางและในส่วนภูมิภาค
ขณะเดียวกันข้าราชการจำนวนมากโทรศัพท์สอบถาม รายละเอียดเกี่ยวกับเรื่องนี้จาก ในช่วงเดือนที่ ก.พ.ที่ผ่านมา เนื่องจากไม่แน่ใจว่าเป็นเรื่องจริงหรือไม่จริง

MThai News
