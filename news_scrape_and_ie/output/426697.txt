การรถไฟแห่งประเทศไทย  ขอที่หน้า ห้างเซ็นทรัลลาดพร้าว คืน เพื่อจัดระเบียบการจราจร ด้านกลุ่มผู้ค้าโวยหาผลประโยชน์เชิงพาณิชย์ ลั่นยอมจ่ายปีละ 5 แสนบาท
พันเอกวันชนะ กลั่นพรมสุวรรณ อนุกรรมการพัฒนาทรัพย์สิน การรถไฟแห่งประเทศไทย  เปิดเผยว่า การรถไฟฯจะขอคืนพื้นที่บริเวณหน้าห้าง เซ็นทรัลลาดพร้าว จากผู้ค้าเพื่อคืนให้กับผู้ใช้ทางเท้า โดยขอให้ผู้ค้ารวมกลุ่มเช่าพื้นที่บริเวณเต้นท์สีเขียวเดิม
ที่การรถไฟฯ จัดไว้ให้ โดยจ่ายค่าเช่าให้กับการรถไฟฯ หรือบริษัทที่ได้รับมอบหมาย โดยมีผู้ค้าลงชื่อแล้วกว่า 100 ราย คาดดำเนินการให้แล้วเสร็จภายในเดือนนี้  โดยการจัดระเบียบในครั้งนี้ จะจัดแผงค้าบริเวณหน้าห้างเซ็นทรัลลาดพร้าว 4 จุด คือ

บริเวณเต็นท์สีเขียวบนฟุตบาท เต็นท์สีฟ้า และสีน้ำเงินบนถนน ร่มสีเหลืองบริเวณทางเบี่ยง และพื้นที่ทางเดิน 7 เมตรจากหน้าประตูห้าง ตามนโยบายของนายกรัฐมนตรี ที่ให้คณะทำงานแก้ไขปัญหาการใช้ที่ดิน และเปิดเส้นทางการจราจรในบริเวณนี้
ด้าน กลุ่มผู้ค้า หน้าห้างเซ็นทรัลลาดพร้าว ได้ตั้งคำถาม และไม่เห็นด้วยกับการจัดระเบียบพื้นที่ กรณี ห้างเดอะวัน  ดัดแปลงลานจอดรถให้เป็นแผงค้า แต่ไม่ถูกดำเนินคดี แต่ขณะเดียวกันที่คณะทำงานแก้ไขปัญหาการใช้ที่ดิน การรถไฟแห่งประเทศไทย
เพื่อเปิดเส้นทางการจราจรบริเวณหน้าห้างเซ็นทรัลลาดพร้าว โดยกลุ่มผู้ค้า เปิดเผยว่า ได้ทำธุรกิจตั้งแต่ปี 2537 เชื่อว่า การขอคืนพื้นที่จะไม่ใช่ทางเดิน แต่จะเป็นการหาประโยชน์ในเชิงพาณิชย์
และเรียกร้องให้การรถไฟฯ เก็บค่าเช่าโดยตรงกับผู้ค้าได้เลย และจะทำการค้าในพื้นที่บริเวณ 7 เมตรจากหน้าประตูห้างต่อไป โดยยินดีที่จะจ่ายค่าเช่าแผง ๆ ละ 5 แสนบาทต่อปี

ติดตามข่าวสาร ‘การตลาด’ ได้ที่นี่>>>>>>>

MThai News
