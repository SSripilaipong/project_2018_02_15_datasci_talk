“อินเดีย”  ใส่เกียร์แซง ไทย ส่งข้าวเบอร์ 1 ของโลก หลังยอด ม.ค. 58 ร่วง เหลือ 6 เเสนตัน เหตุ ราคาข้าวยังเเพงกว่าคู่เเข่ง
นางดวงพร รอดพยาธิ์ อธิบดีกรมการค้าต่างประเทศ  เปิดเผยว่า การส่งออกข้าวในเดือน ม.ค. 58 ปรับลดลงเหลือเพียง 6 แสนตัน จากเดิมเคยส่งออกได้เฉลี่ยเดือนละ 1 ล้านตัน
หากเปรียบเทียบกับยอดส่งออกของคู่แข่งจาก  The Rice Trader  พบว่า  อินเดียกลับมาเป็น อันดับ 1 มีปริมาณการส่งออก 870,000 ตัน
เวียดนาม อันดับ 2 ปริมาณ 540,000 ตัน และปากีสถาน 600,000 ตัน  หลังจากราคาข้าวไทยขยับสูงขึ้นกว่าคู่แข่งตันละ 40-50เหรียญสหรัฐ ประกอบกับตลาดผู้นำเข้าข้าวในกลุ่มแอฟริกาได้รับผลกระทบ จากราคาน้ำมันดิบ ลดลง กระทบต่อกำลังซื้อ

เป็นผลจากสถานการณ์ตลาดโลกที่ชะลอตัวในช่วงต้นปี จากการประเมินสถานการณ์ยังไม่ผิดปกติ แต่สาเหตุที่ชะลอตัวอาจเพราะปีที่ผ่านมาไทยได้ส่งออกข้าว ไปมากที่สูงสุดเป็นประวัติการณ์ถึง 10.9 ล้านตัน
โดยคาดว่า  ตลาดจะปรับตัวดีขึ้น หลังจากนี้ ไม่กระทบต่อเป้าหมายการส่งออกข้าวที่ กรมวางไว้ 10 ล้านตัน โดยในสัปดาห์นี้กรมจะเข้าร่วมประมูลข้าวของรัฐบาลฟิลิปปินส์
ซึ่งจะเปิดประมูลแบบรัฐบาลต่อรัฐบาล หรือ จีทูจี ปริมาณ 500,000 ตัน ซึ่งแบ่งเป็นข้าวขาว 15% ปริมาณ 250,000 ตัน และข้าวขาว 25% ปริมาณ 250,000 ตัน
จากนั้นจะมอบให้สมาคมผู้ส่งออกข้าวไทยเป็นผู้จัดสรรส่งมอบให้กับรัฐบาลฟิลิปปินส์ภายในระยะเวลา 2 เดือน โดยมีเงื่อนไขจะเสนอราคาส่งมอบถึงหน้าคลัง
ซึ่งการประมูลครั้งนี้ ไทยเเสนอราคา การประมูลข้าว กับเวียดนาม มีแนวโน้มจะปรับราคาลดลงอีก เพราะในเดือนมีนาคมเป็นช่วงที่ผลผลิตข้าวเวียดนามออกสู่ตลาด และปัจจุบันราคาข้าวขาว มีความแตกต่างกันสูงมาก
โดยราคาข้าวขาว ไทยแพงกว่าเวียดนามตันละ 40 เหรียญ ทำให้การแข่งขันรุนแรง แต่รัฐบาลจะพยายามกำหนดราคาในระดับที่สามารถแข่งขันได้ แต่ไม่ใช่กำหนดราคาต่ำจนเกินไป

MThai News
