กลาโหม  ชง  ครม. พิจารณาอนุมัติปรับเพิ่มอัตรา  เบี้ยเลี้ยงทหาร  จากปี 2550 ร้อยละ 28  เพื่อให้สอดคล้องกับ ค่าครองชีพ ที่เพิ่มขึ้น ในปัจจุบัน
กระทรวงกลาโหม  เตรียมเสนอต่อที่ ประชุมคณะรัฐมนตรี  ในการประชุม คณะรัฐมนตรี วันนี้ (3 มี.ค.) เพื่อพิจารณาอนุมัติปรับเพิ่มอัตราเบี้ยเลี้ยงทหาร  เบี้ยเลี้ยงผู้ต้องขัง หรือผู้ถูกควบคุมตัว และค่าอาหารผู้เจ็บป่วย  เพื่อให้สอดคล้องกับค่าครองชีพที่เพิ่มขึ้น ในปัจจุบัน

โดยก่อนหน้านี้ มติที่ประชุมกระทรวงกลาโหม ให้ปรับเพิ่มเบี้ยเลี้ยง ขึ้นจากปี 2550 ร้อยละ 28 ยกเว้นเบี้ยเลี้ยงของ ทหารกองประจำการ  ที่ไปปฏิบัติราชการสนาม ให้ปรับเพิ่มในอัตราเดียวกันกับ  อาสาสมัครทหารพราน  จากวันละ 94 บาท เป็นวันละ 200 บาท
ส่วนบรรยากาศ ก่อนเริ่มการประชุมคณะรัฐมนตรีวันนี้ นายกรัฐมนตรี ก็อารมณ์ดี โดยได้ทดลองขับจักรยานยนต์ ที่ข้าราชการทำเนียบรัฐบาล ได้นำมาขอรับบริการ จากหน้าตึกบัญชาการ 1 วนขึ้นไปบนตึกไทยคู่ฟ้า ก่อนเข้าร่วมการประชุมคณะรัฐมนตรี

ติดตามข่าวสาร ‘การเงิน’ ได้ที่นี่>>>>>>>

MThai News
