มูลนิธิซิตี้ ร่วมกับสถาบันคีนันแห่งเอเชีย เผยผลวิจัย  ปัญหา หนี้ครัวเรือน ไทย  มีแนวโน้มสูงสุดในอาเซียน โดยกลุ่มผู้มีรายได้น้อยเสี่ยงต่อการเพิ่มหนี้ครัวเรือนสูงสุด
นายปิยะบุตร ชลวิจารย์ ประธานสถาบันคีนันแห่งเอเชีย กล่าวว่า จากการดำเนินโครงการวิจัยเชิงลึกโดยได้ประเมินนโยบายของภาครัฐที่เกี่ยวข้องกับปัญหา หนี้ครัวเรือน โดยพบว่ากลุ่มที่มีพฤติการณ์ก่อหนี้สูงสุด และมีทักษะความรู้ทางการเงินน้อยที่สุดในประเทศไทย ได้แก่ กลุ่มนักเรียน ซึ่งมีสัดส่วนประชากร 18 % กลุ่มเกษตรกร 24 % และกลุ่มแรงงานรับจ้างมีรายได้น้อย ซึ่งเป็นกลุ่มหลักของการเสี่ยงเป็นหนี้มีสัดส่วนประชากร 38 %


ทั้งนี้สาเหตุสำคัญที่ก่อให้เกิดวิกฤติหนี้ครัวเรือนของไทย ได้ แก่ การไม่รู้พื้นฐานทางการเงิน, การเข้าถึงแหล่งเงินได้ง่าย และทัศนคติต่อการใช้เงินไม่ถูกต้อง ซึ่งทำให้โดยปี 2557 ไทยมีสัดส่วนหนี้ครัวเรือนถึง 84 % ต่อจีดีพีและมีแนวโน้มสูงถึง 85 % ได้ในปีนี้และอาจแตะระดับ 100 % ได้ในอนาคต และจะทำให้ไทยกลายเป็นประเทศที่จะมีหนี้ครัวเรือนสูงสุดในอาเซียน
โดยต้องการให้ภาครัฐหาทางออกอย่างเร่งด่วน โดยได้พยายามเสนอข้อมูลให้กับหน่วยงานที่เกี่ยวข้องกับกลุ่มที่เป็นหนี้มากที่สุด เพื่อให้ความรู้ด้านการเงินกับกลุ่มเสี่ยง รวมทั้งผลักดันให้หันมาใช้การกู้ยืมในระบบมากกว่านอกระบบ ซึ่งผลวิจัยทั้งหมดนี้จะนำเสนอกับภาครัฐนำไปปรับใช้ต่อไป
MThai News


