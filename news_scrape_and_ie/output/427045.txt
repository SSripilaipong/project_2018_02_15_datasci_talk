ครม.  ไฟเขียวกู้เงิน 4 หมื่นลบ.  พัฒนาระบบขนส่งทางถนนระยะเร่งด่วน  คาดปลาย มี.ค. เดินหน้าจัดซื้อ จัดจ้างเบิกจ่ายเงิน
พล.อ.อ.ประจิน จั่นตอง รมว.คมนาคม  เปิดเผยว่า ที่ประชุมคณะรัฐมนตรี หรือ ครม. ได้มีมติเห็นชอบโครงการตาม แผนพัฒนาระบบขนส่งทางถนนระยะเร่งด่วน ในวงเงิน 4 หมื่นล้านบาท
ซึ่งแยกเป็นโครงการของกรมทางหลวงรวม 800 โครงการ วงเงิน 2.5 หมื่นล้านบาท และโครงการของกรมทางหลวงชนบทอีก 1,300 โครงการ วงเงิน 1.5 หมื่นล้านบาท

โดยที่ประชุมฯ มอบหมายให้กระทรวงการคลัง ไปดำเนินการจัดหาเงินกู้ต่างประเทศในอัตราดอกเบี้ยพิเศษต่อไป ทั้งนี้กระทรวงคมนาคมจะไปเตรียมการเรื่องการจัดซื้อจัดจ้าง
ซึ่งโครงการดังกล่าว จะต้องเป็นการเชื่อมโยงกับพื้นที่ทาง การเกษตร เขตท่องเที่ยว รวมทั้งเขตเศรษฐกิจพิเศษตามแนวชายแดน โดยคาดว่าจะเริ่มจัดซื้อจัดจ้าง
และเริ่มเซ็นสัญญาและเบิกจ่ายเงินได้ราวสัปดาห์สุดท้ายของเดือนมี.ค. หรืออย่างช้าก่อนสงกรานต์ในเดือนเม.ย.นี้

MThai News
