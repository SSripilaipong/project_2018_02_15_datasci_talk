หุ้นไทยวันนี้  มีลุ้นบวก หลัง นลท.ต่างชาติ กลับมาซื้อสุทธิวันเเรก หลังขายต่อเนื่องถึง 12 วัน มองกรอบเคลื่อนไหว 1,560–1575 จุด
บล.เคเคเทรด  คาดว่า  SET  มีโอกาสรีบาวน์ระยะสั้น หลังนักลงทุนต่างชาติกลับมาซื้อสุทธิกว่า 1.8 พันล้านบาทเป็นการซื้อสุทธิเป็นวันแรก หลังขายสุทธิต่อเนื่องถึง 12 วัน ทำการก่อนหน้านี้
ซึ่งจะทำให้จิตวิทยาการลงทุนดีขึ้น ขณะที่ความคาดหวังเชิงบวกต่อการออก QE ของ ECB รวมถึงโอกาสปรับลดอัตราดอกเบี้ยนโยบายในการ ประชุม กนง. สัปดาห์หน้ายังเป็นปัจจัยหนุน SET ระดับสัปดาห์

อย่างไรก็ตามการรีบาวน์ในวันนี้อาจไปไม่ไกลและจบรอบได้ทุกเมื่อ ด้วยปัจจัยกดดันให้ SET ปรับลดลงเมื่อวันอังคารกว่า 20 จุด (เกือบ 10 จุดเป็นผลจาก BAY และหุ้นกลุ่ม ปตท.ที่มีสัดส่วนรวมกันราว 15% ของมูลค่าตลาดของ SET)
ยังคงปกคลุมตลาดทั้ง BAY ที่จะถูกเอาออกจากการคำนวณดัชนี FTSE all-world ในวันที่ 20 มี.ค.นี้ และกลุ่มปตท.และกลุ่มพลังงานจะถูกกดดัน
จากการที่เมื่อคืนนี้กระทรวงพลังงานสหรัฐได้เปิดเผยตัวเลขคลังน้ำมันดิบสำรองของสหรัฐสัปดาห์ล่าสุด เพิ่มขึ้น 10.3 ล้านบาร์เรล มากกว่านักวิเคราะห์คาดเกือบ 3 เท่าและสูงเป็นประวัติการณ์ 5 สัปดาห์
ติดกันยังไม่สนับสนุนการปรับขึ้นของราคาน้ำมันดิบในสัปดาห์นี้ ทางเทคนิค SET อยู่ในช่วงของการปรับฐาน หลังปิด gap แถว 1570 จุด
แล้วยืนไม่ได้มีโอกาสปรับลงต่อได้ถึง 1525 จุด (61.8%) ซึ่งหากปิดต่ำกว่าระดับนี้จะยืนยันการจบรอบขาขึ้น เว้นแต่กลับมาปิดเหนือ 1580 จุดรูปแบบทางเทคนิคจะยังไม่เสียหาย
กลยุทธ์การลงทุน   ระยะ 1-2 วัน เลือกตัวเก็งกำไร แต่หาก SET ปิดต่ำกว่า 1560 จุดให้กลับมาถือครองเงินสด
Top Daily Pick: TOG  (คาดผลประกอบการปี 58 เติบโตต่อเนื่องจากการขยายตลาดต่างประเทศ การจ่ายปันผลระหว่างกาลด้วยอัตราผลตอบแทน 3.5% ขึ้น XD 7 เม.ย.จะจำกัด downside )
AAV  (ผลประกอบการมีแนวโน้มฟื้นตัวต่อเนื่องใน 1Q58 จากต้นทุนเชื้อเพลิงปรับลดลงและการฟื้นตัวของราคาตั๋ว รวมถึงการเพิ่มเที่ยวบินรองรับนักท่องเที่ยวจีน)

MThai News
