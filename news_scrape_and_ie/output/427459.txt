‘อาดิดาส’  สั่งปลด ซีอีโอ หลังเสียส่วนแบ่งการตลาด แถมถูก  ‘ไนกี้’  ดันเกรดตก!
โดย สำนักข่าวรอยเตอร์ส  ระบุว่า ล่าสุด บอร์ดบริหารของอาดิดาสมี มติให้เริ่มกระบวนการสรรหาผู้ที่จะมารับตำแหน่งซีอีโอของบริษัทต่อจาก “ เฮอร์เบิร์ต ไฮเนอร์”  ซีอีโอคนปัจจุบันที่ดำรงตำแหน่งมาตั้งแต่ 2001 หรือกว่า 14 ปี
แม้ก่อนหน้านี้บริษัทจะประกาศต่อสัญญากับผู้บริหารรายนี้ไปจนถึงปี 2017 แล้วก็ตาม ซึ่งขณะนี้ยังไม่มีความชัดเจนว่าเฮอร์เบิร์ต ไฮเนอร์ จะได้นั่งเก้าอี้บริหารไปจนครบกำหนดหรือไม่
แต่หลังจากข่าวนี้แพร่ออกไปหุ้นของอาดิดาส ในตลาดหลักทรัพย์เยอรมันปรับตัวสูงขึ้นทันที 3.4%  ทั้งนี้ได้มีการตั้งข้อสังเกตว่าเฮอร์เบิร์ต ไฮเนอร์ กำลังถูกกดดันอย่างหนัก
หลังจากแบรนด์ เสียส่วนแบ่งการตลาดให้แก่ ไนกี้ ทั้งในตลาดสหรัฐและยุโรป รวมถึงยังตกเป็นแบรนด์อันดับ 3 ในตลาดสหรัฐ
ตามหลังแบรนด์น้องใหม่อย่าง  อันเดอร์อาเมอร์  แม้การแข่งขันฟุตบอลโลกและชัยชนะของทีมชาติเยอรมันที่บริษัทเป็นสปอนเซอร์ยังช่วยกู้สถานการณ์ได้ไม่มากนัก
นอกจากนี้ ตั้งเเต่เริ่ม เข้าปีที่ 2015 แบรนด์ระดับโลกหลายแบรนด์ ต่างพากันประกาศเปลี่ยน ซีอีโอ ของตนกันเป็นว่าเล่น ล่าสุดบริษัทฯยักษ์ใหญ่ อย่าง  แมคโดนัลด์ ที่เปลี่ยนซีอีโอจาก โดนัลด์ ธอมป์สัน  ที่เจ้าตัวประกาศลาออกหลังผลประกอบการ ตกต่ำอย่างหนัก มาเป็น สตีฟ อีสต์เตอร์บรูค ผู้อำนวยการฝ่ายส่งเสริมการตลาดและภาพลักษณ์ของบริษัทมาดำรงตำแหน่งแทน

MThai News
