ยังฝืด!  หอการค้า  เผย ความเชื่อมั่นผู้บริโภค ม.ค- ก.พ. ลดลง 2 เดือนติด
ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย  เปิดเผยผลสำรวจ  ดัชนีความเชื่อมั่นผู้บริโภค เดือน  ก.พ. อยู่ที่ 79.1 จาก 80.4 ใน ม.ค.ซึ่ง เป็นการปรับลดลงเป็นเดือนที่ 2 ติดต่อกัน

ส่วนดัชนีความเชื่อมั่นต่อเศรษฐกิจโดยรวม ก.พ.อยู่ที่ 68.4  ดัชนีความเชื่อมั่นฯ ที่ปรับลดลง ในเดือน ก.พ. เนื่องจากผู้บริโภคกังวลการ ฟื้นตัวของเศรษฐกิจไทย, ราคาน้ำมันขายปลีกสูงขึ้น, ราคาสินค้าเกษตรยังต่ำ  และ ประสบปัญหาภัยแล้ง
ขณะที่การส่งออกและท่องเที่ยว ยังฟื้นตัวได้ช้า หลังได้รับผลกระทบจาก เงินบาทที่แข็งค่า การสำรวจความเห็นประชาชนทั่วไป เกี่ยวกับความเชื่อมั่นที่มีต่อเศรษฐกิจนั้น
ระดับดัชนีที่สูงกว่า 100 แสดงว่า ผู้บริโภคยังเห็นว่าภาวะการณ์นั้นๆ อยู่ในระดับปกติ แต่หากดัชนีต่ำกว่า 100 แสดงว่า ผู้บริโภครู้สึกไม่มั่นใจต่อระบบเศรษฐกิจ

MThai News
