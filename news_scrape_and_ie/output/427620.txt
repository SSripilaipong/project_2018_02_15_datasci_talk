รวม 10 สุดยอด  เพจเฟสบุ๊ค   สังคมออนไลน์ เพื่อขาหุ้นโดยเฉพาะ ทั้งบู๊ทั้งบุ๋น สาระหนักเบา พื้นฐาน  หุ้นปั่น  กราฟ ตอบโจทย์ขาหุ้นทุกสไตล์ โดนใจครบจบที่เดียว
ในโลกของสังคมออนไลน์ ข่าวสารสาระความรู้ต่าง ๆ มีให้เลือกเสพกันอย่างมากมาย ไม่เว้นแม้แต่เรื่องที่หลายคนอาจจะไม่ได้สนใจมากนักอย่าง ‘หุ้น’ ซึ่งก็มีกลุ่มคนในโลกสังคมออนไลน์ก่อตั้ง เพจเฟสบุ๊ค เพื่อเป็นแหล่งรวมข้อมูล
และแลกเปลี่ยนความคิดเห็นมากมาย ซึ่งแน่นอนว่า ทีมข่าวเศรษฐกิจ MThai  ไม่พลาดที่จะรวบรวมมาให้ขาหุ้นที่รักทุกคนได้เลือกเปิดรับกัน และทั้ง 10 เพจจะน่าสนใจ โดนใจกันขนาดไหนนั้น ไปเริ่มกันเลย

1.’ หุ้นพอร์ทระเบิด ‘ เพจหุ้นสร้างกำไร อันดับ 1 เพื่อสาธารณะ ที่มาพร้อมกับสโลแกน ‘เราไม่ใช่เพจ หุ้นซิ่ง แต่เป็นเพจหุ้นวิ่งไม่จำกัดรูปแบบ’ เป็นเพจที่รวมรวมข่าวสาร และเทคนิคต่าง ๆ ที่น่าสนใจในการเทรดหุ้น โดยส่วนใหญ่จะใช้การวิเคราะห์
จากกราฟ และเทคนิคหรือสูตรพื้นฐานที่ถูกสร้างขึ้นมาอย่าง ‘NP’ ในการวิเคราะว่าหุ้นตัวไหนน่าสนใจ มาแรงแซงทางโค้ง เหมาะสำหรับขาหุ้นที่ชอบดูกราฟ และเทคนิคเป็นหลัก พูดง่าย ๆ ว่ารับข่าวน้อย และไม่ค่อยสนปัจจัยพื้นฐานมากนัก

2.’ หุ้นซิ่ง ไม่ลิ่งก็ฟลอร์ ‘ สำหรับเพจนี้ออกตัวตรง ๆ แรง ๆ ชัดเจนในจุดยืน เป็นเพจที่รวบรวมหุ้นซิ่ง ขอบอกเลยนะครับว่าซิ่งสมชื่อจริง ๆ เพราะหุ้นแต่ละตัวที่นำมาแบ่งปันกันในเพจ ร้อนแรงทะลุจุดเดือดกันจริง ๆ
อย่างที่ชื่อเพจบอกแหละครับว่าไม่พุ่งชนซิ่งลิ่ง ก็ดิ่งร่วงถือฟลอร์กันเลย เพราะฉะนั้นเพจนี้ค่อนข้างที่จะออกแนวอินไซด์นิด ๆ โดนใจสายบู๊กันอย่างแน่นอน ลองแวะเข้าไปเยี่ยมชมดูนะครับ แล้วจะรู็ว่าเพจนี้ เค้าซิ่งจริง ๆ

3.’ สิ่งเล็ก ๆ ที่เรียกว่าหุ้น ‘ ชื่อคุ้น ๆ เหมือนภาพยนตร์สักเรื่อง ซึ่งแน่นอนครับว่าชื่อแบบนี้น่าจะถูกใจขาหุ้นรุ่นใหม่แน่นอน ส่วนเนื้อหาสาระที่นำมาแบ่งปันในข่าวก็น่าสนใจดีนะครับ เพราะจะแบ่งปันประสบการณ์ ความรู้ และไม่รู้เกี่ยวกับหุ้น
เพื่อเป็นบทเรียนสำหรับสมาชิกร่วมเพจได้ดีที่เดียว เพจนี้ไม่ค่อยเน้นเรื่องหุ้นรายตัว แต่จะเน้นการแชร์ประสบการณ์ แบ่งปันสาระความรู้ รวมถึงการอบรมเรื่องหุ้นที่น่าสนใจมากกว่า เป็นอีกหนึ่งเพจนะครับที่แนะนำสำหรับขาหุ้นมือใหม่

4.’ แมงเม่าคลับ แบ่งปันความรู้ในการเล่นหุ้น ‘ เพจนี้ฟังดูชื่อาจจะขนลุกนิด ๆ นะครับสำหรับคำว่า ‘แมงเม่า’ แต่เชื่อเถอะครับการลงทุนมันต้องมีเจ็บกันบ้าง ไม่มีใครมองพอร์ตตัวเองละเห็นแต่สีเขียวแน่นอนครับ
เพจนี้น่าสนใจตรงที่รวมเนื้อหา และข่าวสารสาระที่เหมาะกับนักลงทุนรายย่อย ทั้งทางด้านของเทคนิค ปัจจัยที่กระทบตลาด รวมถึงมีการรวมกลุ่มคนในเพจเพื่อแลกเปลี่ยนความคิดเห็น หรือสัมนาเพื่อความรู้กันด้วยนะครับ

5.’ สาระในการเทรดหุ้น ค่าเงิน ทองคำ ‘ เพจนี้ก็ชัดเจนตามชื่อเลยครับ ครบสำหรับการลงทุนในเกือบทุกประเภท ทั้งหุ้น ค่าเงิน และทองคำ โดยจะมีการแบ่งปันเทคนิค ข่าวสารต่าง ๆ ที่กระทบตลาดทั้งในและต่างประเทศ
เพจนี้น่าสนใจครับสำหรับนักลงทุนที่มีการกระจายความเสี่ยง และกระจายการลงทุนไปในสินทรัพย์อื่น ๆ ไม่ใช่หุ้นเพียงอย่างเดียว แต่ขาหุ้นก็เข้าไปเยี่ยมชม กดไลค์กันได้นะครับ เพราะบางปัจจัยของค่าเงิน หรือทองก็กระทบตลาดหุ้นเต็ม ๆ

6.’ มั่งคั่งด้วยหุ้น ลงทุนอย่างมีคุณภาพโดยนพ.ประมุข วงศ์ธนะเกียรติ ‘ เพจนี้เป็นเพจแบบซอฟท์ ๆ เบา ๆ เพราะคุณหมอได้นำเสนอ และแบ่งปันข่าวสาร ข้อคิดดี ๆ ในการลงทุน แม้จะไม่ใช่เทคนิค แต่เป็นสาระล้วน ๆ ครับ อ่านได้เพลิน ๆ

7.’ การวิเคราะห์ Volume หุ้น ‘ ตรงตัวครับเพจนี้ นำเสนอเทคนิคการเลิกเก็บหุ้น ปล่อยหุ้นจากการดูมูลค่าการซื้อขาย หรือดู bid และ offer รวมถึงเทคนิดการดูกราฟที่สำคัญ น่าสนใจดีนะครับสำหรับสายกราฟ สายเทคนิค

8.’ สอนเล่นหุ้น ตั้งแต่พื้นฐานถึงเทคนิค ‘ เพจนี้แนะนำให้ขาหุ้นมือใหม่กดถูกใจเป็นเพจแรก ๆ เลยนะครับ เพราะเพจนี้จะนำเสนอ และแบ่งปันพื้นฐานของการเล่นหุ้น ไปจนถึงเทคนิคอย่างครบถ้วน ที่สำคัญแยกเป็นบทเรียนอ่านง่าย เข้าใจเร็วดีนะครับ

9.’ หุ้นปั่น ‘ ไม่ต้องอธิบายอะไรมากนะครับสำหรับเพจนี้ แนะนำหุ้นเด่น หุ้นแรง หรือที่เรียกกันง่าย ๆ ว่าหุ้นปั่นล้วน ๆ แต่ก็ไม่ได้หมายความว่า เพจนี้มาปล่อยหุ้นกันแบบลอย ๆ นะครับ มีข้อมูลและกราฟให้ประกอบการตัดสินใจกันด้วย

10.’ Investment Guru ‘ มาพร้อมสโลแกน ‘กูรู ผู้หยั่งรู้ตลาดหุ้น และฟิวเจอร์ส’ สโลแกนดูโอเวอร์นิด ๆ แต่เนื้อหาสาระที่แบ่งปันกันในเพจน่าสนใจมากเพจหนึ่งนะครับ เพราะค่อนข้างที่จะครบครันทั้งข้อมูลข่าวสารต่าง ๆ
เทคนิคการลงทุน หรือแม้กระทั่งเทคนิคการปรับพอร์ตให้เข้ากับสถานการณ์ในปัจจุบัน พูดได้ว่าเป็นเพจที่ปรึกษาที่ดีเพจหนึ่งเลยนะครับ รวมถึงข้อมูลข่าวสารของตลาดล่วงหน้า หรือฟิวเจอร์ส ก็มีมาให้เลือกกันด้วย
น่าสนใจไม่น้อยเลยนะครับสำหรับใครที่เริ่มต้นเทรดหุ้น หรือเป็นขาประจำไปแล้ว เป็นแหล่งข้อมูลข่าวสาร เทคคนิคที่ดี เข้าถึงง่าย และเหมาะกับนักเทรดหุ้นรุ่นใหม่ที่อยู่ในยุคสังคมออนไลน์กันแล้ว ถูกใจก็ไลค์กันเลยนะคร้าบบบ

ติดตามข่าวสาร ‘ตลาดหุ้น’ คลิ๊กเลย>>>>>>>

MThai News
