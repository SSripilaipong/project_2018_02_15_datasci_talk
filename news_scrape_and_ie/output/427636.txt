ต้องจ่าย!  ‘หม่อมอุ๋ย’  เผย เก็บ  ภาษีบ้าน  เริ่มต้นที่ 0.1% ย้ำไม่เเพงเท่าภาษีรถยนต์ ดีกว่าให้ เพิ่มเเวต !
ม.ร.ว.ปรีดิยาธร เทวกุล รองนายกรัฐมนตรี ด้านเศรษฐกิจ  เปิดเผยว่า ขณะนี้ กระทรวงการคลัง อยู่ระหว่างการ ปรับลดอัตราภาษีที่ดินและสิ่งปลูกสร้าง โดยเบื้องต้นคาดว่า ที่ดินที่มีสิ่งปลูกสร้างจะเริ่มต้นที่อัตรา 0.1%

ในส่วนของที่ดินที่อยู่อาศัย โดยเตรียมจะนำเสนอต่อที่ประชุมคณะรัฐมนตรีใน 2 สัปดาห์ข้างหน้า  ส่วนที่ดินรกร้างว่างเปล่านั้นจะมีอัตราการจัดเก็บอัตราภาษีที่สูงขึ้น
ส่วนภาษีบ้านนั้นประชาชนทั่วไปจำเป็นต้องจ่าย แ ต่จะเป็นอัตราที่ไม่สูงเช่นเดียวกับการจ่ายภาษีรถยนต์ประจำปี  สำหรับความจำเป็นที่รัฐบาลต้องจัดเก็บภาษีดังกล่าวนั้น
เป็นเพราะอัตราการเพิ่มของรายจ่ายภาครัฐมีสูงกว่าอัตราการเพิ่มของรายได้ซึ่งสิ่งที่รัฐบาลดำเนินการ นี้เชื่อว่าจะดีกว่า การปรับขึ้นอัตราภาษีมูลค่าเพิ่ม(VAT)  ซึ่งประชาชนไม่ควรเป็นกังวลต่อการถูกเรียกเก็บภาษีบ้าน
เพราะเชื่อว่าในขั้นตอนของคณะกรรมการกฤษฎีกาคงจะมีข้อยกเว้นอีกมาก อย่างไรก็ดี ภาษีที่ดินกว่าจะมีผลบังคับใช้จริงอาจต้องใช้เวลาอีก 2 ปี
เพราะต้องให้สำนักงานพัฒนาเทคโนโลยีอวกาศและภูมิสารสนเทศ(GISDA) ไปสำรวจแผนที่ของสิ่งปลูกสร้างทั้งหมดทั่วประเทศก่อน ขณะที่กรมธนารักษ์จะทำหน้าที่ในการประเมินราคาที่ดินทั่วประเทศเช่นกัน

MThai News
