สำนักข่าว บลูมเบิร์ก ของสหรัฐ เปิดเผยผลสำรวจ  ความสุขทางเศรษฐกิจ  ไทยเป็นประเทศที่มีความสุขทางเศรษฐกิจมากที่สุดจาก 15 ประเทศ เขตเศรษฐกิจทั่วโลก
สำนักข่าวบลูมเบิร์ก เผยการจัดอันดับ ดัชนีสุขประจำปี  จากการสำรวจของ นักเศรษฐศาสตร์ ของบลูมเบิร์ก โดยประเมินจาก อัตราเงินเฟ้อ และ อัตราการว่างงาน  ซึ่งเป็นปัจจัยหลักที่ส่งผลกระทบต่อผู้บริโภคโดยตรงของ 15 เขตเศรษฐกิจทั่วโลก

ปรากฏว่า ไทยเป็นประเทศที่มีความสุขทางเศรษฐกิจมากที่สุด โดยมีอัตราการว่างงานของประชากรวัยแรงงานต่ำกว่าร้อยละ 1 แซงหน้าประเทศที่ร่ำรวยเป็นอันดับ 4 ของโลกอย่างสวิตเซอร์แลนด์ ซึ่งตามมาเป็นอันดับ 2 โดยมีอัตราการว่างงานอยู่ที่ร้อยละ 3.3
อย่างไรก็ตาม นักเศรษฐศาสตร์ออกมาวิเคราะห์ว่า ไทยยังคงต้องพัฒนาอีกมาก เพื่อให้เข้าใกล้มาตรฐานการใช้ชีวิตในระดับเขตเศรษฐกิจที่พัฒนาแล้ว ส่วนอันดับที่ 3-10 ได้แก่ ญี่ปุ่น เกาหลีใต้ ไต้หวัน เดนมาร์ก จีน สหรัฐ นอร์เวย์ และอังกฤษ

ติดตามข่าวเศรษฐกิจคลิ๊กเลย>>>>>>>

