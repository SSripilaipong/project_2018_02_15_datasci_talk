ไม่โต!  หอการค้า  เล็งหั่นเป้า  จีดีพี  ปีนี้เหลือ 3 – 3.5% จาก 3.5-4% ยอดส่งออกโตแค่ 1-2%
นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยว่า  เตรียมจะปรับลดคาดการณ์อัตราการขยายตัวทางเศรษฐกิจ หรือ จีดีพีของไทยในปีนี้อีกครั้ง

ในช่วงเดือนเม.ย.นี้ โดยคาดว่าจะปรับลดเหลือ 3-3.5% จากเดิม 3.5-4% ขณะที่ตัวเลขการส่งออกจะปรับลดลงเหลือ 1-2% จากเดิม 3-4% และเงินเฟ้อ ปรับลดลงเหลือ 0.5-1.3% จากเดิม 1-1.8%
โดยระบุว่า ขณะนี้เศรษฐกิจยังไม่มีการฟื้นตัวที่โดดเด่น และการบริโภคยังไม่ได้เป็นแรงขับในการเคลื่อนเศรษฐกิจไทยเท่าที่ควร อีกทั้งเม็ดเงินจากการลงทุนของภาครัฐยังไม่ลงไปสู่ระบบได้อย่างที่คาดการณ์ไว้
พร้อมกันนี้ ยังสนับสนุนให้คณะกรรมการนโยบายการเงิน หรือ กนง. ในการประชุมวันที่ 11 มี.ค.นี้ พิจารณาปรับลดอัตราดอกเบี้ยลง 0.25%
เพื่อช่วยทำให้เงินบาทอ่อนค่าลง และเป็นการช่วยให้ต้นทุนของผู้ประกอบการถูกลงใน ขณะที่รายได้ยังไม่ได้เข้ามามากนัก ซึ่งจะช่วยกระตุ้นเศรษฐกิจได้ในระดับหนึ่ง

MThai News
