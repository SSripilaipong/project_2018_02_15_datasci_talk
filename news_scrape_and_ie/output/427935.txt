‘ รอยัล แบงก์ ออฟ สกอตแลนด์ ‘  ธนาคารเพื่อการลงทุน รายใหญ่จากแดนวิสกี้ ประกาศเตรียม ลอยแพพนักงาน กว่า 14,000 ตำแหน่งทั่วโลก พร้อมปิดสาขาใน 13 จาก 38 ประเทศ
นายรอส แม็คอีแวน ประธานกรรมการบริหาร รอยัล แบงก์ ออฟ สกอตแลนด์ หรือ RBS  เปิดเผยว่า ธนาคารเตรียมที่จะปลดพนักงานในส่วนของธนาคารเพื่อการลงทุนกว่า 14,000 คน ในสหรัฐฯ และเอเชียภายในปี 2562 โดยคิดเป็นจำนวน 3 ใน 4 ของพนักงานในธนาคารเพื่อการลงทุนทั้งหมด


ทั้งนี้ในปัจจุบันที่ธนาคารมีพนักงานกว่า 118,000 คนทั่วโลกในทุกหน่วยงาน โดยสาเหตุหลักในการปลดพนักงานครั้งใหญ่ครั้งนี้เกิดจากการที่ธนาคาร กำลังปรับปรุง และพัฒนาระบบฐานข้อมูลและบริการให้เข้าสู่ระบบอัตโนมัติ ซึ่งส่งผลให้การทำงานของพนักงานจะมีความซ้ำซ้อน
และที่สำคัญจะช่วยให้ธนาคารสามารถบริหารต้นทุนได้ดีขึ้นอีกด้วย ซึ่งในปัจจุบันมีการเปิดเผยตัวเลขรายจ่ายประจำปีของธนาคารเฉลี่ยสูงถึง 1,300 ล้านปอนด์ หรือราว 63,700 ล้านบาท ซึ่งธนาคารเองก็มีแผนที่จะ ปรับโครงสร้างองค์กร  ด้วยการยุติการดำเนินงานใน 13 จาก 38 ประเทศทั่วโลกที่เปิดให้บริการ
ในขณะที่ผลประกอบการในปี 2557 ที่ผ่านมาธนาคารมีผลประกอบการ 3,500 ล้านปอนด์ หรือราว 1.71 แสนล้านบาทเลยทีเดียว แต่อย่างไรก็ตาม ธนาคารยังคงจ่ายโบนัสให้กับพนักงานเป็นจำนวน 421 ล้านปอนด์ หรือราว 20,000 ล้านบาท แต่นายแม็คอีแวนได้ปฏิเสธที่จะรับโบนัสของตนจำนวน 1 ล้านปอนด์ หรือราว 49 ล้านบาท

ติดตาม ‘เศรษฐกิจรอบโลก’ คลิ๊กเลย>>>>>>>

MThai News
