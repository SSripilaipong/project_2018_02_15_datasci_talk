รับได้ไหม!   นายกสมาคมอุตสาหกรรมยานยนต์ไทย   เผย ปรับภาษีรถยนต์ใหม่ ทำราคารถพุ่ง 5 %
นายธนวัฒน์ คุ้มสิน นายกสมาคมอุตสาหกรรมยานยนต์ไทย  เปิดเผยว่า การปรับโครงสร้างภาษีรถยนต์ใหม่ที่จะมีผลบังคับใช้ในปี 59 ซึ่งได้เปลี่ยนเเปลงจากวิธีจัดเก็บภาษี

จากเดิมที่คำนวณขนาดกระบอกสูบเครื่องยนต์ หรือ ซีซี เป็นคำนวณจากอัตราการปล่อยก๊าซคาร์บอนไดออกไซด์ หรือ  Co2 จะส่งผลให้ราคารถยนต์ทุกประเภทปรับเพิ่มขึ้นไม่ต่ำกว่า 5%
เนื่องจากเกณฑ์มาตรฐานใหม่ที่เข้มข้น ทำให้ผู้ผลิตรถยนต์ มีต้นทุนในการพัฒนาเทคโนโลยีใหม่เพื่อให้รถยนต์ผ่านเกณฑ์ ส่วนรถยนต์ที่ไม่ผ่านมาตรฐานใหม่จะต้องเสียภาษีเพิ่มขึ้น
ซึ่งจะส่งผลต่อราคารถยนต์ นอกจากนี้ มองว่าผู้บริโภคที่ชะลอการตัดสินใจซื้อรถยนต์ใหม่ จะกลับมาตัดสินใจซื้อรถก่อนปรับราคาในปีหน้า โดยมองว่าภาพรวมตลาดรถยนต์ปีนี้จะฟื้นตัวในครึ่ง ปีหลัง
คาดว่ายอดขายในประเทศปีนี้อยู่ที่ 9.5 แสน-1 ล้านคัน และเป้าหมายการผลิตรถยนต์ 3 ล้านคันในปี 2560 เชื่อว่าจะทำได้ สิ่งที่จะทำให้อุตสาหกรรม ยานยนต์ไทยแข็งแกร่งและเติบโตอย่างยั่งยืน จะต้องเร่งรัดการสร้างศูนย์ทดสอบยานยนต์แห่งชาติ เพื่อให้เกิดการผลิตได้เบ็ดเสร็จในประเทศ

MThai News
