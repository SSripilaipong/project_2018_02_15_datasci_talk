กรีซ ฉุนขาด! ขู่ทำประชามติเพื่ออกจาก  ยูโรโซน  หลังชวดเงินกู้รอบใหม่ 7,000 ล้านดอลลาร์สหรัฐ ลั่นต้องการกู้ศักดิ์ศรีประเทศคืน ไม่สนผลกระทบ
เว็บไซด์ ‘ บลูมเบิร์ก ‘ ดอทคอม รายงานข่าวว่า กรีซประสบความล้มเหลวในการเจรจาแผน ปฏิรูปการคลัง กลับกลุ่มประเทศเจ้าหนี้ในยุโรป ซึ่งจะทำให้กรีซไม่ได้รับเงินกู้ในเดือนนี้กว่า 7,000 ล้านดอลลาร์สหรัฐ และอาจตกเป็นประเทศผู้ผิดนัดชำระหนี้

ขณะเดียวกันรัฐบาลกรีซมีแนวคิดที่จะทำประชามติชี้ขาดว่า กรีซควรเป็นสมาชิกยูโรโซนต่อไปหรือไม่ โดยนาย อเล็กซิส ซิปราส นายกรัฐมนตรีของกรีซ  เปิดเผยว่า กลุ่มประเทศเจ้าหนี้เสนอข้อเรียกร้องที่รัฐบาลไม่อาจยอมรับได้
ซึ่งทำให้ตนอาจต้องถามประชาชนกรีซว่าจะตัดสินใจดำเนินการอย่างไร และกรีซต้องการเกียรติศักดิ์ศรีคืนมา โดยเชื่อว่า ประชาชนกรีซอาจเลือกเกียรติศักดิ์ศรีโดยไม่คำนึงว่า จะต้องเผชิญผลอันใดที่ตามมากับการตัดสินใจดังกล่าว
ทั้งนี้รัฐบาลกรีซจะต้องยื่นเสนอแผนปฏิรูปฉบับใหม่ต่อเจ้าหนี้ยุโรปโดยเร็วที่สุด ก่อนที่จะขาดดุลเงินสดในสิ้นเดือนนี้ ขณะที่กรีซมีความจำเป็นต้องได้รับเงินกู้ราว 7,000 ล้านดอลลาร์เพื่อป้องกันการผิดนัดชำระหนี้

ติดตามข่าว ‘เศรษฐกิจรอบโลก’ คลิ๊กเลย>>>>>>>

MThai News
