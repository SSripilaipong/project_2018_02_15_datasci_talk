กสิกรไทย ประเมินตลาด  รถเช่า  โตต่อเนื่องเป็นปีที่ 4 ติดต่อกันหลัง 3 ปีก่อนโตเฉลี่ยปีละ 10-15% ตามการเติบโตของ สายการบินโลว์คอสต์
ศูนย์วิจัยกสิกรไทย  เปิดเผยข้อมูลว่า มูลค่าตลาด รถเช่า ในไทยปีนี้ยังคงเติบโตได้อย่างต่อเนื่อง เป็นปีที่ 4 ติดต่อกัน โดยมูลค่าตลาดในปีก่อนอยู่ที่ 20,000 ล้านบาท และเติบโตเฉลี่ย 10-15% ต่อปีในช่วง 3 ปีที่ผ่านมา ซึ่งเป็นการเติบโตในทิศทางเดียวกับธุรกิจสายการบินโลว์คอสต์

ส่งผลให้การแข่งขันรของตลาดถยนต์ให้เช่าในไทย เต็มไปด้วยความคึกคัก เพราะมีการแข่งขันที่สูงทั้งผู้ประกอบการแบรนด์นอกและแบรนด์ไทย รวมถึงธุรกิจรถเช่าขนาดเล็ก หรือ เอสเอ็มอี  ตามสถานที่ท่องเที่ยวต่าง ๆ มีให้บริการมากขึ้นเรื่อยๆ
ปัจจัยหนึ่งที่สำคัญคือผู้บริโภคนิยมเดินทางด้วยเครื่องบินมากขึ้น ทั้งเพื่อเดินทางปกติ และการท่องเที่ยว เพราะการขยายเส้นทางของโลว์คอสต์แอร์ไลน์ในไทย กระจายออกสู่จังหวัดปลายทางที่หลากหลาย ด้วยราคาที่ถูกลง คนเข้าถึงได้ง่าย
ทำให้ ธุรกิจเช่ารถยนต์ เพื่อการท่องเที่ยวเติบโตตามไปด้วย เพราะสามารถควบคุมงบประมาณ และท่องเที่ยวตามใจ ในแบบที่ตัวเองต้องการ และสามารถกำหนดงบประมาณในการท่องเที่ยวได้ง่ายยิ่งขึ้น ซึ่งโดยเฉลี่ยจะอยู่ที่ 20,000 บาทต่อทริป

ติดตามข่าวสาร ‘การตลาด’ คลิ๊กเลย>>>>>>>

MThai News
