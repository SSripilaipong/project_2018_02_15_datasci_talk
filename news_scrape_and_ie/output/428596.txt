บิ๊กตู่ เคลียร์ชัด! รถไฟฟ้าสายสีม่วงได้นั่งชัวร์ปี 59 – รถไฟฟ้าสายสีน้ำเงิน เปิดทั้งระบบปี  62
พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ หรือ คสช.  เปิดเผยภายหลังจาก เป็นประธานในพิธีเปิดเดินเครื่องหัวเจาะอุโมงค์รถไฟฟ้าลอดใต้แม่น้ำเจ้าพระยาอุโมงค์ที่สอง
โครงการรถไฟฟ้าสายสีน้ำเงินส่วนต่อขยายฯ สัญญา 2 ช่วงสถานีสนามไชย ว่าสำหรับโครงการรถไฟฟ้าสายสีน้ำเงิน ช่วงหัวลำโพง-บางแค และบางซื่อ-ท่าพระ ซึ่งขณะนี้มีความคืบหน้าในการดำเนินการไปแล้ว กว่า 60%  และมีกำหนดการเปิดรถไฟฟ้าได้ทั้งระบบได้ในปี 2562

ซึ่งขณะนี้ อยู่ระหว่าง เจรจากับ บริษัท รถไฟฟ้ากรุงเทพ จำกัด (มหาชน) BMCL หรือ รถไฟฟ้าใต้ดิน  ซึ่งเป็นบริษัทคู่สัญญาเดิม หากสามารถตกลงกันได้ ก็ไม่จำเป็นต้องตกลงกับรายอื่น
ส่วนทางด้าน  รถไฟฟ้าสายสีม่วง บางใหญ่-ราษฎร์บูรณะ  คาดว่า จะทดลองให้เดินรถ  เสร็จเรียบร้อยในเดือน ธันวาคม 2558 และเปิดให้บริการอย่างเป็นทางการ ในเดือนมีนาคม 2559
อย่างไรก็ตาม ความคืบหน้ารถไฟความเร็วสูง ขณะนี้มีบริษัทรายใหญ่หลายแห่งในประเทศ สนใจเข้าร่วมลงทุน เช่น  บริษัทใน เครือเจริญโภคภัณฑ์ หรือ  ซีพี และ  บริษัท ไทยเบฟเวอเรจ จำกัด (มหาชน)
ซึ่งจะเป็นลักษณะของการรวมกลุ่มธุรกิจ เพื่อหาแหล่งเงินทุนมาร่วมโครงการกับรัฐบาล ซึ่งขณะนี้อยู่ระหว่างการเจรจาในรายละเอียด และคาดว่าจะได้ข้อสรุปในปลายปีนี้

MThai News
