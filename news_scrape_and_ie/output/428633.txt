‘คลัง’ปรับเกณฑ์เว้นภาษีที่ดินฯเป็น  1.5 ลบ. –  บ้านราคา 4-5 ล้านบาทมีโอกาสลดได้ 50%
นายสมหมาย ภาษี รัฐมนตรีว่าการกระทรวงการคลัง  เปิดเผยว่า เบื้องต้นมีการปรับเปลี่ยนหลักเกณฑ์การยกเว้นภาษีที่ดินและสิ่งปลูกสร้าง จากเดิมกำหนดให้ราคาไม่เกิน 1 ล้านบาท ไม่ต้องเสียภาษี เป็นมูลค่า 1.5 ล้านบาท
โดยมองว่าน่าจะอยู่ในระดับที่เหมาะสม และกรณีเป็นเจ้าของมากกว่า 1 แห่ง ให้เสียเพียง 1 แห่ง และกรณีบ้านราคาไม่เกิน 3 ล้านบาท ที่ต้องเสียภาษี 3,000 บาท หักค่าลดหย่อนได้ 50% เหลือ 1,500 บาท

อยู่ระหว่างการพิจารณาว่าจะปรับเป็น 4-5 ล้านบาท เพื่อเป็นการบรรเทาภาระภาษีให้กับประชาชน ซึ่ง การปรับหลักเกณฑ์ในการยกเว้น อาจทำให้การจัดเก็บรายได้ลดลงไปบ้างแต่ก็ต้องยอม
โดยรายได้จากการภาษีทั้งหมด จะส่งให้ องค์กรปกครองส่วนท้องถิ่น เพื่ออุดหนุนการ ยืนยันว่าจะเสนอครม.ได้ใน 1-2 สัปดาห์นี้ 
และ กระทรวงการคลังจะเสนอแก้กฎหมายสรรพสามิต และ พ.ร.บ.สลากกินแบ่งรัฐบาล ให้ที่ประชุม ครม.วันพรุ่งนี้ (10 มี.ค.) พิจารณาด้วย

MThai News
