นักวิเคราะห์ ทางการตลาดหลายสำนัก ออกมาคาดการณ์ยอดขายของ นาฬิกาอัจฉริยะ  หรือ ‘ แอปเปิลวอทช์ ‘ ว่าอาจจะสูงถึง 15 ล้านเรือนทั่วโลก
Strategy Analytics   บริษัทวิจัยด้านการตลาด รายใหญ่ เปิดเผยว่า ‘แอปเปิลวอทช์’ จะสามารถทำยอดขายได้สูงถึง 15 ล้านเรือนภายในปีนี้ ซึ่งจำนวนดังกล่าว คิดเป็น 55% ของ ส่วนแบ่งทางการตลาด ในกลุ่มนาฬิกาอัจฉริยะทั้งหมด
ขณะที่ สถาบันวิจัย Forrester  วิเคราะห์ว่า ผู้บริโภคจะตื่นเต้นกับผลิตภัณฑ์ชิ้นใหม่ชิ้นนี้ และจะช่วยกระตุ้นให้ตลาดนาฬิกาอัจฉริยะ รวมถึงแกดเจ็ทสวมใส่ได้ทั้งหลาย กลับมามีความคึกคักมากขึ้น แม้ว่า แอปเปิลวอทช์ จะไม่ได้มีอะไรที่ต่างไปจากที่นาฬิกาอัจฉริยะรุ่นอื่น ๆ มีเลย
ทั้งนี้เมื่อคืนที่ผ่านมา (9 มี.ค.)  ทิม คุก ซีอีโอของแอปเปิล  ได้เปิดตัวนาฬิกาอัจฉริยะ หรือ ‘แอปเปิลวอทช์’ ที่มาพร้อมกับฟังก์ชั่นมากมาย ทำให้การเชื่อมต่อกับสมาร์ทโฟนเป็นเรื่องง่ายดายมากขึ้น ไม่ว่าจะเป็นการรับ-ส่งข้อความ การสั่งงานด้วยเสียงผ่าน ‘สิริ’ ระบบเตือนการนัดหมายต่างๆ ไปจนถึงการใช้งานโซเชียล มีเดียทั้งหลาย

ติดตามข่าวสาร ‘การตลาด’ คลิ๊กเลย>>>>>>>

MThai News
