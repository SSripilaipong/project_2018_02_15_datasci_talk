รวยไม่รู้เรื่อง! ชาวนาหัวใส จ.ลพบุรี สู้ภัยแล้งเจาะบ่อบาดาล หันปลูกดาวเรืองขาย ทำรายได้เหยียบเเสนต่อวัน
นายวรวิทย์ เทียนเรือง เจ้าของนาในพื้นที่ตำบลเกาะแก้ว อำเภอโคกสำโรง จังหวัดลพบุรี  ที่พลิกวิกฤตสู้ภัยแล้ง พร้อมเจาะบ่อบาดาล นำพื้นนาข้าวของตนเองที่ดินเริ่มเสียกลายเป็นดินเปรี้ยวนำมาเพิ่มธาตุอาหารด้วยการใส่มูลวัวลงไป
ก่อนที่จะยกแปลงมาปลูกดอกดาวเรืองจำนวน 13 ไร่ ปลูกต้นดาวเรืองไว้กว่า 1 แสนต้น ด้วยระบบหยอดน้ำ ใช้เวลาในการปลูกดอกดาวเรืองเป็นเวลา 45 วัน จนถึงขณะนี้ดอกดาวเรืองกำลังออกดอกเหลืองอร่ามเต็มพื้นที่นาของตนเอง

ซึ่งนายวรวิทย์ เล่าว่า ในช่วงนี้เป็นช่วงเวลาตัดดอกดาวเรืองส่งขายที่ปากคลองตลาด โดยในช่วงเดือนแรกต้นดาวเรือง 1 ต้น จะออกดอก 5-7 ดอก ทำให้สามารถตัดดอกดาวเรืองได้วันละ 80,000 ดอกถึง 100,000 ดอก
ส่งขายที่ปากคลองตลาดในราคาดอกใหญ่ดอกละ 1 บาท ดอกรองลงมาราคาดอกละ 80 สตางค์ และ 70 สตางค์ตามลำดับ ทำให้ในช่วงนี้มีราคาได้จากการตัดดอกดาวเรืองขายได้วันละ 70,000-100,000 บาทต่อวัน
ซึ่งหักค่าใช้จ่ายๆ ต่างแล้ว จะเหลือเงินกลับเข้าบ้านวันละไม่ต่ำกว่า 4-5 หมื่นบาทเลยที่เดียว ส่วนในช่วงหน้าแล้งดอกดาวเรืองจะเป็นที่ต้องการของตลาดมาก จึงทำให้มีราคาสูง เนื่องจากหลายพื้นที่แหล่งน้ำแห้งขอดไม่มีนำมาปลุกกัน
ทำให้ดอกที่ออกมาจะไม่สวยและไม่ได้ราคา แต่ของตนเองใช้น้ำบาดาลแต่น้ำบาดาลเป็นน้ำก่อย จึงทำให้ต้องมีการเพิ่มสารอาหารเพิ่มเข้าไป
จึงทำให้ดอกดาวเรืองที่ออกมามีดอกใหญ่ขายได้ราคา และคุ้มค่ากับการลงทุน ถึงแม้ช่วงนี้จะเป็นหน้าแล้ง แต่ก็ถือว่าเป็นช่วงที่สร้างรายได้งามจากการปลุกดาวเรืองขาย

MThai News
