ล็อกซเล่ย์  ควงแขน  BYD ออโต้  จาก จีน  เตรียมเปิดตัว ‘ แท็กซี่ไฟฟ้า ‘ และ ‘ รถโดยสารไฟฟ้า ‘ ร่วมวงแข่งขันเดือด  ALL THAI TAXI  ของ นครชัยแอร์
บริษัท ล็อกซเล่ย์ จำกัด (มหาชน) หรือ LOXLEY  เปิดเผยว่า บริษัทฯได้ร่วมมือกับ  BYD Auto Industry  ผู้นำตลาดในการผลิตแบตเตอรี่ และ ยานยนต์ไฟฟ้า ของประเทศจีน เตรียมเปิดตัว ‘รถโดยสาร และรถยนต์นั่งไฟฟ้าเพื่อการพาณิชย์’ หรือแท็กซี่ไฟฟ้าเป็นครั้งแรกในประเทศไทย
โดยมีการนำรถยนต์ไฟฟ้ามาใช้ในเชิงพาณิชย์อย่างเต็มรูปแบบ ในวันพุธที่ 18 มี.ค.นี้ ซึ่งคาดว่า จะเปิดตัวแท็กซี่ รุ่นใหม่ ขับเคลื่อนด้วยไฟฟ้า ไม่มีไอเสีย ไม่มีมลพิษ ช่วยให้อากาศในเมืองสะอาดขึ้น โดยใช้รถ  MPV BYD รุ่น e6  มาให้บริการ
เช่นเดียวกับที่ให้บริการ ฮ่องกงแท็กซี่  ส่วนรถบัสโดยสารก็ขับเคลื่อนด้วยไฟฟ้าเช่นกัน เพื่อนำมาเสนอตอบความต้องการรถโดยสารรุ่นใหม่ของ ขสมก. ขณะที่ก่อนหน้านี้ นครชัย แอร์ สร้างความฝันของคนไทยให้เป็นจริง
ด้วยการเปิดตัว ALL THAI TAXI แท็กซี่ยุคใหม่ ที่ใช้รถ โตโยต้า พริอุส รถไฮบริด  ใช้พลังงานไฟฟ้าและน้ำมัน มาให้บริการในช่วงเทศกาลสงกรานต์ปีนี้ ถือเป็นการแข่งขันด้านการตลาดที่คู่คี่สูสีมากทีเดียว

ติดตามข่าวสาร ‘การตลาด’ คลิ๊กเลย>>>>>>>

MThai News
