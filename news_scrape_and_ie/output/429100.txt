กูรูเศรษฐกิจ – โบรกเกอร์ – สำนักวิจัย  ฟันธง  กนง.  ไม่ตัดสินใจ ลดดอกเบี้ย ลงในวันนี้ ชี้ 2% อยู่ในจุดที่เหมาะสม และต่ำที่สุดแล้ว ด้าน โนมูระ – บัวหลวง  เสียแตก เชื่อลด
ในวันนี้ (11 มี.ค.) จะมีการประชุม คณะกรรมการนโยบายการเงิน หรือ กนง.  ซึ่งจะต้องติดตามประเด็น อัตราดอกเบี้ยนโยบาย  ว่าคณะกรรมการฯจะตัดสินใจลดดอกเบี้ยลง หรือคงอัตราดอกเบี้ยต่อไป โดยการประชุมครั้งนี้ที่น่าจับตามากที่สุดในหลายครั้งที่ผ่านมา เพราะทั้ง เศรษฐกิจโลก ที่ยังไม่ฟื้น และ เศรษฐกิจไทย ที่ยังชะลอตัว

อาจจะมีน้ำหนักมากพอให้ กนง. ตัดสินใจลดดอกเบี้ยลงได้ จากตัวเลข การส่งออก  และ เงินเฟ้อ ที่สะท้อนออกมาลดลงอย่างน่าใจหาย โดยเฉพาะเงินเฟ้อที่หลายๆ ฝ่ายเป็นห่วงว่าประเทศอาจกำลังเข้าสู่ภาวะ เงินฝืด  เพราะการใช้จ่าย
การบริโภคทั้งภาคเอกชน ประชาชน ลดลง ขณะที่การเบิกจ่ายภาครัฐที่น่าจะเป็นกลไกสำคัญของการขับเคลื่อนเศรษฐกิจ ก็ไม่สามารถทำได้อย่างที่คาดไว้ ทำให้มีความเป็นไปได้ที่อาจจะต้องจะใช้นโยบายทางการเงินมาช่วยกระตุ้นเศรษฐกิจ
สังเกตุได้จากกระแสของภาคธุรกิจในหลายส่วนที่ส่งสัญญาณให้กนง.ตัดสินใจลดดอกเบี้ยลงในช่วง 2-3 สัปดาห์ที่ผ่านมา และที่สำคัญคือการที่ ธนาคารแห่งประเทศไทย หรือ ธปท. จะทบทวนตัวเลขเศรษฐกิจอีกครั้งในวันที่ 20 มี.ค.นี้
แต่อย่างไรก็ตามนักวิเคราะห์, โบรกเกอร์ และสำนักวิจัยทางเศรษฐกิจ 9 จาก 11 แห่ง กลับเชื่อว่ากนง.จะไม่ลดอัตราดอกเบี้ยนโยบายลงในการประชุมรอบนี้ มีเพียงบล.โนมูระฯ และบล.บัวหลวงเท่านั้นที่เชื่อว่า กนง.จะลดดอกเบี้ยวันนี้

ติดตามข่าวสาร ‘การเงิน’ ได้ที่นี่>>>>>>>

MThai News
