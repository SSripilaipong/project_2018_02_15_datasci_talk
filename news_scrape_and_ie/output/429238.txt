รัฐบาลจีน ลงนามซื้อ  ข้าวไท ย 2 ล้านตัน พร้อมด้วย ยางพารา อีก 2 แสนตัน เนื่องในโอกาสครบรอบ 40 ปี ความสัมพันธ์ไทย-จีน  พร้อมขยายมูลค่าซื้อขาย สินค้าเกษตร ในอนาคต
พลเอกฉัตรชัย สาริกัลยะ รัฐมนตรีว่าการกระทรวงพาณิชย์  และนาย หวัง เสี่ยวเทา รองผู้อำนวยการคณะกรรมการพัฒนา และปฏิรูปแห่งชาติจีน  ผู้แทนรัฐบาลจีน ได้มีการหารือเพื่อกำหนดแผนงานการดำเนินการภายใต้บันทึกความเข้าใจ
หรือ MOU ว่าด้วย ความร่วมมือด้านการค้าสินค้าเกษตรระหว่างรัฐบาลแห่งราชอาณาจักรไทยกับรัฐบาลแห่งสาธารณรัฐประชาชนจีน  ให้เป็นรูปธรรม ภายในวันที่ 11-12 มีนาคมนีี้

โดยรัฐบาลจีนจะซื้อข้าวจากไทย 2 ล้านตัน เป็นข้าวใหม่จำนวน 1 ล้านตัน และข้าวในสต็อกของรัฐบาลไทยอีก 1 ล้านตัน ในช่วงระหว่างปี 2558-2559 และตกลงในหลักการที่จะซื้อยางพาราจากไทย 2 แสนตัน
และในช่วงระยะเวลาของการดำเนินการภายใต้ความร่วมมือว่าด้วยการพัฒนา โครงสร้างพื้นฐานทางรถไฟ ของไทย จีนจะขยายมูลค่าการซื้อข้าวและหรือสินค้าเกษตรอื่นๆ จากประเทศไทยเพิ่มขึ้น
ตามข้อตกลงร่างบันทึกความเข้าใจ ที่จัดทำขึ้นเมื่อวันที่ 19 ธค.57 เพื่อฉลองการครบรอบ 40 ปี ของความสัมพันธ์ไทย-จีนที่แน่นแฟ้นฉันท์มิตรระหว่างทั้งสองประเทศ โดยที่ภายหลังการหารือ จะมีการสรุปผลการหารือในวันที่ 12 มี.ค.นี้ต่อไป
โดยที่บันทึกความเข้าใจนี้สำคัญยิ่งที่แสดงให้เห็นถึงความเชื่อมั่นข้าวไทย ซึ่งในอดีตไทยส่งออกข้าวไปจีนปีละประมาณ 5 แสนตัน และผลจากการลงนามฉบับนี้ จะเป็นสัญญาณที่ดีต่อการส่งออกสินค้าเกษตรของไทยไปตลาดจีนเพิ่มมากขึ้น

ติดตามข่าวสาร ‘การค้าการลงทุน’ ได้ที่นี่>>>>>>>

MThai News
