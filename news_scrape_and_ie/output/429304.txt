มติ กนง. 4 ต่อ 3 เสียง ลดดอกเบี้ยนโยบายจากเดิม 2.00 % เหลือ 1.75% ให้มีผลทันที
นายเมธี สุภาพงษ์ เลขานุการคณะกรรมการนโยบายการเงิน (กนง.) แถลงผลการประชุม กนง.ที่ผ่านมาว่า คณะกรรมการฯ มีมติ 4 ต่อ 3 เสียงให้ลดอัตราดอกเบี้ยนโยบายลงร้อยละ 0.25 จาก ร้อยละ 2.00 เป็นร้อยละ 1.75 ต่อปีโดยให้มีผลทันที
เนื่องจากเศรษฐกิจไทยในไตรมาสที่ 4 ของปี2557 และเดือนมกราคม 2558 ยังคงฟื้นตัวค่อนข้างช้า โดยมีแรงส่งทางเศรษฐกิจโดยเฉพาะการบริโภคและการลงทุนภาคเอกชนน้อยกว่าคาดส่วนหนึ่งเนื่องจากความเชื่อมั่นของภาคเอกชนลดลง
ด้านนายโฆสิต ปั้นเปี่ยมรัษฎ์ ประธานกรรมการบริหารธนาคารกรุงเทพ มองว่า การลดดอกเบี้ยนโยบายของ กนง. น่าจะเกิดจากภาครัฐต้องการให้ภาคธุรกิจและประชาชนลงทุนและใช้จ่ายเพิ่มมากขึ้น ช่วยกระตุ้นเศรษฐกิจ แต่ก็อาจเป็นสัญญาณที่ทำให้สินค้าภาคครัวเรือนเพิ่มสูงขึ้นได้
อย่างกไรก็ตาม การเปลี่ยนแปลงอัตราดอกเบี้ยไม่ว่าจะเป็นไปในทิศทางใด จะไม่ส่งผลต่อเศรษฐกิจไทยในระยะสั้น และไม่ช่วยให้เงินบาทอ่อนค่าลง เนื่องจากจะขึ้นอยู่กับการไหลเข้าออกของเงินทุน
ทั้งนี้จะต้องติดตามปัจจัยที่สำคัญทั้งกรณีที่ธนาคารกลางสหรัฐเตรียมปรับขึ้นอัตราดอกเบี้ยช่วงกลางปีนี้ โดยเชื่อว่าธนาคารแห่งประเทศไทย (ธปท.) จะดูแลให้เงินบาทมีเสถียรภาพและแข่งขันได้
MThai News
