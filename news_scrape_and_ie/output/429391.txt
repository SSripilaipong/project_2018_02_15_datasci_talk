กสทช.เล็งแก้ โฆษณาแฝง ในรายการทีวี ให้เป็นนับเป็นช่วงเวลาโฆษณา หลังถูกร้องพบมากในรายการข่าวและเกมส์โชว์
น.ส.สุภิญญา กลางณรงค์ คณะกรรมการ กสทช.และ คณะกรรม กสท. ด้านคุ้มครองผู้บริโภค กล่าวว่า ได้หารือร่วมกับนักวิชาการ มีเดียมอนิเตอร์ เพื่อร่วมกันทำร่างแนวทางปฎิบัติเกี่ยวกับการกระทำที่เป็นการเอาเปรียบผู้บริโภคในสื่อทีวีว่าจะนับรวมโฆษณาแนะนำรายการข่าวสาร องค์กรภาพลักษณ์ที่การแจ้งรายนามผู้สนับสนุนในรายการ และโฆษณาแฝงในรายการต่างๆ ที่เน้นให้เห็นตัวผลิตภัณฑ์ ว่าสมควรจะนับเป็นช่วงเวลาโฆษณาด้วยหรือไม่ ซึ่งส่วนมากพบในรายการข่าวและเกมส์โชว์ เนื่องจากพบว่า มีการร้องเรียนว่ามีการโฆษณาที่นานเกินไป
ทั้งนี้จะนำความคิดเห็นดังกล่าว เข้าคณะอนุคุ้มครองผู้บริโภคเพื่อพิจารณาภายในเดือนนี้และส่งเข้ากสท.ได้ในช่วงประมาณเดือน เม.ษ.- พ.ค. 58 เพื่อเข้าสู่กระบวนการรับฟังความคิดเห็น คาดว่าจะสามารถใช้ร่างฯได้ภายในปี 58
ขณะเดียวกันยังจะดำเนินการควบคู่ไปพร้อมกับรับฟังแนวทางหลักเกณฑ์การทำงานเซ็นเซอร์ของแต่ละช่อง และบริษัททำโฆษณา เพื่อให้มีการปฎิบัติไปในทิศทางเดียวกันได้ด้วย
MThai News
