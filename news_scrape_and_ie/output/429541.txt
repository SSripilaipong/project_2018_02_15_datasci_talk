หม่อมอุ๋ย  เผย  กนง. ลดดบ.  ดัน จีดีพีโต 4% ระบุ ค่าเงินบาทอ่อนจะหนุนการส่งออก
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า การปรับลดอัตราดอกเบี้ยนโยบาย ของคณะกรรมการนโยบายการเงิน(กนง.) เมื่อวานนี้ (11 มี.ค.) จะส่งผลดีให้เงินบาทอ่อนค่าลง


ซึ่งจะเป็นปัจจัยหนุนภาคการส่งออก “ดอกเบี้ยที่ลดลง ช่วยให้บาทไม่แข็ง อันนี้คือที่ต้องการที่สุด พอบาทอ่อนมันก็ช่วยส่งออก” ม.ร.ว.ปรีดิยาธร กล่าว ส่วนเรื่องของเงินทุนไหลออกนั้น รองนายกฯ กล่าวว่า ไม่เป็นห่วงการไหลออกของเงินทุน
เนื่องจากไทยยังมีทุนสำรองเงินตราต่างประเทศ ในระดับสูง สำหรับการเติบโตของเศรษฐกิจ ยังดหวังว่า เศรษฐกิจไทยในปีนี้จะขยายตัวได้ 4% เพราะจากข้อมูลที่มีอยู่ เชื่อว่าการเบิกจ่ายงบประมาณจะมีออกมามากขึ้นในระยะต่อไป
โดยเฉพาะในต่างจังหวัด ขณะที่การลงทุนภาคเอกชนก็จะเพิ่มมากขึ้น หลังผู้ประกอบการที่ได้รับใบอนุญาต รง.4 เริ่มมีการก่อสร้างโรงงานแล้ว 
 MThai News
