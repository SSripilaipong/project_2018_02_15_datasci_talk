สายการบิน น้องใหม่  นกสกู๊ต  เคลียร์รันเวย์ เตรียมเทคออฟ ประเดิม 2 เส้นทางบินใหม่ ดอนเมือง-โซล  และ ดอนเมือง-นานกิง  พร้อมโปรโมชั่นบินตรง สิทธิพิเศษเพียบ
สายการบินใหม่นกสกู๊ต (NokScoot) สายการบินน้องใหม่จากการร่วมทุนระหว่างสายการบิน นกแอร์  และสายการบินสกู๊ตในเครือ สิงคโปร์แอร์ไลน์ส  เปิดตัว 2 เส้นทางบินแรก คือดอนเมือง-โซล และดอนเมือง-นานกิง พร้อมเสนอ โปรโมชั่น และสิทธิพิเศษมากมายทั้ง 2 เส้นทาง
โดยเส้นทางดอนเมือง-โซล ราคาเริ่มต้นที่ 2,555 บาทในที่นั่งชั้นประหยัด และ 5,555 บาทสำหรับชั้นธุรกิจต่อเที่ยวบิน เริ่มเดินทางตั้งแต่ 10 พ.ค.-24 ตุ.ค.นี้ โดยในวันที่ 10-31 พ.ค.นี้ให้บริการ 3 เที่ยวบินต่อสัปดาห์ หลังจากนั้นเพิ่มเป็นวันละ 1 เที่ยวบิน
ขณะที่เส้นทางดอนเมือง-นานกิง ราคาเริ่มต้นที่ 888 บาทในที่นั่งชั้นประหยัด และ 3,888 บาทสำหรับชั้นธุรกิจต่อเที่ยวบิน เริ่มเดินทางตั้งแต่ 5 พ.ค.-24 ต.ค.นี้ เปิดจองผ่าน  nokscoot.com  เพียง 5 วันเท่านั้น ตั้งแต่ 10-14 มี.ค.นี้
โดยราคาทั้ง 2 เส้นทาง ยังไม่รวมภาษี และค่าบริการพิเศษอื่นๆ ผู้โดยสารสามารถ ซื้อน้ำหนักกระเป๋า เพิ่มได้มากสุด 40 กิโลกรัม และเลือกที่นั่ง NokScoot Stretch Seat สำหรับเหยียดขาได้ เลือกซื้ออาหารได้ทั้งอาหารคาว ของหวาน เครื่องดื่ม รวมทั้งอาหารมังสวิรัติ และอาหารฮาลาล ได้ตามความต้องการ

ติดตามข่าวสาร ‘การตลาด’ คลิ๊กเลย>>>>>>>

MThai News
