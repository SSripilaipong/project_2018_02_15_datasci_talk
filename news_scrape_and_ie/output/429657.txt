รับสมัครคนขับ  ‘เเท็กซี่ นครชัยแอร์’  ย้ำ! ต้องมี จิตรสาธารณะ-ใจรักบริการ
นายอนันต์ วงศ์เบญจรัตน์ ประธานกรรมการ บริษัท นครชัยแอร์ จำกัด และ ประธานกรรมการ บริษัท ออลไทยแท็กซี่ จำกัด เปิดเผยว่า  ขณะนี้ได้เปิดรับสมัครพนักงานขับรถแท็กซี่เพื่อเข้าสังกัด ออลไทยแท็กซี่แล้ว โดยผู้สมัคร ต้องเป็นผู้มีใบขับขี่สาธารณะ พร้อมเรียนรู้เทคโนโลยีสมัยใหม่ รู้จักเส้นทาง และมีจิตบริการ
โดยบริษัทฯ เตรียมประสานกรมการขนส่งทางบก เพื่อคัดกรองผู้ขับขี่รถแท็กซี่จากผลการประเมินคุณภาพคนขับผ่าน แอพพลิเคชั่น DLT Check in ของกรมการขนส่งทางบก เพื่อคัดสรร พนักงานขับรถแท็กซี่ที่มีคุณภาพ
ที่เป็นผู้มีจิตรสาธารณะ ผู้มีอาชีพขับรถแท็กซี่ ปัจจุบันที่ประสงค์เข้าร่วมงานกับ ออลไทยแท็กซี่ หากเป็นผู้ที่ได้รับผลการประเมินคุณภาพผ่าน แอพพลิเคชั่น DLT Check in ในเกณฑ์ดีจะได้รับการพิจารณาเป็นพิเศษ
ซึ่งในอนาคต ทางบริษัท ออลไทยแท็กซี่ จำกัด จะยกระดับพนักงานขับรถเป็นผู้จัดการประจำรถ มีเงินเดือนประจำ พร้อมค่าตอบแทนพิเศษ เพื่อสร้างมาตรฐานในสายอาชีพคนขับรถแท็กซี่


สามารถสมัครได้ด้วยตนเอง ที่ บริษัท นครชัยแอร์ จำกัด (สำนักงานใหญ่) ถนนวิภาวดีรังสิต วันจันทร์ – เสาร์ เวลา 08.30 – 17.30 น. สอบถามรายละเอียดเพิ่มเติมโทร. 0-2939-4999 ต่อ 1173, 1174
ใช้หลักฐานการสมัคร ดังนี้ รูปถ่าย 1 รูป หน้าตรง ขนาด 2 นิ้ว (ถ่ายไม่เกิน 6 เดือน), สำเนาบัตรประชาชน 1 ฉบับ, สำเนาทะเบียนบ้าน 1 ฉบับ, สำเนาวุฒิการศึกษา 1 ฉบับ, สำเนาใบเปลี่ยนชื่อ – สกุล (ถ้ามี),
ใบผ่านเกณฑ์ทหาร (พร้อมนำเอกสารฉบับจริงมาด้วย) หรือเข้าไปดูรายละเอียดได้ที่ www.allthaitaxi.com, www.nakhonchaiair.com ลูกค้าสามารถติดตามข่าวสารของออลไทยแท็กซี่ได้ที่ Instagram: ALL_THAI_TAXI, Facebook: Allthaitaxi

MThai News
