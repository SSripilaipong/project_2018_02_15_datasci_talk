คลัง  สั่งคุมสลากฯรายย่อย ตัดปัญหาขายเกินราคา!
นายวิสุทธิ์ ศรีสุพรรณ รัฐมนตรีช่วยว่าการกระทรวงการคลัง  เปดเผยว่า หลังจากร่าง พ.ร.บ.สลากกินแบ่งรัฐบาลผ่านความเห็นชอบจากคณะรัฐมนตรีเมื่อวันที่ 10 มีนาคมที่ผ่านมา
ซึ่งนายกรัฐมตรีมอบนโยบายชัดเจนแล้วว่าการจำหน่ายสลาก 6 หลักแบบออนไลน์ด้วยเครื่องอัตโนมัติ เพื่อต้องการเพิ่มช่องทางเลือกการขายสลาก เพื่อแก้ปัญหาสลากเกินราคาและป้องกันการรวมชุด

สำหรับการนำโควตาสลากที่จะครบกำหนดประมาณ 50 ล้านฉบับ ช่วงกลางปีนี้มาจัดสรรให้รายย่อย และผู้ที่จำหน่ายจริงนั้น ผู้ได้รับโควตาเดิม เช่น คนพิการ มูลนิธิเพื่อการกุศล องค์การทหารผ่านศึกยังได้รับสิทธิ์ดังกล่าวเหมือนเดิม
รวมทั้งการจัดสรรให้ร้านค้าปลีกรายย่อยเพิ่ม เพื่อนำเครื่องออนไลน์ไปติดตั้ง เพราะต้องการให้ประชาชนซื้อได้สะดวก แต่รายละเอียดสำนักงานสลากฯ อยู่ระหว่างการศึกษา
นอกจากนี้ คลังจังหวัดต้องคุมเข้มการกระจายสลากฯ ให้กับรายย่อยในต่างจังหวัด หากยังปล่อยให้มีการนำมารวมชุดจะถูกยึดโควตากลับคืน
ส่วนการจัดสรรสลากฯ เพื่อนำไปขายผ่านเครื่องออนไลน์จะให้สัดส่วนเท่าเดิมในการพิมพ์ จากปัจจุบัน 74 ล้านฉบับ โดยแบ่งเป็สลากกินแบ่งรัฐบาล 52 ล้านฉบับ
และสลากการกุศลอีก 22 ล้านฉบับ ดังนั้นประชาชนที่ซื้อสลากผ่านเครื่อง จึงต้องซื้อตามจำนวนสลากเดิมที่กำหนดไม่ใช่ซื้อแบบไม่อั้นตามต้องการ เพราะร่างกฎหมายสลากฯ กำหนดสัดส่วนรางวัลไว้ร้อยละ 60 ของรายได้จากการขายสลาก

MThai News
