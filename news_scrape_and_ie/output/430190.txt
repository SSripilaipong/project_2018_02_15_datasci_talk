ททท. เผย คุณสมบัติ ผู้นั่งเเท่นประธานบอร์ด ยังไม่เข้าตา ย้ำต้องผยุง สัดส่วนการเติบโต 14% ของจีดีพี
นายกลินท์ สารสิน ประธานบอร์ด การท่องเที่ยวแห่งประเทศไทย ททท.  เปิดเผยว่า อยู่ระหว่างหา ผู้ที่เหมาะสมจะเข้ามารับตำแหน่ง และสมัครชิงผู้ว่าการ ททท.คนใหม่ เนื่องจาก ผู้ว่าการ ททท.คนปัจจุบันที่จะหมดวาระในสิ้นเดือนมีนาคมนี้

ขณะที่ ก่อนหน้านี้ได้มีผู้สมัครจำนวน 5 ราย แต่คุณสมบัติของผู้สมัคร ไม่ผ่านเกณฑ์การเสนอแนวความคิดด้านประสบการณ์การบริหารการท่องเที่ยว ไม่เหมาะสมที่จะเข้ามารับตำแหน่งในช่วงหัวเลี้ยวหัวต่อของเศรษฐกิจไทยที่ยังไม่ฟื้นตัวเต็มที่ในช่วงนี้
ดังนั้น ในวันที่ 25 มีนาคม จะมีการประชุมบอร์ด ททท.เพื่อเลือกคณะกรรมการสรรหาใหม่ ก่อนที่จะวางกรอบการรับสมัครและเปิดรับสมัครผู้สนใจต่อไป
สำหรับ ผู้ที่จะสมัครชิงผู้ว่าการ ททท.ครั้งใหม่ ต้องสามารถสานต่อและขับเคลื่อนให้เศรษฐกิจไทยเดินหน้าได้จากอุตสาหกรรมท่องเที่ยว จากปัจจุบันการท่องเที่ยวมีสัดส่วนประมาณ 14% ของผลิตภัณฑ์มวลรวมภายในประเทศ หรือ จีดีพี
ดังนั้น ผู้ที่จะเข้ามารับตำแหน่งต้องมีความสามารถในการขับเคลื่อนการท่องเที่ยวให้เป็นตัวค้ำยันจีดีพีของประเทศ อย่างน้อยต้องคงสัดส่วนการเติบโตของการท่องเที่ยวให้อยู่ในสัดส่วนประมาณ 14% ของจีดีพีของประเทศ


MThai News
