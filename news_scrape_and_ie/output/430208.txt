นักปั่นเฮ!  คมนาคม  เพิ่มทางจักรยาน 1,000 แห่งทั่วประเทศภายในปี 59 ส่วนปีนี้เพิ่ม ทางจักรยาน อีก 3 แห่ง
นางสร้อยทิพย์ ไตรสุทธิ์ ปลัดกระทรวงคมนาคม  เปิดเผยถึง การพัฒนาเส้นทางจักรยานในกรุงเทพมหานคร ว่า รัฐมนตรีว่าการกระทรวงคมนาคม ต้องการให้มีการเพิ่มเติมเส้นทางจักรยาน อีก 3 แห่งในปี 2558

โดยจะผลักดันให้มีเส้นทางจักรยานให้ได้ถึง 1 พันแห่งทั่วประเทศภายในปี 2559 ซึ่งเป็นการร่วมมือระหว่าง กระทรวงคมนาคม กระทรวงมหาดไทย
กระทรวงการท่องเที่ยวและกีฬา และกรุงเทพมหานคร โดยงบประมาณที่จะนำมาใช้พัฒนาเส้นทางจักรยานส่วนใหญ่จะมาจากงบประมาณของแต่ละหน่วยงาน
นอกจากนี้ ในส่วนของการพัฒนาระบบขนส่งทางน้ำเพื่อให้ไทยเป็นศูนย์กลางเรือยอร์ชนั้น ขณะนี้กรมเจ้าท่าขอเวลาในการศึกษาข้อกฎหมายว่ายังมีปัญหาและอุปสรรค์ในส่วนใดบ้าง เพื่อจะได้ดำเนินการแก้ไข
พร้อมกันนี้ กรมเจ้าท่าจะมีการจัดเทศกาลทางน้ำ ในวันที่ 1 ธันวาคม 2558 – 31 มกราคม 2559 เพื่อจูงใจการท่องเที่ยวให้เพิ่มมากขึ้น รวมถึงจะมีการแสดงนิทรรศการทางน้ำด้วย

MThai News
