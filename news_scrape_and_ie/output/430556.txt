โบรกฯ คาดหุ้นบ่าย ‘ส่อแววร่วงต่อ’ เช้าปิดลบเกือบ 20 จุด
บล.ฟิลลิป  คาดว่า ตลาดหุ้นไทยยังปรับตัวลงอย่างต่อเนื่อง โดยปรับตัวลงต่ำกว่าแนวรับเช้า นี้ที่ให้ไว้ที่ 1,525 จุด โดยกลยุทธ์ระยะกลาง – ยาว เรายังคงแนะนำให้ถอยออกมารอตลาดปรับฐานเสร็จก่อน

คาดว่าหากมีการรีบาวด์ ก็เป็นเพียงการรีบาวด์ทางเทคนิค โดยหากบ่ายนี้ไม่สามารถกลับไปยืนเหนือ 1,532 จุด ได้คาดว่าจะปรับลงต่อไปที่ระดับ 1,500 จุด แต่หากปรับขึ้นไปปิดเหนือ 1,532 จุด ได้มีโอกาส  รีบาวด์ต่อไปที่ 1,540 จุด
ประเมินว่า Upside ในการรีบาวด์ยังค่อนข้างจำกัดหลังตลาดไร้ปัจจัยบวกใหม่ ขณะที่คาดว่าการปรับฐานจะยังดำเนินต่อไปสักระยะ ทั้งนี้ปัจจุบันค่า Consensus P/E’58 ปรับลงต่ำกว่า 15x (1,538 จุด)ซึ่งทุกๆ P/E 1 เท่าจะเทียบเท่า Index ราว 90-100 จุด
การปรับลดอัตราดอกเบี้ย และการปรับลงของตลาด ทำให้ Forward Earning Yield Gap ปรับขึ้นมาเหนือกว่าค่าเฉลี่ย 4 ปีมาอยู่ที่ราว 4.92% หากประเมินจากระดับ EYG ตอนช่วงต้นปีที่ 5.21% จะเทียบเท่า P/E ที่ 14.28 เท่า หรือที่ 1466 จุด
ณ เวลา 14.43 น. ดัชนีตลาดหุ้นไทย เปิดที่ 1,525.39 จุด ลดลง 16.16 จุด มูลค่าการซื้อขาย 24,611.58 ล้านบาท

MThai News
