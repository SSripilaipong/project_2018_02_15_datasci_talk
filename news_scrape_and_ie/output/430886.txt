เว็บไซต์ วิดีโอสตรีมมิ่ง ชื่อดังอย่าง ‘ ยูทูป ‘ เตรียมเก็บ ค่าบริการรายเดือน  สำหรับรับชม คอนเทนต์ แบบพรีเมี่ยม โดยไม่มีโฆษณา แบ่งรายได้ให้เจ้าของคอนเทนต์
เว็บไซต์  Variety.com  รายงานข่าวว่า ยูทูปมีแผนที่จะเก็บค่าบริการรายเดือน สำหรับผู้รับชมที่ต้องการรับชมแบบพรีเมี่ยม จากผู้สร้างคอนเทนต์อิสระ และมืออาชีพโดยไม่มีโฆษณาคั่น ซึ่งรายได้จากการเก็บค่าบริการสมาชิกส่วนหนึ่งก็จะมอบให้กับ ผู้ผลิตคอนเทนต์

โดยคาดว่าการเปิดช่องทางดังกล่าวจะเป็นอีกทางเลือกหนึ่งสำหรับผู้ที่ชอบการชมคอนเทนต์บนยูทูป สามารถดูคลิปต่าง ๆ ได้โดยไม่มีโฆษณามารบกวนอีกด้วย ซึ่งการเปิดบริการยูทูบแบบจ่ายสมาชิกรายเดือน
ก็น่าจะเป็นแรงจูงใจให้ผู้ผลิตคอนเทนต์หันมาใช้ยูทูบเป็นแพลตฟอร์มในการเผยแพร่ผลงานคุณภาพของตนเองให้มากขึ้นด้วยโดยก่อนหน้านี้เคยมีกระแสข่าวว่า ยูทูบได้จับมือกับผู้ผลิตคอนเทนต์ เพื่อ ผลิตรายการโทรทัศน์  และ ซีรีส์ แบบเอ็กซ์คลูซีฟบนยูทูบโดยเฉพาะ

ติดตามข่าวสาร ‘การตลาด’ คลิ๊กเลย>>>>>>>

MThai News
