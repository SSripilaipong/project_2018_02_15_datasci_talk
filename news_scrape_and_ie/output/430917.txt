ทันแน่!  กสทช.  มั่นใจลงทะเบียนซิมทัน 31 ก.ค.นี้ ยอดเฉลี่ย 6-7  แสนเลขหมายต่อวัน
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช.  เปิดเผยว่า ยอดลงทะเบียนซิมเติมเงิน ในขณะนี้ มีตัวเลขสูงถึง 12 ล้านเลขหมาย

โดยเฉลี่ยยอดการลงทะเบียนเพิ่มขึ้นเป็นวันละ 6-7 แสนเลขหมาย เชื่อว่าหากประชาชนผู้ใช้บริการโทรศัพท์เคลื่อนที่ระบบเติมเงิน และผู้ประกอบการโทรศัพท์เคลื่อนที่ทุกรายให้ความร่วมมือในการลงทะเบียนซิม
จะสามารถลงทะเบียนผู้ใช้บริการโทรศัพท์เคลื่อนที่ระบบเติมเงินทั้งหมดอีก 80 กว่าล้านเลขหมายทันภายในวันที่ 31 ก.ค. 2558 นี้แน่นอน
อย่างไรก็ตาม อยากให้ทุกคนมองภาพรวมหากทุกคนลงทะเบียนภายในกำหนด ประชาชนผู้ใช้บริการก็จะได้ประโยชน์มีสิทธิในเลขหมายเต็มที่
ลดอาชญากรรมที่จะเกิดจากการนำเลขหมายโทรศัพท์ระบบเติมเงินไปใช้ในการกระทำความผิด รักษาความมั่นคงปลอดภัยให้กับประเทศชาติได้

MThai News
