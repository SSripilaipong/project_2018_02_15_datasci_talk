กสทช  สุ่มตรวจ! กล่องทีวีดิจิตอล พบไม่ถูกต้องตามลิขสิทธิ์
น.ส.สุภิญญา กลางณรงค์ กรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และกรรมการกิจการกระจายเสียงและกิจการโทรทัศน์ (กสท.) ด้านคุ้มครองผู้บริโภค  เปิดเผยว่า สำนักงาน กสทช.ได้แจ้งมายังบอร์ด กสท.ว่าจากการสุ่มตรวจมาตรฐานทางเทคนิคของกล่องรับสัญญาณทีวีดิจิตอลในตลาดจำนวน 20 รุ่น

พบว่ามีกล่องรับสัญญาณทีวีดิจิตอลจำนวน 6 รุ่น จาก 4 แบรนด์ มีเป็นการใช้ระบบเสียงในการให้บริการไม่ถูกต้องตามลิขสิทธิ์หรือตรงตามที่แจ้งไว้ต่อ กสทช. ซึ่งจากนี้จะมีคำสั่งให้ผู้ประกอบการทั้ง 4 แบรนด์
ที่มีการจำหน่ายสินค้าที่ไม่ผ่านมาตรฐานเดินทางมาชี้แจงยัง กสทช.โดยด่วน พร้อมทั้งให้ดูผู้บริโภคด้วยว่าได้รับผลกระทบหรือไม่ หากมีผู้บริโภคได้รับผลกระทบจะต้องมีการดำเนินการเยียวยา ทั้งนี้กรณีร้ายแรงสุดอาจต้องมีการคืนเงินให้แก่ลูกค้า

MThai News
