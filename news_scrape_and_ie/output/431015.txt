กระทรวงพลังงาน  ยังไม่ยกเลิกขาย  แก๊สโซฮอล 91  ย้ำขอเวลาพิจารณาให้ดีก่อน
นายอารีพงศ์ ภู่ชอุ่ม ปลัดกระทรวงพลังงาน  เปิดเผยว่า ยังไม่มีการพิจารณายกเลิกการจำหน่ายน้ำมันแก๊สโซฮอล 91 ในระยะอันใกล้นี้อย่างเเน่นอน
เนื่องจากยังอยู่ระหว่างการศึกษาถึงความเหมาะสมและผลกระทบ หากมีการยกเลิกการจำหน่ายน้ำมันเชื้อเพลิงแต่ละชนิด ซึ่งในการยกเลิกน้ำมันประเภทใดประเภทหนึ่งไปนั้น จะต้องมีการพิจารณาอย่างรอบคอบ

รวมถึงจะต้องมีการหารือร่วมกับผู้ผลิตน้ำมันและผู้ผลิตรถยนต์ ตลอดจนผู้ใช้ เพื่อรับฟังความเห็นของทุกฝ่าย โดยคำนึงถึงผลประโยชน์ที่ประชาชนจะได้รับเป็นที่ตั้งและไม่เพิ่มภาระค่าใช้จ่ายของประชาชน
ทั้งนี้ ข้อมูลการใช้น้ำมันเชื้อเพลิงในประเทศเบื้องต้น ณ เดือนกุมภาพันธ์ 2558 มียอดการใช้น้ำมันเบนซิน อยู่ที่ 25.7 ล้านลิตร/วัน แบ่งเป็นน้ำมันเบนซิน 95 จำนวน 1.4 ล้านลิตร/วัน
น้ำมันแก๊สโซฮอล 95 จำนวน 8.5 ล้านลิตร/วัน, น้ำมันแก๊สโซฮอล 91 จำนวน 11 ล้านลิตร/วัน, น้ำมันแก๊สโซฮอล อี20 จำนวน 3.9 ล้านลิตร/วัน, น้ำมันแก๊สโซฮอล อี85 จำนวน 0.9 ล้านลิตร/วัน ส่วนยอดการใช้น้ำมันดีเซล อยู่ที่ 60.5 ล้านลิตร/วัน

MThai News
