กบข.  เตรียมเสนอ คลัง เพิ่มพอร์ตลงทุน ตปท. 40% จาก 25%
นายสมบัติ นราวุฒิชัย เลขาธิการ กองทุนบำเหน็จบำนาญข้าราชการ หรือ กบข.  เปิดเผยว่า ขณะนี้อยู่ระหว่างการยื่นเรื่องต่อกระทรวงการคลัง เพื่อขอปรับเพิ่มพอร์ตสินทรัพย์ต่างประเทศเป็น 40% จากปัจจุบันที่ 25%

เพื่อเป็นการกระจายโอกาสและเพิ่มความหลายหลายในพอร์ตการลงทุนส่วนผลตอบแทนจากการลงทุนของกบข.ในปีนี้ ยังคงเป้าหมายมากกว่าอัตราเงินเฟ้อและดอกเบี้ยเงินฝากในระดับ 2-3% โดย 2 เดือนที่ผ่านมา
ถือว่าผลงานของพอร์ตการลงทุนอยู่ในระดับที่ดีมาก หลังจากที่คณะกรรมการนโยบายการเงิน(กนง.) ปรับลดดอกเบี้ยนโยบาย ทำให้ผลตอบแทนจากสินทรัพย์ประเภทพันธบัตรเพิ่มขึ้น
ทั้งนี้ปัจจุบันสัดส่วนการลงทุนของกบข. แบ่งเป็น พันธบัตร 64% (ในประเทศ 60% ต่างประเทศ 40%) หุ้น 27% (หุ้นไทย 12% หุ้นต่างประเทศ 15%) อสังหาริมทรัพย์ 5% ส่วนที่เหลือเป็นการลงทุนประเภทอื่นๆ

MThai News

