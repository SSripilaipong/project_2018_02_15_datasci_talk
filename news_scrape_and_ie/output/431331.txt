ไม่อร่อย! บิ๊กตู่ ติง อาหารการบินไทย บอร์ดเตรียมโละเมนูเก่า เพิ่มเมนู 5 ดาว
ร้อยตรีอนุสสรณ์ นาคศรีชุ่ม รองกรรมการผู้อำนวยการใหญ่ หน่วยธุรกิจบริการการบิน บริษัท การบินไทย จำกัด (มหาชน)  เปิดเผยว่า
การบินไทยได้ตั้งคณะกรรมการอาหารขึ้นมาพิจารณาปรับปรุงเมนูอาหารและเครื่องดื่มที่ให้บริการบนเครื่องบิน  เพื่อ เพิ่มรสชาติอาหารให้ถูกปากผู้โดยสารมากขึ้น
ภายหลังจาก พล.อ.ประยุทธ์ จันทร์โอชา นายกรัฐมนตรี ได้แสดงความคิดเห็นเกี่ยวกับรสชาติของอาหารและผลไม้บนเครื่องบิน ของการบินไทย

สำหรับ ที่ผ่านมา การบินไทยได้ทยอยปรับปรุงเมนูอาหารอย่างต่อเนื่อง ตั้งแต่เดือนพ.ย.-ธ.ค.57 จนทำให้มีเสียงบ่นเกี่ยวกับอาหารบนเครื่องบินของการบินไทยลดลง  โดยตั้งเป้าหมายจะเมนูอาหารจากเดิมที่เป็น 3 ดาว ให้อยู่ในระดับ 5 ดาว ภายใน 3 เดือน
อย่างไรก็ตาม การปรับปรุงรสชาติของอาหาร จะช่วยให้ลูกค้าเดิมที่ใช้บริการการบินไทยยังอยู่พอใจมากขึ้น  เเละจะช่วยเพิ่มลูกค้าใหม่เข้าใช้บริการเพิ่มขึ้น 10-20% ในปีนี้
พร้อมกับตั้งเป้าหมายเพิ่มกำไรของบริการครัวการบินไทยเพิ่มขึ้น 100% จากปีที่แล้วมีกำไร 100 ล้านบาท โดยจะเพิ่มกำลังการผลิตอาหารจาก 5.6 หมื่นชุดต่อวัน เป็น 8 หมื่นชุดต่อวันด้วย

MThai News
