ครม. ศก. ย้ำ  ดันจีดีพีไทยปีนี้โต 3.5 – 4.0%
นายอำพน กิตติอำพน เลขาธิการคณะรัฐมนตรี กล่าวในการแถลงข่าวภายหลังการประชุมคณะรัฐมนตรี หรือ ครม. เศรษฐกิจ  ในวันนี้ว่า ครม.เศรษฐกิจ จะพยายามผลักดันเศรษฐกิจไทยในปี 58 ให้ขยายตัวได้ในระดับ 3.5-4.0%
ขณะที่หวังว่า เศรษฐกิจไทยจะฟื้นตัวในช่วงปลายไตรมาส 2 ต่อเนื่อง ไตรมาส 3 โดยจะเร่งการลงทุนโครงสร้างพื้นฐาน เพื่อดึงความเชื่อมั่นภาคเอกชน
ส่วนทางด้าน  สภาพัฒน์  คาดว่า  ผลิตภัณฑ์มวลรวมในประเทศ (จีดีพี)  ของไทยในไตรมาส 1/58 จะขยายได้กว่า 3% จากช่วงเดียวกันปีก่อน โดยได้แรงหนุนจากการเร่งใช้จ่ายของภาครัฐ  ซึ่งพบว่าในช่วง 2 เดือนแรกของปีนี้ (ม.ค.-ก.พ.) เม็ดเงินลงทุนเพิ่มขึ้น 6% หากรวมมี.ค.ก็คาดว่าจะเบิกจ่ายได้มากกว่า 6%
ขณะที่การท่องเที่ยว โดยจากช่วงกลางปี 57 จนถึงล่าสุดพบว่าจำนวนนักท่องเที่ยวต่างประเทศเพิ่มขึ้นต่อเนื่อง ซึ่งเป็นผลมาจากความมั่นใจในเรื่องของความสงบเรียบร้อยภายในประเทศ โดยมีนักท่องเที่ยวจีนเป็นหลัก รวมถึงการลงทุนภาคเอกชน ซึ่งได้รับอานิสงค์จากมาตรการด้านการเงิน
ที่ล่าสุดคณะกรรมการนโยบายการเงิน(กนง.) ได้ปรับลดดอกเบี้ยลง 0.25% ส่งผลให้ธนาคารพาณิชย์ขนาดใหญ่เริ่มปรับลดดอกเบี้ยลง และมาตรการเร่งรัดการใช้จ่าย ที่รัฐบาลตั้งเป้าว่าจะต้องมีการทำสัญญาจัดซื้อจัดจ้างให้แล้วเสร็จภายในมี.ค
MThai News
