กสทช.สั่งชะลอการ เรียงช่องรายการ หวั่นปชช.สับสน
นายฐากร ตัณฑสิทธ์ เลขาธิการคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ หรือ กสทช.  เปิดเผยว่า  ที่ประชุม กสทช. มีมติให้ชะลอการประกาศบังคับใช้ร่างประกาศ กสทช. เรื่องหลักเกณฑ์การ จัดลำดับบริการโทรทัศน์ ไว้ก่อนเพื่อป้องกันความสับสนของประชาชน
โดยทีวีในระบบภาคพื้นดินเลข ช่องดิจิตอล 1 – 36 ส่วน ทีวีดาวเทียมและเคเบิลเริ่มที่ช่อง 11-46 เช่นเดิมและยังมีมติเห็นชอบสรุปผลการรับฟังความคิดเห็นต่อร่างประกาศ กสทช. เรื่องการส่งเสริมและคุ้มครองสิทธิของคนพิการให้เข้าถึงหรือรับรู้และใช้
ประโยชน์จากรายการของกิจการโทรทัศน์ และให้นำไปประกาศในราชกิจจานุเบกษา เพื่อมีผลบังคับใช้ต่อไป โดยบริการโทรทัศน์จะต้องจัดให้มีล่ามภาษามือไม่น้อยกว่า 60 นาทีต่อวันบริการคำบรรยาย แทนเสียง ต้องไม่น้อยกว่า 180 นาทีต่อวัน และบริการเสียงบรรยายภาพ ต้องไม่น้อยกว่า 60 นาทีต่อวัน

นอกจากนี้ ยังเปิดเผยถึง การอนุมัติการประมูลคลื่น 900 เมกะเฮิร์ตซ (MHz) จำนวน 17.5 MHz ภายใต้สัญญาสัมปทาน บริษัท ทีโอที ทำไว้กับบริษัท แอดวานซ์ อินโฟร์ เซอร์วิส (เอไอเอส) ที่หมดสัญญา ในวันที่ 30 ก.ย. 2558 นั้น
ให้นำการ์ดแบนด์ที่มีอยู่ 3.5 MHz ออกมาใช้ 2.5 MHz เพื่อจะได้ทำการประมูลทั้ง 20 MHz โดยแบ่ง เป็น 2 ใบอนุญาต ใบละ 10 MHzส่วนทางด้าน ความคืบหน้าการประมูลคลื่น 1800 MHz และคลื่น 900 MHz
ขณะนี้ อยู่ระหว่างเตรียมิเสนอให้คณะกรรมการดิจิตอลเพื่อเศรษฐกิจและสังคมแห่งชาติ พิจารณา เบื้องต้นเตรียมการประมูลคลื่น 1800 MHzไว้แล้ว
โดยจะมีการประมูล 2 ใบอนุญาติ แบ่งเป็น ใบละ 12.5 MHz ราคาเริ่มต้นประมูล 11,600 ล้านบาท ส่วนคลื่น 900 MHz ราคาเริ่มต้นประมูล 11,000 ล้านบาท ทั้งนี้ หากคณะกรรมการดิจิตอลอนุมัติ คาดว่า จะใช้เวลา 6 เดือน สามารถดำเนินการได้

MThai News
