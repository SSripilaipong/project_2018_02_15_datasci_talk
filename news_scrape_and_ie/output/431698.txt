โบรกฯ  คาดหุ้นไทย วันนี้เด้งรับข่าวดีแล้วลงต่อ ระบุ ยังให้แนวโน้มเป็นกลาง
บล.เคเคเทรด  คาด  SET  มีโอกาสรีบาวน์แล้วลง ถ้อยแถลงของเฟดหลังการป ระชุม FOMC  เมื่อคืนนี้แม้ตัดคำว่า “Patient” ออกไป แต่มีการปรับลดมุมมองการเติบโตทางเศรษฐกิจ
รวมถึงแสดงความวิตกต่ออัตราเงินเฟ้อที่ยังห่างจากกรอบเป้าหมาย และการแข็งค่าเงินดอลลาร์สหรัฐที่อาจกระทบกำไรบริษัทจดทะเบียน บ่งบอกเป็นนัยว่าจะไม่รีบร้อนปรับขึ้นดอกเบี้ยนโยบายใน เดือน มิ.ย.นี้ และส่งผลให้ตลาดตอบรับในเชิงบวก
สังเกตจากอัตราดอกเบี้ยพันธบัตรสหรัฐอายุ 10 ปีปรับลดลงมากว่า 11bps ปรับลงภายในวันแรงสุดตั้งแต่ปลายเดือนม.ค. มาอยู่ที่ระดับ 1.91% ต่ำสุดในรอบหกสัปดาห์

อย่างไรก็ตามการปรับขึ้นของ SET กว่า 18 จุดเมื่อวานนี้สะท้อนปัจจัยบวกไปแล้ว ขณะที่การกลับมาซื้อสุทธิของนักลงทุนสถาบันราว 1.1 พันล้านบาทหลังจากสองวันทำก่อนหน้าขายสุทธิออกมาถึง 4.1 พันล้านบาท
อาจเป็นเพียงการซื้อคืนหุ้นที่ขายออกมาก่อนหน้านี้จากการทำ Short Against Port กอปรกับนักลงทุนต่างชาติซื้อกลับมาขายสุทธิ 1 พันล้านบาทไม่สนับสนุนจิตวิทยาการลงทุน เราจึงมองโอกาสมีแรงขายทำกำไรเกิดขึ้นในวันนี้
โดยเฉพาะความวิตกต่อปัจจัยในประเทศจะเพิ่มมากขึ้นเมื่อใกล้วันแถลงข่าวรายงานนโยบายการเงินของธนาคารแห่งประเทศในวันศุกร์ที่ 20 นี้ที่ คาดจะมีการปรับลดคาดการณ์อัตราการเติบโตเศรษฐกิจลงมาอีก
การรีบาวน์ของ SET จะไปไม่ไกลและมีโอกาสพลิกผันได้ทุกเมื่อ ทางเทคนิค SET อยู่ระหว่างการรีบาวน์ขึ้นทดสอบเส้นค่าเฉลี่ย 10 วันบริเวณ 1540 จุด หากไม่ผ่านจะมีโอกาสปรับลดมาทดสอบจุดต่ำสุดเดิมบริเวณ 1511 จุด
กลยุทธ์การลงทุน  ระยะ 1-2 วัน ชะลอการลงทุน หรือขายทำกำไรและไม่ซื้อคืน สำหรับผู้รักความเสี่ยงหาก SET ปรับลงมาแถว 1520 หรือต่ำกว่า เสี่ยงซื้อลุ้นรีบาวน์ แต่หากปิดเหนือ 1520 จุดไม่ได้ให้กลับมาถือครองเงินสด
มองกรอบเคลื่อนไหว  1520 – 1540 จุด
MThai News
