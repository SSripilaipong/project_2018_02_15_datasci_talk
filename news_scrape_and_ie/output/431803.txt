สคบ.เรียกเงินคืนให้ ผู้บริโภค 25 ราย จำนวน 12 ลบ. กรณีซื้อห้องชุดของโครงการ ติวานนท์เฮ้าร์ ของบริษัท อิสเทิร์น ซัน จำกัด
ม.ล.ปนัดดา ดิศกุล รัฐมนตรีประจำสำนักนายกรัฐมนตรี ในฐานะประธานคณะกรรมการคุ้มครองผู้บริโภค หรือ สคบ  มอบเงินให้ผู้บริโภคกรณี สคบ.ได้ดำเนินดคดี เพื่อเรียกร้องเงินคืนให้ผู้บริโภคได้สำเร็จมูลค่า 12 ล้านบาท ซึ่งเป็นคดีที่ สคบ.ได้รับเรื่องร้องเรียนจากกลุ่มผู้บริโภค  นางอรวัลย์ จินตบูรณพันธุ์ กับพวก รวม 25 ราย  กรณีซื้อห้องชุดของโครงการ ติวานนท์เฮ้าร์ ของบริษัท อิสเทิร์น ซัน จำกัด

แต่ไม่สามารถโอนกรรมสิทธิ์ได้ และหลังเรื่องนี้เข้าสู่ขั้นตอนดำเนินการของ สคบ.ตั้งแต่ พ.ศ.2543 ผ่านขั้นตอนจนเสร็จสิ้นกระบวนการศาลจังหวัดนนทบุรี สั่งชดเชยค่าเสียหาย เป็นจำนวน 12 ล้าน 5 แสบาท และส่งมอบให้กับผู้เสียหาย จำนวน 25 ราย
ขณะที่ ม.ล.ปนัดดา แสดงความยินดี กับผู้ที่ได้รับเงินเยียวยา ซึ่ง สคบ. พร้อมที่จะช่วยเหลือประชาชน ทั้งนี้ สคบ.เตรียมขออนุมัติ ครม.จัดตั้งกองทุนเพื่อการเยียวยาให้ประชาชนระหว่างที่ สคบ.ดำเนินการฟ้องร้องให้กับผู้เสีย ซึ่งส่วนใหญ่ คดี ที่ สคบ.รับเรื่องดำเนินการฟ้องร้องเอง จะชนะคดีเป็นส่วนใหญ่ ดังนั้นจึงเห็นว่า ผู้เสียหายควรที่จะได้รับเงินเยียวยาไปก่อน เพราะคดีความบางครั้งดำเนินการหลายปี ผู้เสียหายจึงต้องได้รับกรเยียวยาไปก่อน
MThai News
