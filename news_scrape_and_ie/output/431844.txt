ธนาคารกสิกรไทย  จับมือกับ  วิง กัมพูชา  เปิดให้บริการ  โอนเงินข้ามประเทศ  ระหว่างไทย-กัมพูชา รับ เออีซี  คาด การค้าชายแดน ทะลักแสนล้าน
นายปกรณ์ พรรธนะแพทย์ รองกรรมการผู้จัดการอาวุโส ธนาคารกสิกรไทย จำกัด (มหาชน) หรือ KBANK  เปิดเผยว่า ธนาคารได้ร่วมมือกับ  Wing Cambodia Limited Specialised Ban k หรือ ‘วิง กัมพูชา’ ผู้นำในการให้บริการด้านการโอนเงินรายใหญ่ในกัมพูชา ในการให้บริการโอนเงินข้ามประเทศ

เพื่อร่วมพัฒนาระบบชำระเงินระหว่างไทย-กัมพูชา สนับสนุนการค้าการลงทุนระหว่าง 2 ประเทศ และบริการโอนเงินสำหรับลูกค้าบุคคลที่อยู่ในประเทศไทยธนาคารมุ่งสร้างยุทธศาสตร์การเป็นธนาคารแห่ง ภูมิภาคอาเซียน
เพื่อรองรับการเปิด ประชาคมเศรษฐกิจอาเซียน หรือเออีซี  ซึ่งมูลค่าการค้าชายแดนในปี 57 ระหว่างไทย-กัมพูชา มีมูลค่าสูงถึง 114,455 ล้านบาท เติบโตจากปีก่อนหน้า 22% รวมทั้ง แรงงานกัมพูชา ในไทยอีกกว่า 7 แสนคน
โดยในปัจจุบัน วิง กัมพูชา เป็นผู้ให้บริการโอนเงิน ชำระค่ามือถือ และ จัดการงานบัญชีแก่ลูกค้ารายย่อย และนิติบุคคลรายใหญ่ที่สุดในกัมพูชา มีช่องทางการให้บริการทั่วกัมพูชามากถึง 10,000 แห่ง และมีผู้ใช้บริการมากกว่า 550,000 บัญชี

ติดตามข่าวสาร ‘การเงิน’ ได้ที่นี่>>>>>>>

MThai News
