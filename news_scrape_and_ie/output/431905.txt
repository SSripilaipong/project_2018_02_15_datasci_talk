‘สุวรรณภูมิ’ ติด 1 ใน 5 สนามบินดีเด่นระดับโลก ส่วนเกาหลีใต้ ติดอันดับที่ 1
นายประพนธ์ ปัทมกิจสกุล ผอ.ท่าอากาศยานสุวรรณภูมิ บริษัทท่าอากาศยานไทย จำกัด (มหาชน) (ทอท.)  เผยว่า เมื่อวันที่ 11 มี.ค. SKYTRAX ซึ่งเป็นหน่วยงานจัดอันดับท่าอากาศยานดีเด่นระดับโลก

ประกาศผลการจัดอันดับท่าอากาศยานดีเด่นประจำปี 2558 หรือ SKYTRAX World Airport Awards ปรากฏว่าท่าอากาศยานสุวรรณภูมิ (ทสภ.) ได้รับการจัดอันดับให้เป็น  ท่าอากาศยานที่ให้บริการดีเด่นอันดับ 5 ของโลก  ในกลุ่มท่าอากาศยานที่มีผู้โดยสารใช้บริการ 40-50 ล้านคนต่อปี
อันดับ 1   ท่าอากาศยานอินชอน ประเทศเกาหลีใต้ 
 อันดับ 2  ท่าอากาศยานกัวลาลัมเปอร์ ประเทศมาเลเซีย 
 อันดับ 3  ท่าอากาศยานอาดอลโฟ ซัวเรซ มาดริด-บาราคัส ประเทศสเปน 
 อันดับ 4   และท่าอากาศยานซานฟรานซิสโก ประเทศสหรัฐอเมริกา 
 และอันดับที่ 5  ท่าอากาศยานสุวรรณภูมิ ประเทศไทย
นอกจากนี้ SKYTRAX ยังจัดอันดับให้ ทสภ. เป็นท่าอากาศยานที่ดีที่สุดอันดับ 10 ของโลก ในประเภทรางวัล “Best Airport Staff in Asia” และจัดอันดับให้ ทสภ. เป็นท่าอากาศยานที่ดีที่สุดของโลกอันดับที่ 47 ในประเภทรางวัล “The World’s Top 100 Airports”

ส่วนทางด้าน การจัดอันดับท่าอากาศยานครั้งนี้ SKYTRAX เปิดโอกาสให้ผู้โดยสารจาก 112 สัญชาติทั่วโลกกว่า 13 ล้านคนโหวตให้คะแนนท่าอากาศยานที่ตนเองชื่นชอบ 550 แห่ง
ผ่านทางเว็บไซต์ www.worldairportsurvey.com และจากการตอบแบบสอบถามความคิดเห็นทางโทรศัพท์ในช่วงเดือนก.ค. 2557 ถึงต้นปี 2558

MThai News
