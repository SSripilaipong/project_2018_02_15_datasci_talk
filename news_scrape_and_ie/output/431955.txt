รู้ยัง! คลัง บอก เศรษฐกิจดีได้ เพราะการเมือง
นายเอกนิติ นิติทัณฑ์ประภาส รองผู้อำนวยการสำนักเศรษฐกิจการคลัง และโฆษกกระทรวงการคลัง  เปิดเผยว่า สถานการณ์เศรษฐกิจที่ผ่านมา ครึ่งปีแรกไม่ขยายตัว สาเหตุมาจาก เศรษฐกิจโลกไม่ดี ส่งผลให้เศรษฐกิจติดลบ 1.5%
ภาคเอกชนมีการบริโภคและลงทุนติดลบ เช่นเดียวกับการใช้จ่ายภาครัฐ แต่ในครึ่งปีหลังขยายตัวดีขึ้น สาเหตุจาก การใช้จ่ายภาครัฐดีขึ้น ทำให้สถานการณ์เศรษฐกิจดีขึ้น เพราะการเมืองดีขึ้น

แม้การส่งออกจะติดลบ และการบริโภคในประเทศฟื้นตัวช้า เพราะเศรษฐกิจต่างประเทศยังคงชะลอตัว แต่ทางรัฐบาลได้ใส่งบประมาณลงไปในระบบกว่า 1.539 ล้านล้านบาท
รวมถึงมีอัตราการเบิกจ่ายเพิ่มขึ้นอย่างมากหลังจากในไตรมาสแรกยังไม่มากพอ และมีการเร่งเบิกจ่ายในนโยบายต่างๆ เช่นไทยเข้มเเข็ง หรือนโยบายช่วยชาวนา และยางพารา
นอกจากนี้จะมีการกู้เงินกว่า 8 หมื่นล้านมาพัฒนาระบบน้ำและซ่อมถนน แม้รัฐบาลจะใช้งบประมาณเยอะ มีการจัดสรรงบประมาณแบบขาดดุล แต่เป็นไปตามกรอบของวินัยทางการคลังอย่างเคร่งครัด
ปัจจุบัน หนี้สาธารณะต่อจีดีพี ปั 46.5% ซึ่งดีกว่าญี่ปุ่นและยุโรปหลายประเทศ ทั้งนี้การขับเคลื่อนเศรษฐกิจของไทย ไทยจะมีการจัดให้ไทยเป็นศูนย์กลางธุรกิจภูมิภาค ให้มีการทำธุรกรรมข้ามชาติและทำการลดภาษีเงินได้นิติบุคคล
เพื่อให้ไทยเป็นแหล่งในการเติบโตใหม่ รวมถึงยังมีนโยบายเขตเศรษฐกิจพิเศษอีกด้วย นอกจากนี้ยังมีการช่วยเหลือผู้มีรายได้น้อย และเอสเอ็มอี ที่เรียกว่า นาโนไฟแนนซ์
โดยมีวงเงินให้กู้กว่า 5 แสนล้าน ปีนี้ กระทรวงการคลังคาดว่า เศรษฐกิจไทยจะขยายตัว 4% อย่างแน่นอน เพราะตัวเลขหลายอย่างขยายตัวเพิ่มขึ้นมาก เช่นภาคท่องเที่ยวเป็นต้น

MThai News
