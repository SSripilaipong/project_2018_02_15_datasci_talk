สั่ง ตรวจเข้ม!  ลูกเรือประมงไทย  หวั่นปัญหาการค้ามนุษย์
ร.ต.อ.คณิต พิจิตร รอง สว.ป.สภ.เมืองสงขลา  เปิดเผยว่า  ได้ลงพื้นที่บริเวณท่าเทียบเรือประมงสงขลา อ.เมือง จ.สงขลา และได้สุ่มตรวจเรือประมงขนาดใหญ่ที่มีลูกเรือประมงเป็นแรงงานต่างด้าว

เพื่อสกัดกั้นและป้องกันปัญหาการค้ามนุษย์ด้านแรงงานในเรือประมง โดยทำการตรวจสอบผู้ประกอบการ กลุ่มแรงงานเรือประมง และเอกสารต่าง ๆ ว่า มีใบอนุญาตในการทำงานถูกต้องเป็นไปตามระเบียบแบบแผนกระทรวงแรงงานหรือไม่
จากการสุ่มตรวจเรือประมงหลายๆลำ พบว่า เรือประมงส่วนใหญ่ได้ปฏิบัติถูกต้องตามระเบียบแบบแผนของกระทรวงแรงงาน ทั้งนี้ เพื่อสร้างความเชื่อมั่นว่า
ว่าไม่ได้มีการเอารัดเอาเปรียบ กักขังหน่วงเหนี่ยว หรือถูกกดขี่ข่มเหง จากผู้ประกอบการ ที่อาจส่งผลนำมาซึ่งปัญหาอาชญากรรม ปัญหาแรงงาน อันมีผลต่อเนื่องสู่สถานะด้านความมั่นคงระหว่างประเทศ
แรงงานต่างด้าวที่ทำงานเป็นลูกเรือประมงมีใบอนุญาตในการทำงานและมีบัตรประจำตัวแรงงานต่างด้าวทุกคน ในส่วนของเรือประมงมีหลักฐานการจดทะเบียนเรือ มีใบอนุญาตนายท้ายเรือถูกต้อง
เนื่องจากที่ผ่านมาทางกระทรวงแรงงานได้เปิดโอกาสให้แรงงานต่างด้าวที่เข้ามาทำงานในประเทศไทย 3 สัญชาติ ให้นายจ้างนำมาจดทะเบียนทำบัตรประจำตัวและออกใบอนุญาตการทำงานให้อย่างถูกต้องตามกฏหมาย

MThai News
