รฟม.ลุยต่อหลังเปิดรับฟังความคิดรฟฟ.สายสีน้ำเงินฉลุย ย้ำใช้เกาะกลางถนนเพชรเกษมเป็นหลัก
นายธีรพันธ์ เตชะศิรินุกูล รักษาการผู้ว่าการการรถไฟฟ้าขนส่งมวลชนแห่งประเทศไทย หรือ รฟม.  เปิดเผยว่า ภายหลังเป็นประธานประชุมสัมมนารับฟังความคิดเห็นของประชาชนครั้งที่ 1 เพื่อศึกษาความเหมาะสม ออกแบบรายละเอียด
โครงการรถไฟฟ้าสายสีน้ำเงินส่วนต่อขยายช่วงบางแค-พุทธมณฑลสาย 4 ระยะทาง 8 กิโลเมตร จำนวน 4 สถานี งบลงทุนประมาณ 17,262 ล้านบาท เมื่อวันที่ 18 มี.ค.2558
ซึ่งเป็นโครงการที่เชื่อมต่อกับรถไฟฟ้าสายสีน้ำเงินช่วงหัวลำโพง-บางแค และบางซื่อ-ท่าพระ เพื่อช่วยแก้ปัญหารถติดในถนนเพชรเกษมซึ่งเป็นถนนสายหลักที่ประชาชนใช้เดินทางเข้าสู่พื้นที่กรุงเทพชั้นใน
ตั้งแต่เดือนมกราคมที่ผ่านมา คาดว่าจะใช้เวลาศึกษา 10 เดือน หลังจากนี้ประมาณเดือนตุลาคมนี้ ซึ่งจากการเปิดรับฟังความคิดเห็นของประชาชน ครั้งที่ 1 ประชาชนส่วนใหญ่ให้การสนับสนุนในการก่อสร้าง
หลังจากนี้ จะดำเนินการสรุปผลการศึกษาเพื่อนำเสนอคณะกรรมการ (บอร์ด) รฟม. เพื่อเสนอกระทรวงคมนาคมและที่ประชุมคณะรัฐมนตรี (ครม.) พิจารณาอนุมัติ
ซึ่งคาดว่าจะดำเนินการคัดเลือกผู้รับเหมาก่อสร้างได้ประมาณเดือนมีนาคม-เมษายน 2559 ทั้งนี้ หากเป็นไปตามแผนประมาณต้นปี 2560 จะเริ่มดำเนินการก่อสร้างและเปิดให้บริการในปี 2564 คาดว่าช่วงแรกจะมีผู้ใช้บริการประมาณ 100,000 คนต่อวัน
โดยเบื้องต้นกำหนด 4 สถานี ได้แก่ สถานีพุทธมณฑลสาย 2 สถานีทวีวัฒนา สถานีพุทธมณฑลสาย 3 สถานีพุทธมณฑลสาย 4 ซึ่งโครงสร้างจะเชื่อมต่อมาจากสถานีหลักสองและแบบยกระดับไปตามเกาะกลางถนนตลอดทั้งเส้น

MThai News

ขอบคุณรูปภาพประกอบจาก
