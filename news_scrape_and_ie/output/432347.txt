ธปท. ประกาศหั่น  จีดีพี  ปีนี้เหลือโต 3.8% จากเดิมคาดโต 4.0% ขณะเดียวกันลดเป้า การส่งออก เหลือขยายตัว 0.8% จากเดิมคาดโต 1.0% จาก เศรษฐกิจโลก ที่ยังไม่ฟื้น
นายเมธี สุภาพงษ์ ผู้ช่วยผู้ว่าการ สายนโยบายการเงิน ธนาคารแห่งประเทศไทย หรือ ธปท.  และในฐานะเลขานุการ คณะกรรมการนโยบายการเงิน หรือกนง.  เปิดเผยว่า ที่ประชุมฯได้ปรับลด ประมาณการขยายตัวทางเศรษฐกิจ หรือจีดีพี ปี 2558 เหลือขยายตัว 3.8% จากเดิมคาดว่าจะขยายตัว 4.0%

เนื่องจากเศรษฐกิจโลกใน กลุ่มประเทศยูโร  และ จีน ยังคงอยู่ในภาวะชะลอตัวต่อเนื่อง รวมถึงการใช้จ่ายภาครัฐที่ประสบปัญหาด้านข้อจำกัดในประสิทธิภาพการเบิกจ่ายงบลงทุน ส่งผลให้การเบิกจ่ายวบประมาณน้อยกว่าที่คาด
ขณะที่ การลงทุนภาคเอกชน ในปีนี้คาดว่าจะขยายตัวที่ 3.1% จากเดิมคาดขยายตัวที่ 7.2% ส่วน การลงทุนภาครัฐ คาดว่าจะอยู่ที่ 8% ทั้งนี้แบงก์ชาติยังได้ปรับลดเป้าหมายการส่งออกลงเหลือขยายตัวเพียง 0.8% จากเดิมคาดขยายตัว 1.0%

ติดตามความเคลื่อนไหว ‘จีดีพีไทย’ ได้ที่นี่>>>>>>>

MThai News
