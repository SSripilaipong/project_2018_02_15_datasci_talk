รองเลขาฯกสทช. ย้ำ  1 เม.ย. ไม่ลงทะเบียนยืนยันตัวบุคคลผู้ใช้ ห้ามผู้จำหน่ายขายซิมมือถือแบบเติมเงิน

นายก่อกิจ ด่านชัยวิจิตร รองเลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ภารกิจด้านโทรคมนาคม เปิดเผยว่า ตั้งแต่วันที่ 1 เม.ย. นี้เป็นต้นไป จะไม่อนุญาตให้ผู้จำหน่ายซิมการ์ดโทรศัพท์ระบบเติมเงิน(พรีเพด) ขายซิมการ์ดที่พร้อมเปิดใช้งาน โดยที่ยังไม่ได้ลงทะเบียนเพื่อยืนยันตัวบุคคลผู้ใช้อย่างเด็ดขาด
ทั้งนี้เพื่อให้เป็นไปตามนโยบายที่จะผลักดันให้เลขหมายโทรศัพท์เคลื่อนที่ทั้งหมด ต้องสามารถระบุตนตัวผู้ใช้งานได้ซึ่งทางรัฐบาลได้ประกาศให้เรื่องการลงทะเบียนซิมการ์ดเป็นวาระแห่งชาติแล้ว
ดังนั้น ร้านค้าผู้จำหน่ายทุกแห่งต้องให้ผู้ซื้อแสดงบัตรประชาชนและลงทะเบียนชื่อผู้ใช้จ่ายก่อนที่จะขายซิมให้นำไปใช้งานได้ ซึ่งการลงทะเบียนนี้ผู้บริโภคไม่ต้องเสียค่าใช้จ่ายแต่อย่างใด
MThai New
