เล็งปรับเพิ่ม  ค่าจอดรถกทม.  บนถนน 66 สาย หลังไม่ได้ปรับเพิ่ม เก็บในอัตราเดิมชั่วโมงละ 5 บาท มานานกว่า 50 ปี พร้อมประสาน ที่จอดรถเอกชน  ลดการใช้รถ
นายกฤษฏา ศิริพิบูลย์ ผู้อำนวยการสำนักการคลัง กรุงเทพมหานคร  เปิดเผยว่า กทม.ได้พยายามปรับปรุง พ.ร.บ.จัดระเบียบการจอดยานยนต์ในเขตเทศบาล และสุขาภิบาลพ.ศ.2503  ให้เหมาะสมกับปัจจุบันเนื่องจากมีการจัดเก็บ ค่าจอดรถกทม. ในอัตราเดิมมานานหลายปี

โดยจมีการเพิ่มอัตราค่าจอดการให้ท้องถิ่นสามารถจ้างเอกชนจัดเก็บให้ได้เป็นต้น โดยที่การจัดเก็บค่าที่จอดรถบนถนน 66 สาย ในพื้นที่กรุงเทพมหานคร เป็นรายได้ท้องถิ่นประมาณปีละ 48 ล้านบาท โดยมีอัตราจัดเก็บ ดังนี้รถจักรยานยนต์ ชั่วโมงแรก 5 บาท รถยนต์ไม่เกิน 4 ล้อชั่วโมงแรก 10 บาท และรถยนต์ 6 ล้อขึ้นไป ชั่วโมงแรก 20 บาท
ทั้งนี้กทม.ก็มีมาตรการให้ประชาชนลดการใช้รถยนต์ส่วนตัวอยู่แล้ว อาทิ โครงการจอดแล้วจรในการจัดหาที่จอดรถ 4 มุมเมือง ซึ่งได้ประสานเอกชนที่อยู่ใกล้จุดเชื่อมต่อระบบขนส่งมวลชนจัดพื้นที่ในอาคารจอดรถให้ประชาชนจอดฟรี ขณะนี้ได้นำร่องไปแล้วที่ห้างสรรพสินค้า ซีคอนบางแค  ซึ่งทางห้างได้จัดรถตู้รับ-ส่งประชาชนไปยังสถานี รถไฟฟ้าบีทีเอสบางหว้า อีกด้วย

ติดตามข่าวสาร ‘กรุงเทพมหานคร’ ได้ที่นี่>>>>>>>

MThai News
