เตรียมเฮ! ลุ้นลด  ราคาน้ำมัน  ลงสัปดาห์หน้า 40 สตางค์ หลังผู้เชี่ยวชาญคาด กบง. งดเก็บเงินส่ง กองทุนน้ำมัน เพิ่ม เหตุค่าการตลาดสูงกว่า 2 บาท
นายมนูญ ศิริวรรณ ผู้เชี่ยวชาญด้านพลังงาน  เปิดเผยกับ สำนักข่าว ไอ.เอ็น.เอ็น.ว่า ทิศทางราคาน้ำมันในประเทศสัปดาห์หน้า คาดว่าจะมีโอกาสปรับตัวลดลงได้ประมาณ 40 สตางค์ต่อลิตร เนื่องจากค่าการตลาดของผู้ค้าน้ำมันอยู่ในระดับสูงโดยเฉพาะน้ำมันดีเซลที่อยู่ในระดับสูงกว่า 2 บาทต่อลิตร

ซึ่งหากที่ประชุม คณะกรรมการบริหารนโยบายพลังงาน หรือกบง.  ไม่มีการพิจารณาปรับเพิ่มอัตราเงินส่งเข้ากองทุนน้ำมันเชื้อเพลิงเพิ่มเติ่ม จะทำให้ผู้ค้าน้ำมันมีสามารถประกาศปรับราคาน้ำมันดีเซลสามารถปรับลดลงจากปัจจุบันที่ 26.49 บาทต่อลิตร
ส่วนราคาน้ำมันกลุ่มเบนซินจะต้องติดตามถึงค่าการตลาดของผู้ค้า และราคาน้ำมันในวันจันทร์ (23 มี.ค.) อีกครั้ง แต่มีความเป็นไปได้ที่จะปรับลดลงเช่นกัน ขณะที่ราคาน้ำมันดิบตลาดโลกในสัปดาห์หน้าคาดจะยังคงปรับตัวลดลง
เนื่องจากยังมีปัจจัยของปริมาณน้ำมันดิบยังคงล้นตลาดค่าเงินดอลลาร์สหรัฐแข็งค่าขึ้นเมื่อเทียบกับสกุลเงินหลัก ส่งผลให้ตลาดน้ำมันดิบถูกกดดันเนื่องจากนักลงทุนในตลาดชะลอการซื้อลงขณะเดียวกันยังไม่มีความชัดเจนของการฟื้นตัวของ เศรษฐกิจโลก
ประกอบกับปัจจัยของการคงอัตราดอกเบี้ยนโยบายของ ธนาคารกลางสหรัฐ หรือเฟด  ซึ่งทำให้ราคาน้ำมันยังไม่สามารถปรับตัวขึ้นได้ ทั้งนี้ คาดว่าในสัปดาห์หน้า ราคาน้ำมันดิบเบรนท์ จะเคลื่อนไหวในกรอบ 50 – 60 เหรียญสหรัฐต่อบาร์เรล
และราคาน้ำมันดิบเวสต์เท็กซัส จะเคลื่อนไหวในกรอบ 40-50 เหรียญสหรัฐต่อบาร์เรล

ติดตามข่าวสาร ‘ราคาน้ำมัน’ คลิ๊กเลย>>>>>>>

