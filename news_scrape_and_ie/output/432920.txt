เว็ปไซต์ซื้อขายสินค้าออนไลน์ อย่าง  OLX  เปลี่ยนชื่อเป็น  Kaidee.com  หลังร่วมมือทางธุรกิจ แต่ยังคงใช้ทีมงานจาก OLX ทั้งหมด เดินหน้าลุย อีคอมเมิร์ซ
นายทิวา ยอร์ค ผู้บริหาร Kaidee.com (ขายดีดอทคอม)  เปิดเผยว่า OLX.co.th ได้เปลี่ยนชื่อเป็น Kaidee.com หลังจากที่ประสบผลสำเร็จในการร่วมมือทางธุรกิจระหว่างกันของทั้งสองฝ่ายเมื่อเดือนก.พ.ที่ผ่านมา โดยการแปลงร่างของ OLX ในครั้งนี้จะไม่มีผลกระทบกับผู้ใช้งานเดิม

เนื่องจากมีเพียง URL ของเว็ปไซต์เท่านั้นที่เปลี่ยนไปเป็น Kaidee.com (ขายดีดอทคอม) และทีมงานทั้งหมดมาจากทีมงานเดิมของ OLX ซึ่งยืนยันว่ายังสามารถใช้งานได้ดีเหมือนเดิม อีกทั้งยังสามารถเข้าถึงคนไทยได้มากขึ้น
เพราะใช้คำที่คนไทยเข้าใจง่าย และมีความหมายดีคือคำว่า ‘ขายดี’ และยังสามารถสะท้อนถึงเป้าหมายในการที่จะพัฒนาเว็ปไซต์ ซื้อขายออนไลน์  ให้เป็นตลาดที่ใหญ่ขึ้น ง่ายและรวดเร็วยิ่งขึ้น และเป็นเว็ปไซต์ซื้อขายสินค้าออนไลนืที่ดีที่สุดของคนไทย
ซึ่งในปี 2557 ที่ผ่านมา จำนวนผู้ใช้งานเติบโตขึ้นเป็นอย่างมาก โดยเฉพาะผู้ขายของมือสองเพิ่มขึ้นมากกว่า 2 เท่าตัว ขณะที่จำนวนการเข้าชมเพิ่มขึ้นกว่า 50% เมื่อเปรียบเทียบกับช่วงเวลาเดียวกันของปี 2556
และโดยส่วนใหญ่แล้วจะเข้าชม และโพสต์ซื้อขายผ่านทางอุปกรณ์มือถือ และแท็บเล็ตมากถึง 70% ของจำนวนการเข้าชมทั้งหมด นอกจากนั้นยังมีการประกาศขายสินค้ามือสองสูงถึง 6.5 ล้านชิ้นอีกด้วย

ติดตามข่าวสาร ‘การตลาด’ คลิ๊กเลย>>>>>>>

ภาพ และข้อมูลจาก  Marketing oops!
MThai News
