รัฐไม่ต้องล้วงกระเป๋า ดึงเอกชนลงทุนดาต้าเซ็นเตอร์ วางงบ 3-4หมื่นลบ. คาดแล้วเสร็จปี 59
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า จะใช้งบประมาณ ประมาณ 3-4 หมื่นล้านบาท จัดตั้ง ดาต้าเซ็นเตอร์  ซึ่งคาดว่าจะแล้วเสร็จปลายปี 59 โดยใช้งบประมาณในการดำเนินการสร้างดาต้าเซ็นเตอร์ 3-4 หมื่นล้านบาท ไม่จำเป็นต้องใช้เงินของรัฐ จะให้เอกชนมาลงทุน

ซึ่งได้มีมติให้หน่วยงานของรัฐและวิสาหกิจ จำนวน 112 แห่ง ยุติการจัดซื้อจัดจ้างเกี่ยวกับศูนย์ดาต้าเซ็นเตอร์ของตนเอง เพื่อรอให้มีการจัดตั้งศูนย์ดาต้าเซ็นเตอร์ให้แล้วเสร็จก่อน
โดยรัฐบาลจะเป็นผู้ ควบคุมกฎเกณฑ์และความปลอดภัย มาตรฐานและอาจรวมถึงการเจรจาค่าเช่าด้วย สำหรับ บรอดแบนด์แห่งชาติ  คาดว่าในปี 59 จะเข้าถึงทุกหมู่บ้าน และในปี 60 ทุกบ้านจะเข้าถึงอินเทอร์เน็ต
ส่วนงบประมาณในการลงทุน มีหลายแหล่ง  เขายังกล่าวถึงการเปิด ประมูลคลื่น 4G  ว่า จะไม่จำกัดเฉพาะความถี่ 1800 และ 900เมกะเฮิร์ตซ์(MHz) โดยความถี่ที่เหลืออาทิ 2300,2400, 2500 และ 2600 ที่ไม่ได้ใช้ประโยชน์ ก็ให้ทางคณะกรรมการกิจการกระจาย เสียง กิจการโทรทัศน์ และกิจการโทรคมนาคมแห่งชาติ(กสทช.) ไปเจรจากับ เจ้าของคลื่นเอง
ส่วนสัปดาห์ที่ผ่านมา ได้มีการกำหนดให้กรอบการการประมูลคลื่น 4G แล้วเสร็จภายในเดือน ส.ค.ปีนี้ โดยการประมูลจะไม่จำกัดเฉพาะความคลื่นความถี่ 1800 และ 900 MHz
ก่อนหน้านั้น  กสทช. มีแผนประมูลคลื่นความถี่ 1800 และ 900 MHz ซึ่งจะนำไปพัฒนาเป็น 4G ในปลายปี 57 แต่ต้องถูกเลื่อนออกไป หลังคสช.ขอให้ ชะลอการประมูลออกไป 1 ปี
เพื่อให้เกิดความโปร่งใส นอกจากนี้ ยังมีความกังวลก่อนหน้านั้นว่า การประมูล 4G อาจจะไม่ เกิดขึ้นตามแผนที่คาดไว้ในปีนี้ ขณะที่มีความล่าช้าในการจัดตั้งคณะกรรมการดิจิตอล เพื่อเศรษฐกิจและสังคมแห่งชาติ

MThai News
