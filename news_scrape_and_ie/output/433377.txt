กลุ่มผู้พิการ ร่วม 100 คน  เดินหน้าค้าน ขายหวยออนไลน์  ยื่นหนังสือถึงนายกฯ โดยตรง
กลุ่มผู้พิการและด้อยโอกาสผู้จำหน่ายสลากกินแบ่งรัฐบาลรายย่อยร่วม 100 คน  นำนายสันติสุข ผลสวิง เลขากลุ่มฯ ได้เดินทางมารวมตัวการที่บริเวณด้านหน้าศูนย์รับเรื่องราวร้องทุกข์ศูนย์บริการประชาชน ตั้งแต่เวลา 7.00. น. โดยได้นำเอกสาร หลักฐานการเป็นผู้พิการ สำเนาบัตรประชาชน เพื่อยื่นหนังสือถึง  พลเอกประยุทธ์ จันทร์โอชา นายกรัฐมนตรี

โดยมีการตั้งโต๊ะรวบรวมรายชื่อเพื่อขอเป็นตัวแทนจำหน่ายสลากกินแบ่งรัฐบาล และได้มีการนัดหมายว่าจะยื่นหนังสือร้องทุกข์ ตั้งแต่เวลา 10.00 น.แต่กลุ่มผู้พิการเกรงว่าจะไม่ได้รับการแก้ไขปัญหา
จึงรวมตัวกันบริเวณฟุตบาตหน้าทำเนียบรัฐบาลเพื่อแสดงพลังและยื่นหนังสือต่อนายกรัฐมนตรีแต่ทางเจ้าหน้าที่มีการวางกำลังและปิดประตูไม่ให้กลุ่มผู้พิการออกไปด้านนอกเพื่อรักษาความสงบเรียบร้อย

โดย จะคัดค้านการออกสลากผ่านตู้ออนไลน์อัตโนมัติตามร้านสะดวกซื้อและห้างสรรพสินค้า เนื่องจากการจำหน่ายผ่านระบบออนไลน์ ซึ่งจะกระทบต่อเด็กและเยาวชนที่อาจขาดการพิจารณาไตร่ตรอง เพราะการจำหน่ายดังกล่าวทำให้ประชาชนทุกกลุ่ม สามารถเข้าถึงการซื้อสลากและเสี่ยงต่อการมอมเมาประชาชน

ซึ่งปัญหาในเรื่องสลากกินแบ่งรัฐบาลมีราคาแพงทางเครื่อข่ายมองว่าเกิดจากการผลิตที่ไม่เพียงพอต่อการต้องการของผู้ซื้อ ดังนั้นการแก้ไขปัญหาที่ถูกต้องคือการผลิตให้มากขึ้น โดยเพิ่มให้กับผู้ขายจริงอย่างยิ่งคนพิการ

เนื่องจากจะเป็นการสร้างอาชีพให้กับคนด้อยโอกาส และยอมรับว่าการจำหน่ายสลากฯเป็นอาชีพที่เหมาะสมกับสภาพความพิการมากที่สุด พร้อมขอร้องนายกรัฐมนตรีอย่าจำกัดสิทธิผู้พิการ เนื่องจากเบี้ยคนพิการที่รัฐบาลจัดสรรให้เพียง 800 บาทต่อเดือนนั้นไม่เพียงพอ พร้อม ยืนยันคนพิการสนับสนุนรัฐบาล หากนายกฯ คืนความสุขให้ประชาชนก็ขอให้คืนความสุขแก่คนพิการด้วย

MThai News

ขอบคุณข้อมูลเเละรูปภาพจาก http://www.matichon.co.th/
