ยักษ์ใหญ่เบอร์หนึ่งโลกด้าน ยนตรกรรม อย่าง ‘ โฟล์คสวาเกน ‘ ปักหมุดลงทุนในไทย 37,000 ล้านบาท เดินหน้าลุย  อีโคคาร์  เฟส 2 หลัง บีโอไอ ไฟเขียว
หลังจากที่มีกระแสข่าวในต่างประเทศว่า บริษัทยานยนต์ยักษ์ใหญ่อย่าง ‘โฟล์คสวาเกน’ มีความสนใจในการตั้งฐานการผลิตในไทยด้วยเม็ดเงินกว่า 37,000 ล้านบาท เนื่องจากเห็นความได้เปรียบทางด้านภาษีเช่นเดียวกับที่ จีเอ็ม  และ ฟอร์ด ได้รับ โดยเฉพาะโครงการ  อีโคดาร์ เฟส 2  ซึ่งโครงการดังกล่าวสามารถผลิตรถยนต์ได้ 300,000 คันต่อปี

โดยล่าสุด นาง หิรัญญา สุจินัย รักษาราชการแทนเลขาธิการคณะกรรมการส่งเสริมการลงทุน หรือบีโอไอ  เปิดเผยว่า ค่ายรถยนต์โฟล์คสวาเกน ได้ยื่นขอเข้ารับการส่งเสริมในโครงการอีโคคาร์เฟส 2 ตั้งแต่เดือนมีนาคม 2557 และได้รับการอนุมัติแล้ว
รวมถึงค่ายรถยนต์อีก 10 ค่ายก็ได้รับการอนุมัติเช่นเดียวกัน ซึ่งถือว่าการเข้ามาของโฟล์คสวาเกนได้เติมเต็มโครงการอีโคคาร์เฟส 2 หลังจากที่ก่อนหน้านี้ ค่ายรถอย่างจีเอ็มได้ถอนตัวออกจากโครงการ ซึ่งคาดว่ามูลค่าการลงทุนในอีโคคาร์เฟส 2
ของโฟล์คสวาเกนจะอยู่ที่เกือบ 32,000 ล้านบาท ขณะที่ได้มีการดึงตัวนาย คาร์ล ไฮนซ์ เฮคเฮาเซ่น อดีตประธานบริษัท เดมเลอร์ไครสเลอร์ (ประเทศไทย) จำกัด  นั่งเก้าอี้ที่ปรึกษา เนื่องจากมีความคุ้นเคยกับ ตลาดยานยนต์ เมืองไทย
อย่างไรก็ตามการขยายการลงทุนของโฟล์คสวาเกนมีความน่าสนใจตรงที่มีโรงงานร่วมทุนใน มาเลเซีย อยู่แล้ว ซึ่งผลิตรถรุ่นโปโล พาสสาท และเจ็ตต้า และยังมีโรงงานแห่งใหม่ใน อินโดนีเซีย ซึ่งกำลังเติบโต แต่ก็ยังมีความสนใจลงทุนในไทย

ติดตามข่าวสาร ‘การลงทุน’ ได้ที่นี่>>>>>>>

ข้อมูลจาก  ประชาชาติธุรกิจ
MThai News
