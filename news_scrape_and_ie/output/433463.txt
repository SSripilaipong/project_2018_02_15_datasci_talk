กรมสรรพากร  ปีนี้ลดเป้ารายได้เหลือ1.796 ล้านลบ.จากเป้าหมายที่ 1.96 ล้านลบ.
นายประสงค์ พูนธเนศ อธิบดีกรมสรรพากร  เปิดเผยว่า ได้ปรับลดเป้าหมายการจัดเก็บรายได้ในปีงบประมาณ 58 อยู่ที่ 1.796 ล้านล้านบาท จากที่ตั้งไว้ 1.96 ล้านล้านบาท เนื่องจากมีตัวแปรปัจจัยภายนอกที่เหนือ การควบคุม อาทิ ราคาน้ำมัน

“เป้าการจัดเก็บ ปรับเหลือประมาณ 1.796 ล้านล้านบาท ประมาณนี้ จริงๆ น่าจะปรับให้ผมมากกว่านี้ด้วยซ้ำ เพราะเรื่องน้ำมันเกิดขึ้นมาทีหลัง ปีที่แล้ว ให้ผมเก็บกว่า 1.72 แล้วมาให้ผมถึง 1.96 ล้านล้านบาท ก็ต้องขยับไปถึง 14% ซึ่งมันเป็นไปไม่ได้” นายประสงค์ กล่าว
โดย ส่วนที่ต้องขอปรับลดจากที่ตั้งเป้าหมายไว้ เนื่องจากมีตัวแปร ปัจจัยภายนอกที่เหนือการควบคุม อาทิ ราคาน้ำมัน, พิกัดอัตราภาษีศุลกากรลดลง 2 พันรายการ หรือ ภาษีปิโตรเลียมที่ควบคุมไม่ได้  “ถึงแม้ปีนี้จะวิกฤต แต่ผมเชื่อว่ามันดีกว่าปีที่แล้วแน่นอน”นายประสงค์ กล่าว

MThai News
