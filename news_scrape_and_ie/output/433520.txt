มิชลิน  บ.ผลิตยางเบอร์ หนึ่งยุโรป คาดราคายางพาราพ้นจุดต่ำสุดแล้ว
นายลุค มิงเกต รองประธานอาวุโส และประธานเจ้าหน้าที่บริหารฝ่ายจัดซื้อของมิชิลิน  กล่าวว่า ราคายางพาราที่ระดับ 1.50 ดอลลาร์/กิโลกรัมน่าจะเป็นราคาต่ำสุดแล้ว
ขณะที่ราคายางพาราเฉลี่ยนในปีที่ผ่านมาอยู่ที่ 1.584 ดอลลาร์/กิโลกรัม ส่วนราคาที่ซื้อขายในวันนี้อยู่ที่ 1.431 ดอลลาร์/กิโลกรัม

‘ที่ระดับราคานี้ เราเห็นว่า อุปทานน่าจะเริ่มปรับตัว เหตุผลที่เข้าใจได้ง่ายๆคือ ผู้ปลูกยางคงจะอยู่ไม่ได้ หากไม่ลดการผลิต’ นายมิงเกตกล่าว
ทั้งนี้ ราคายางพาราในตลาดโลกลดลงมาแล้ว 75% จากราคาสูงสุดเป็นประวัติการณ์ในปี 2011 หลังเศรษฐกิจจีน ซึ่งเป็นผู้นำเข้ายางพารารายใหญ่ที่สุดของโลก ชะลอลงมากที่สุดนับแต่ปี 1990
ขณะที่ รายงานข่าวบนเว็บไซท์  บลูมเบิร์ก  ดอทคอม ระบุว่า มิชิลินแอนด์ซี ผู้ผลิตยางรายใหญ่อันดับ 1 ในยุโรป คาดว่า ราคายางพาราในตลาดโลกอาจผ่านพ้นจุดต่ำสุดแล้ว หลังปริมาณอุปทานยางพาราในโลกลดลง เนื่องจากผู้ผลิตยางพาราเริ่มไม่คุ้มทน และต้องลดปริมาณการผลิตลง

MThai News

แหล่งที่มา
