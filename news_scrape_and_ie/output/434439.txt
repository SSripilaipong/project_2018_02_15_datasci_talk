ยอดการปฏิเสธสินเชื่อที่อยู่อาศัย Q1/58 พุ่ง  30%  สมาคมสินเชื่อที่อยู่อาศัย ระบุดีต่อ ‘ปัญหาหนี้เสีย’
นายกิตติ พัฒนพงศ์พิบูล ประธานสมาคมสินเชื่อที่อยู่อาศัย  เปิดเผยว่า ในช่วงไตรมาสเเรกของปี มียอดการปฏิเสธสินเชื่อเพื่อกู้ซื้อบ้านถึง 30% ซึ่งถือว่าเป็นเรื่องที่ดีเพราะยอดปฏิเสธสินเชื่อ ที่สูงนั้นจะเป็นการป้องกันไม่ให้ผู้มีรายได้ไม่เพียงพอต่อการผ่อนชำระ ให้สามารถผ่อนบ้านได้เพราะจะเกิดปัญหาหนี้เสียในภายหลัง

ซึ่งปีนี้ เป็ฯช่วงที่ดีสำหรับการซื้อบ้าน เนื่องจาก พบว่าราคาบ้านไม่เพิ่มขึ้น จากที่ราคาน้ำมันลดลงทำให้ต้นทุนในการก่อสร้างลดลง เช่นกันและคาดว่าสินเชื่อที่อยู่อาศัยปีนี้จะเติบโต 10-12% จากปีก่อนที่มียอดสินเชื่อที่อยู่อาศัยคงค้าง 2.7 ล้านล้านบาท
เนื่องจากดอกเบี้ยที่ลดลงและจากภาครัฐลงทุนระบบคมนาคมทำให้ส่งผลดีต่อผู้ประกอบการเปิดโครงการที่อยู่อาศัยมากขึ้นแต่มีปัจจัยที่น่ากังวลที่มีผลต่อการขยายตัวของสินเชื่อฯ คือ ปัจจัยต่างประเทศภาพรวมเศรษฐกิจโลกที่ยัฟื้นตัวงไม่แน่นอน รวมถึงปัจจัยในประเทศคือหนี้สินครัวเรือน
ช่วง 3 เดือนนี้ธุรกิจอสังหาริมทรัพย์ยังไม่ฟื้นตัวเท่าที่ควร.โดยเฉพาะโครงการคอนโดมิเนียม ที่เปิดขายลดลงถึง 9,000 ยูนิตเมื่อเทียบกับช่วงเดียวกันของปีก่อนที่มีการเปิดตัวโครงการใหม่ถึง 14,000 ยูนิต
เนื่องจากมีสินค้าเหลือชายในตลาดจำนวนมากและคาดว่าทั้งปีนี้จะมีคอนโดฯเปิดใหม่ 65,000 ยูนิตลดลงจากปีก่อนที่เปิดตัวถึง 75,000 ยูนิต

MThai News
