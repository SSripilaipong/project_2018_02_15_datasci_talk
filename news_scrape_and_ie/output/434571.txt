กระทรวงท่องเที่ยวฯ  จับมือกับ ส มาคมธนาคารไทย  กระตุ้นการใช้จ่าย สงกรานต์ นี้กด  เอทีเอ็ม  ข้ามเขตทั่วไทย ไม่เสีย ค่าธรรมเนียม  13-19 เม.ย.นี้
นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยว และกีฬา  เปิดเผยว่า กระทรวงการท่องเที่ยวและกีฬาร่วมกับสมาคมธนาคารไทยมอบของขวัญช่วงสงกรานต์ปี 2558 ในการใช้บริการฟรีค่าธรรมเนียมกดเอทีเอ็มข้ามเขตทั่วไทย ตั้งแต่วันที่ 13- 19 เมษายน 2558

เพื่อเป็นการส่งเสริมการท่องเที่ยวภายในประเทศ และกระตุ้นให้เกิดการใช้จ่าย โดยคาดว่าจะเกิดเม็ดเงินในการใช้จ่ายในประเทศช่วงเทศกาลสงกรานต์มากกว่า 20,000 ล้านบาท และช่วยจะประหยัดเงินในกระเป๋าของประชาชนได้ถึง 100 ล้านบาท
รวมถึงคาดว่าสงกรานต์ปีนี้จะมีจำนวนนักท่องเที่ยวต่างชาติเข้ามาเที่ยวไทยเพิ่มขึ้น โดยจำนวนนักท่องเที่ยวต่างชาติที่จะเข้ามาเที่ยวไทยในช่วงเดือนเมษายนสูงถึง 2.4 ล้านคน หรือเพิ่มขึ้นประมาณร้อยละ 20 -23 จากปีก่อนที่มีจำนวนนักท่องเที่ยวต่างชาติ 1.9 ล้านคน
ด้าน นายกอบศักดิ์ ดวงดี เลขาธิการสมาคมธนาคารไทย  เปิดเผยว่า โครงการดังกล่าวเคยจัดขึ้นเมื่อต้นปีที่ผ่านมาเป็นของขวัญปีใหม่ให้พี่น้อง ประชาชนเมื่อช่วงวันที่ 31 ธันวาคม 2557- 4 มกราคม 2558 ซึ่งประสบผลสำเร็จเป็นอย่างดี
โดยมียอดการถอนเงินสดข้ามเขตมากถึง 2.5 ล้านรายการ คิดเป็นเงินกว่า 12,067 ล้านบาท และมีการทำธุรกรรมจากเครื่องรับฝากเงินสดอัตโนมัติถึง 268,000 รายการ หรือประมาณ 2,090 ล้านบาท ทำให้สามารถประหยัดค่าใช้จ่ายสำหรับค่าธรรมเนียมให้กับประชาชนกว่า 71 ล้านบาท

ติดตามข่าวสาร ‘การเงิน’ คลิ๊กเลย>>>>>>>

MThai News
