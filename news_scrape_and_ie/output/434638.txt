บุกทลายแก๊ง  ปลอมใบกำกับภาษี  รวบ 2 กลุ่มใหญ่ สร้างความเสียหายกว่าพันล้านบาท พร้อมเร่งขยายผลเอาผิดธุรกิจที่เกี่ยวข้องอีกกว่า 100 บริษัท ทั้ง รับเหมาฯ-อสังหาฯ
กรมสรรพากร  พร้อมด้วย กองปราบปราม  แถลงข่าววการตรวจค้นและจับกุม กลุ่มผู้ขาย ใบกำกับภาษีปลอม ในวันเดียวกันถึง 2 รายใหญ่ คือ กลุ่มปิ่นอนงค์  และรายที่สองเป็นกลุ่มนายชนะ ซึ่งทั้ง 2 กลุ่มนี้ ไม่มีความเกี่ยวพัน โดยพบของกลางเป็นใบกำกับภาษีและเอกสารที่เกี่ยวข้องจำนวนมาก

สำหรับกลุ่มปิ่นอนงค์ ได้ดำเนินการจับกุมผู้กระทำความผิด จำนวน 1 คน คือ  นางปิยะพร เวชพานิช  และอยู่ระหว่างการสอบสวนผู้เกี่ยวข้องอีกหลายคน จากการตรวจสอบในเบื้องต้นพบว่ามีการยื่นแบบแสดงรายการภาษีมูลค่าเพิ่ม (ภ.พ. 30) เพื่อแสดงยอดขายบังหน้าให้ดูสมจริงเป็นมูลค่ากว่า 3,000 ล้านบาท คิดเป็นมูลค่าความเสียหายกว่า 1,000 ล้านบาท
ส่วนรายที่สอง กลุ่มนายชนะ ได้ดำเนินการจับกุมผู้กระทำความผิด จำนวน 1 คน พบว่ามี  นายชนะ ตั้งศิวิไลพร  การยื่นแบบแสดงรายการภาษีมูลค่าเพิ่ม ( ภ.พ. 30 ) แสดงยอดขาย บังหน้าเพื่อดูให้สมจริงเช่นกัน เป็นมูลค่ากว่า 400 ล้านบาท คิดเป็นมูลค่าความเสียหายกว่า 100 ล้านบาท รวมถึงพบใบกำกับภาษีเล่มเปล่า ๆ พร้อมออกขายอีกหลายหมื่นฉบับ
ทั้งนี้หากไม่มีการเข้าจับกุมดังกล่าว คาดว่าจะสร้างความเสียหายมากกว่าหมื่นล้านบาท รวมถึงกองปราบปรามจะมีการขยายผลไปยังผู้ที่ซื้อใบกำกับภาษีปลอมไปใช้ ซึ่งมีมากกว่า 100 ราย ทั้งในธุรกิจรับเหมา และผู้ประกอบการขายอสังหาริมทรัพย์ โดยหากพบว่าเจตนา จะดำเนินคดีทางอาญาด้วย ซึ่งใน 10 ปีที่ผ่านมา มีการเอาผิดไปแล้วกว่า 1,000 ราย

ติดตามข่าวสาร ‘การเงิน’ ได้ที่นี่>>>>>>>

MThai News
