เป็นเรื่อง! เมื่อ 4  สายการบิน  ของไทย ถูกระงับเพิ่ม เที่ยวบินไปญี่ปุ่น  ตั้งแต่เม.ย.นี้ หลังพบช่องโหว่ การบินพลเรือน  ด้านประจินส่งทีมบินด่วนชี้แจง
องค์การการบินของญี่ปุ่น ได้ขอให้สายการบินของไทย 4 สาย คือ  สายการบินไทย   การบินไทยสไสมล์   นกสกู๊ต   ไทยแอร์เอเชียเอ็กซ์  ที่ทำการบินไปยัง ญี่ปุ่น  งดเพิ่มเที่ยวบิน เปลี่ยนจุดบิน เปิดหรือเพิ่ม จุดบินใหม่ และเปลี่ยนขนาดเครื่องบิน
ตั้งแต่เดือน เม.ย.นี้ เป็นต้นไป เนื่องจาก องค์การการบินพลเรือนระหว่างประเทศ ห รือไอซีเอโอ พบข้อบกพร่องของกรมการบินพลเรือน ตามโครงการตรวจสอบการกำกับดูแลความปลอดภัยสากลของ ไอซีเอโอ

ในขณะที่ พอ.อ.อ.ประจิน จั่นตอง รัฐมนตรีว่าการกระทรวงคมนาคม  ได้ส่งคณะเจ้าหน้าที่กระทรวงคมนาคม กรมการบินพลเรือนและสายการบินไทย บินด่วนไปเจรจากับรัฐบาลญี่ปุ่น เพื่อชี้แจงทำความเข้าใจว่าสายการบินของไทยได้มาตรฐาน และขอให้เชื่อมั่นในการแก้ไขของกรมการบินพลเรือน ว่าจะเป็นไปตามมาตรฐานไอซีเอโอ
โดยยอมรับว่ามาตรการของญี่ปุ่นกระทบต่อธุรกิจการบินในช่วงเดือน เม.ย.-พ.ค.นี้ เนื่องจากมีนักท่องเที่ยวจากไทยไปญี่ปุ่นค่อนข้างมาก ส่วนเที่ยวกลับจะมีนักท่องเที่ยวญี่ปุ่นมาไทยมากเช่นกัน
ด้าน นายจรัมพร โชติกเสถียร กรรมการผู้อำนวยการใหญ่ บริษัท การบินไทย จำกัด (มหาชน) หรือ THAI  ยอมรับว่า มาตรการดังกล่าวกระทบต่อเที่ยวบินชาร์เตอร์ไฟลท์ของการบินไทยจำนวน 5 เที่ยวบิน ที่เตรียมจะขออนุญาตทำการบินในช่วงไฮซีซั่น
โดยการบินไทยได้ส่งตัวแทนเข้าไปเจรจากับไอซีเอโอร่วมกับกรมการบินพลเรือนแล้ว โดยยืนยันว่าการบินไทยทำการบินตามมาตรฐานสากลตลอด หลังจากนี้ต้องรอผลการตอบรับจากไอซีเอโออีกครั้ง ขณะที่การบินในเส้นทางเดิม และเวลาเดิมจะไม่ได้รับผลกระทบ
สำหรับองค์การการบินของญี่ปุ่นได้ระงับเพิ่มเที่ยวบินใหม่ 3 สายการบินของไทย ครอบคลุม 4 สายการบิน คือ การบินไทย, การบินไทยสมายล์, นกสกู๊ต และไทยแอร์เอเชียเอ็กซ์ โดยไม่สามารถเพิ่มเที่ยวบิน เปลี่ยนจุดบิน เปิดจุดบินใหม่ และเปลี่ยนขนาดเครื่องบินได้ตั้งแต่เดือน เม.ย.นี้

ติดตามข่าวสาร ‘การตลาด’ คลิ๊กเลย>>>>>>>

MThai News
