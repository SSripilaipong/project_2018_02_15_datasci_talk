จัดให้! สรรพากรบอก ส่งคืนภาษีแล้ว 2 ล้านราย ระบุ การยื่นภาษีทางอินเตอร์เน็ตได้เงินคืนเร็วกว่า
นายประสงค์  พูนธเนศ  อธิบดีกรมสรรพากร  เปิดเผยว่า กรมสรรพากรได้ทยอยคืนภาษีเงินได้บุคคลธรรมดาไปแล้ว 2 ล้านราย จากผู้ที่ยื่นขอคืนภาษีทั้งหมด 2,300,000 ราย     จากจำนวนผู้ที่ยื่นแบบแสดงรายการชำระภาษีทั้งสิ้น 7 ล้านราย
โดยในส่วนนี้เป็นการยื่นแบบทางอินเตอร์เน็ต 75%   ขณะที่ในปีภาษี 2557 กรมสรรพากรตั้งเป้าว่าจะมีผู้ยื่นแบบแสดงรายการชำระภาษีทั้งหมด 10 ล้านราย

ซึ่งวงเงินในการคืนภาษีปีนี้อาจจะไม่มาก  รวมทั้งจำนวนผู้ยื่นขอคืนก็ลดลงจากปีก่อนเล็กน้อย   เนื่องจากการปรับขั้นอัตราภาษีเงินได้บุคคลธรรมดา จาก 5 เป็น 7 ขั้น ทำให้ยอดในการคืนภาษีลดลง
นอกจากนี้ อธิบดีกรมสรรพากร ยังได้เเนะนำประชาชนที่ต้องการได้เงินคืนภาษีที่รวดเร็วขึ้น ให้ยื่นแบบชำระภาษีทางอินเตอร์เน็ต
เพราะนอกจากจะได้คืนภาษีเร็วแล้ว กรมสรรพากรยังขยายระยะเวลาการยื่นชำระภาษีเพิ่มอีก 8 วัน จากที่สิ้นสุดในวันที่ 31 มีนาคม 58  เป็น 8 เมษายน  58

MThai News
