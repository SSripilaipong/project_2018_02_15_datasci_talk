ยาสูบ’เตือนระวัง’โชห่วยฉวย ปรับราคาบุหรี่   ครั้งนี้ เพิ่ม ราว 1-2 บาท
น.ส.ดาวน้อย สุทธินิภาพันธ์ กรรมการอำนวยการ ในฐานะรักษาการ ผู้อำนวยการโรงงานยาสูบ  เปิดเผยว่า หลังจาก พ.ร.บ.การกีฬาแห่งประเทศไทย 2558 ประกาศในราชกิจจานุเบกษา
โดยกำหนดให้นำเงินจากการจัดเก็บภาษีสุราและยาสูบส่งเข้าสมทบ  “กองทุนพัฒนาการกีฬาแห่งชาติ”  เพื่อใช้ในการสนับสนุนส่งเสริมกีฬาประเภทต่างๆ โรงงานยาสูบได้ประกาศราคาขายส่งบุหรี่หน้าโรงงานผลิตใหม่ทั้งหมด

ซึ่งรายได้ทั้งหมด จะนำส่งเข้าคลัง ทำให้โรงงานต้องนำส่งเงินให้กองทุนถึงปีละ 1,100 ล้านบาท โดยการปรับราคาขายส่งใหม่ครั้งนี้ ทำให้ราคาบุหรี่เพิ่มขึ้นซองละ 1-2 บาท โดยบุหรี่ยี่ห้อดังเพิ่มราคา 2 บาท
ส่วนบางยี่ห้อซึ่งกำลังออกใหม่เพื่อแข่งขันกับบุหรี่จากต่างประเทศ และเริ่มได้รับความนิยมมักจะไม่ปรับเพิ่มราคา ทั้งนี้ ช่วง 1-2 วันนี้ อาจยังไม่ปรับราคา เพราะยังเป็นสต๊อกสินค้าเดิม ที่เสียภาษีอัตราเดิม
แต่ร้านค้าโชห่วย รายย่อยบางรายอาจฉวยปรับราคาทันที เพราะไม่สามารถตรวจสอบและแยกแยะได้ว่า เป็นบุหรี่สต๊อกเก่าหรือใหม่ อีกด้านหนึ่งมองว่า เมื่อราคาแพงขึ้นอาจทำให้มี ผู้ลดจำนวนการสูบลง หรือหันไปสูบบุหรี่ที่ถูกกว่าแทน ส่งผลให้รายได้และกำไรของโรงงานอาจลดลงตามไปด้วย

MThai News
