นักเศรษฐศาสตร์  ชี้ เศรษฐกิจไทย’ป่วยเรื้อรัง’ มานานเเล้ว และหนักสุดในภูมิภาค
นายเศรษฐพุฒิ สุทธิวาทนฤพุฒิ ประธานกรรมการบริหาร สถาบันอนาคตไทยศึกษา หนึ่งในคณะกรรมการนโยบายการเงิน (กนง.)  เปิดเผย ในงานสัมมนาไทยพับลิก้าใน หัวข้อ  ”ประเทศไทย…คนป่วยคนใหม่ของเอเชีย?”  ว่า ในช่วง 10 ที่ผ่านมา เศรษฐกิจไทย เติบโตที่ประมาณ 30% น้อยกว่าภูมิภาคเดียวกัน อาทิ  มาเลเซียโต 50 % กว่า อินโดนีเซีย และฟิลิปปินส์โต 60% เวียดนามโต 70%
ทำให้เห็นว่าไทยโตต่ำสุดในภูมิภาค บวกกับมีอาการอื่นๆที่สะท้อนว่าเศรษฐกิจไทยป่วย เห็นได้จาก สัดส่วนการส่งออกไทยที่โตลดลง ความสามารถในดึงดูดนักลงทุนลดลง
โดยนักลงทุนต่างชาติ หันมาลงทุนในประเทสไทยลดน้อยลง เทียบกับเวียดนามห่างกันถึง 14 เท่า ปัจจุบันห่างจากเวียดนามไม่ถึง 1.5 เท่า ทำให้เห็นว่าเวียดนามวิ่งเฉียด กลายเป็นไทยไปวิ่งแข่งกับประเทศที่ศักยภาพลดลง ขณะที่มาเลเซียไปไกลแล้ว
ซึ่งนักเศรษฐศาสตร์มองว่า เศรษฐกิจไทยมีการป่วยมานานแล้ว ดูได้จากภาวะเศรษฐกิจที่มันไม่ค่อยดี เห็นได้จากอัตราการเติบโตทางเศรษฐกิจ(จีดีพี)ไม่ค่อยดี ปีที่แล้วโต 0.7% ปีนี้ประมาณ 3% กว่า เฉลี่ย 2 ปีที่ผ่านมาโตปีละ 2%
ถือว่าการเตอบโตไม่ค่อยดีนัก รวมถึงภาวะการ ขาดแคลนแรงงาน มีการลงทุนต่ำ ซึ่งอาการเหล่านี้ ไม่ได้เพิ่งเกิดขึ้น ในระยะสั้น แต่จริงๆไทยป่วยมานานแล้ว เป็นการป่วยสะสม ซึ่งปัจจุบันนี้เรียกได้ว่าประเทศไทยป่วยหนักสุดในภูมิภาคก็ว่าได้
MThai News
