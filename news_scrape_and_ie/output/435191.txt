ยังไม่หมดแรง! โบรกฯมอง  หุ้นไทยวันนี้  ยังไปต่อ แนวโน้มกลางถึงบวก มองดัชนีฯที่ 1,490 – 1,515 จุด
บล.เคเคเทรด  เปิดเเผยว่า วันนี้เราประเมินว่า SET ฟื้นตัวสั้นได้อีกจาก
1)  โมเมนตัมการทำ Window dressing ในวันทำการสุดท้ายของ 1Q/58 นี้ โดยวันก่อนปริมาณการซื้อขายพุ่งกลับขึ้นมาสูงกว่า 5.5 หมื่นล้านบาทหลังแผ่วเงียบมาหลายวัน
2)  กลุ่มสื่อสาร มีข่าวหนุนจาก ที่ กสทช. กำหนดจัดประมูลคลื่นความถี่ 1800 MHz ในวันที่ 11 พ.ย. และคลื่นความถี่ 900 MHz ในวันที่ 15 ธ.ค.และ
3)  วานนี้ดัชนีผลผลิตภาคอุตสาหกรรมเดือน ก.พ. ประกาศออกมาเป็นบวกครั้งแรกในรอบ 23 เดือนที่ +3.6% YoY จากการฟื้นตัวของภาครถยนต์ เมื่อรวมกับยอดการนำเข้าสินค้าทุนที่เติบโตในเดือน ก.พ. แม้ยอดส่งออกจะติดลบ จะเสริมโอกาสการฟื้นตัวของเศรษฐกิจในระยะถัดไป
อย่างไรก็ตาม เรามองการรีบาวด์ของ SET ยังไม่เข้มแข็งพอและการปรับฐานยังไม่เสร็จสิ้น จากแนวโน้มผลประกอบการกลุ่มธนาคารคาดว่าจะเติบโต QoQ ไม่มากนักหรืออาจจะแค่ทรงตัว
อีกทั้งราคาน้ำมันดิบที่กลับลงมาซื้อขายต่ำกว่า 60 ดอลลาร์สหรัฐต่อบาร์เรลอีกครั้ง จากการประเมินทางเทคนิคยังคงไม่จบรอบขาลงจนกว่าจะสามารถกลับมาปิดเหนือ 1,500 – 1,515 จุดได้
สำหรับหุ้น  ‘กลุ่มการบิน   แนะหลีกเลี่ยงการลงทุน’  จากข่าวความไม่แน่นอนที่องค์การการบินพลเรือนระหว่างประเทศ (ICAO) อาจปรับลดความน่าเชื่อถือของไทย แม้ราคาได้ปรับลงมาแรงรับข่าวไปมากแล้วเมื่อวานนี้
กลยุทธ์การลงทุน  ระยะ 1-2 วัน ชะลอการลงทุน หรือเสี่ยงซื้อเล่นรีบาวด์สั้นๆในหุ้นกลุ่มนำตลาด Laggard Play กรณีวันนี้ปิดเหนือ 1500 จุดให้ถือข้ามวันได้

MThai News
