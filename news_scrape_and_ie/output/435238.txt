วุ่นอีก!  สรรพากร แท็กทีม สมาคมธนาคารไทย  แก้กม.  บัญชีเงินฝากร่วม  2 คนขึ้นไป จ่อโดนรีด ภาษี  2 เด้ง เร่งทำความเข้าใจปิดบัญชีเก่า เปิดใหม่เป็นชื่อเดียวรอด
บุญทักษ์ หวังเจริญ ประธานสมาคมธนาคารไทย  เปิดเผยว่า กรมสรรพากรได้มีการแก้ไข  พ.ร.บ.ประมวลรัษฎากร  พร้อมทั้งออกประกาศเรื่องการเสียภาษีเงินได้ของห้างหุ้นส่วนสามัญ หรือคณะบุคคลที่ไม่ใช่ นิติบุคคล  รวมถึงบัญชีเงินฝากร่วมเพื่อเป็นการป้องกันการ เลี่ยงภาษี  หลังการจัดเก็บภาษีได้ต่ำกว่าเป้า 2 ปีติด

โดยมาตราหนึ่งที่มีการแก้ไข และจะส่งผลกระทบต่อประชาชนคือ การแก้ไขระเบียบเรื่องการจัดเก็บภาษีของผู้มีบัญชีเงินฝากร่วม ตั้งแต่ 2 คนขึ้นไปซึ่งไม่ได้เปิดบัญชีในนามนิติบุคคล เช่น บัญชีเงินฝากของพี่น้อง, สามีภรรยา หรือบัญชีเงินฝากที่พ่อแม่เปิดให้กับลูก เป็นต้น
ซึ่งจะทำให้บัญชีดังกล่าวจะต้องเสียภาษีซ้ำซ้อน โดยจะต้อง เสียภาษีหัก ณ ที่จ่าย จากผลประโยชน์จาก ดอกเบี้ย  หรือกำไรจากการขายหุ้น 15% และยังต้องนำดอกเบี้ย หรือผลกำไรดังกล่าวไปรวมกับเงินได้เพื่อเสีย ภาษีเงินได้บุคคลธรรมดา  ในช่วงสิ้นปีอีกด้วย ซึ่งเริ่มมีผลตั้งแต่ 1 มีนาคม 2558
ซึ่งทางสมาคมธนาคารไทยกำลังเร่งดำเนินการทำความเข้าใจกับเจ้าของบัญชีร่วมเดิม ว่าหากไม่ปิดบัญชีแล้วเปิดใหม่เป็นชื่อเดียว จะต้องเสียภาษีซ้ำซ้อน เพราะกฎหมายดังกล่าวไม่มีข้อยกเว้นแต่อย่างใด ซึ่งรวมถึงการเปิดบัญชีเงินฝากร่วมใหม่จะต้องมีการ จดทะเบียนห้างหุ้นส่วนสามัญ ด้วย

ติดตามข่าวสาร ‘การเงิน’ ได้ที่นี่>>>>>>>

MThai News
