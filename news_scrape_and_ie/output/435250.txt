H&M  ลุยเปิด 400 สาขาทั่วโลกปีนี้ จากทั้งหมด 3,551 แห่ง แม้ค่าเงิน ดอลลาร์ ทำให้ต้นทุนสินค้าพุ่งสูงขึ้น
สำนักข่าวต่างประเทศ  เปิดเผยว่า  บริษัท เฮนเนส แอนด์เมาริชเอบี เจ้าของแบรนด์เอช แอนด์ เอ็ม (H&M) แบรนด์ค้าปลีกแฟชั่นสัญชาติสวีเดน   ประกาศจะเดินหน้าขยายสาขาเพิ่มอีก 400 สาขา ตามการรายงานไว้เมื่อต้นปีที่ผ่านมา
ปีและเป็นการขยายสาขาต่อเนื่องจากปีที่แล้วที่เปิดไปเกือบ 400 สาขา ซึ่งทำให้ปัจจุบัน เอช แอนด์ เอ็ม มีสาขา รวมทั่วโลกทั้งหมด 3,551 แห่ง จากเดิมที่มีอยู่ 3,192 แห่ง
ซึ่ง  ‘เป้าหมายหลักของการเปิดสาขาใหม่จะยังคงอยู่ในจีน และสหรัฐ เช่นเดียวกับปีก่อน ขณะเดียวกันก็จะเพิ่มกลุ่มประเทศตลาดเกิดใหม่ เช่น เปรู มาเก๊า ในช่วงครึ่งปีแรก และแอฟริกาใต้กับอินเดียในช่วงครึ่งปีหลังเข้าไปด้วย จากเมื่อเดือน กุมภาพันธ์ที่ผ่านมาได้เปิดสาขาแรกในไทเป ประเทศไต้หวันไปแล้ว’

สำหรับผลประกอบการของในช่วง เดือนธันวาคม 2014 ถึงกุมภาพันธ์ 2015 ว่า มีกำไรสุทธิถึง 3.61 พันล้านโครนสวีเดน เพิ่มขึ้น 36% จากช่วงเดียวกันของปีก่อนหน้า และสูงกว่าตัวเลข 3.37 พันล้านโครนสวีเดน
ที่นักวิเคราะห์ในตลาดหุ้นคาดการณ์ไว้ก่อนหน้า ต้องดูกันต่อไปว่าหลังจากนี้ เอช แอนด์ เอ็มจะสามารถรักษาจังหวะการเติบโตสวนภาวะเศรษฐกิจนี้เอาไว้ได้ หรือจะมีสถานการณ์ใดทำให้ต้องมีการปรับเปลี่ยนแผนการอีก

นอกจากนี้ เอช แอนด์ เอ็ม ยังยอมรับว่า ปัจจัยในเรื่องค่าเงินโดยเฉพาะการแข็งค่าของสกุลดอลลาร์สหรัฐ ยังเป็นความท้าทายหลักของการดำเนินธุรกิจในปีนี้
เนื่องจากเอช แอนด์ เอ็ม มียอดรายจ่ายส่วนใหญ่เป็นเงินสกุลดอลลาร์สหรัฐ แต่มีรายได้หลักเป็นสกุลเงินยูโรซึ่งอ่อนค่ากว่า อีกทั้งต้นทุนด้านขนส่งและราคาผ้าฝ้ายในปีนี้ยังปรับตัวขึ้นเล็กน้อยอีกด้วย
ซึ่งเป็นไปตามความเห็นของนักวิเคราะห์ที่มองว่า แม้ยอดขายของ เอช แอนด์ เอ็ม ในช่วง 3 สัปดาห์แรกของเดือนมีนาคม แม้จะเติบโตขึ้น 9% แต่ก็ยังต่ำกว่าที่ควรจะเป็น
เมื่อเทียบกับยอดขายที่เติบโตถึง 15% ในช่วงเดือนธันวาคมปีที่ผ่านมา ถึงกุมภาพันธ์ปีนี้ ขณะเดียวกันก็มีรายจ่ายส่วนใหญ่ในประเทศที่ค่าเงินแข็งอย่างสหรัฐ จึงส่งผลกระทบต่อกำไรของบริษัท
ซึ่ง นายคาร์ล โยฮาน แพร์ลสัน ซีอีโอ เอช แอนด์ เอ็ม ยอมรับว่า ช่วงฤดูใบไม้ผลิปีนี้ยอดขายไม่ดีอย่างที่คิด เนื่องจากต้องเผชิญกับการแข่งขันจากคู่แข่ง เช่น อินดิเท็ก (Inditex) ในตลาดโลก
และเชนร้านค้าปลีกแฟชั่นจากไอร์แลนด์ อย่าง ไพรมาร์ก (Primark) ที่มีฐานในตลาดยุโรป รวมถึงเทรนด์การช็อปสินค้าแฟชั่นทางออนไลน์
ที่ทำให้บริษัทต้องหันไปลงทุนเพิ่มในช่องทางออนไลน์ และเพิ่มไลน์สินค้าใหม่ ดีไซเนอร์ใหม่ ไปจนถึงการสร้างแบรนด์คอส “COS” เพื่อขยับขึ้นไปจับตลาดแฟชั่นไฮเอนด์


“แม้ค่าเงินดอลลาร์สหรัฐจะกระทบต่อต้นทุนการหาสินค้าจากสหรัฐ แต่บริษัทมั่นใจว่าจะยังสามารถคงจุดขายเรื่องความคุ้มค่าเอาไว้ได้ในทุกตลาดและทุกช่องทาง”
อย่างไรก็ตาม ซีอีโอ เอช แอนด์ เอ็ม ระบุว่า จากนี้มีแผนจะเปิดขายเสื้อผ้าทางออนไลน์ในหลาย ๆ ประเทศ อาทิ โปรตุเกส เบลเยียม สวิตเซอร์แลนด์ รวมถึงเกือบทุกประเทศในภูมิภาคยุโรปตะวันออก
รวมไปถึงการเปิดร้านเฟอร์นิเจอร์และอุปกรณ์ตกแต่งบ้านอีก 100 สาขา หลังจากที่ก่อนหน้าที่ได้แตกไลน์สินค้าชุดกีฬาและขยายไลน์รองเท้าไปแล้ว

MThai News

แหล่งที่มา
