เบรคหัวทิ่ม! เพิ่ม  ค่าเเรงขั้นต่ำ  360 บาท หากไตรภาคี เคาะจริง! หวั่นทำธุรกิจขาดทุน
นายวัลลภ วิตนากร รองประธานสภาอุตสาหกรรมแห่งประเทศไทย หรือ ส.อ.ท.  เปิดเผยว่า คณะกรรมการสมานฉันท์แรงงานไทย หรือ คสรท. ได้มีการเสนอให้ปรับขึ้นค่าแรงขั้นต่ำจากวันละ 300 บาทเป็นวันละ 360 บาท
เพราะที่ผ่านมาประเทศไทย มีค่าครองชีพสูงขึ้นตามลำดับ และมองว่าเรื่องดังกล่าวเป็นหน้าที่ ของคณะกรรมการไตรภาคี ที่จะกำหนดค่าแรงในปี 2559 ใหม่ อย่างไรก็ดี นายวัลลภ มองว่า ตัวเลขที่เสนอมีการปรับขึ้นถึง 20% ซึ่งเห็นว่าเป็นอัตราที่สูงเกินไป
ซึ่งคณะกรรมการไตรภาคีจะต้องพิจารณาแนวทางให้ รอบคอบหากจะมาการปรับค่าเเรงขึ้นจริง เพราะอาจจะกระทบต่อ ธุรกิจที่เพิ่งปรับตัวรับมือค่าแรง 300 บาทต่อวัน ไปช่วงก่อนหน้านี้
รวมทั้งกลุ่มนี้ ก็เป็นธุรกิจที่ไม่ได้มีกำไรมากนัก อาจเกิดปัญหา การขาดทุนทางธุรกิจ และเกิดการปิดกิจการ เนื่องจากภาพรวมของเศรษฐกิจในประเทศก็ไม่ได้มีเเนวโน้มการฟื้นตัวที่ชัดเจนมากนัก
อย่างไรก็ตาม นายวัลลภอัตรา ค่าแรง 300 บาทต่อวันในขณะนี้ของไทยถือว่าเป็นระดับค่าแรงที่อยู่ระดับแพง เมื่อเทียบกับเพื่อนบ้าน จึงทำให้อุตสาหกรรมที่ใช้แรงงานจำนวนมา ทยอยปรับตัวด้วยการหันไปลงทุนยังประเทศเพื่อนบ้านแทน

MThai News
