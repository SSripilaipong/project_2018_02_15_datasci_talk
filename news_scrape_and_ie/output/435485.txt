‘ฟิตเนส เฟิรส์ท ‘ทุ่ม1,000ล้านปีนี้  รีโนเวทและเปิดสาขาใหม่ หวังเพิ่มยอดสมาชิก
มร. มาร์ค บูคานันท์ กรรมการบริหาร บริษัท ฟิตเนส เฟิรส์ท (ประเทศไทย) จำกัด  เปิดเผยว่า ได้วางงบลงทุน เพื่อการขยายสาขาใหม่ สำหรับแผนการดำเนินงานในปี2558 ได้ทุ่มงบลงทุน 743 ล้านบาท
เพื่อปรับปรุงสาขาปัจจุบันให้เป็นตามแนวทางใหม่ จำนวน 12 สาขา มูลค่า 303 ล้านบาท และเปิดสาขาใหม่อีก 5 สาขา มูลค่า 440 ล้านบาท

ได้แก่ 1.สาขา เดอะ คริสตัล เอสบี ราชพฤกษ์ 2.สาขา แพลตตินั่ม เอไอเอ แคปิตอล เซ็นเตอร์ 3.สาขาเซ็นทรัล พระราม2 4.สาขา เดอะ คริสตัล รามอินทรา และ 5.สาขาพรอมินาด รามอินทรา (ย้ายจากสาขาแฟชั่นไอส์แลนด์) รวมเป็น 29 สาขาในปีนี้
เนื่องจาก ภาพรวมของธุรกิจสถานออกกำลังกายปัจจุบันว่า สถานออกกำลังกายในประเทศไทยมีมูลค่าตลาดรวมประมาณ 5,000 ล้านบาท มีผู้ประกอบการทั้งรายเล็กรายใหญ่จำนวนกว่า 480 แห่ง ให้บริการลูกค้า ทั่วประเทศประมาณกว่า 200,000 คน
และคาดว่ามีแนวโน้มจำนวนผู้ใช้บริการสถานออกกำลังกายในประเทศเพิ่มขึ้น 10-20 % ทุกปี โดยภายในสิ้นปี 58 นี้ คาดว่าจะมีสมาชิก ฟิตเนส เฟิรส์ท ทั่วประเทศไทยรวม 6 ล้านคน เพิ่ม 12% จาก 75,000 คนโดย 65% เป็นสมาชิกที่เล่นกับครูฝึกส่วนตัว
นอกจากนี้ ฟิตเนส เฟิรส์ท ได้ทุมงบลงทุน 250 ล้านบาท ซึ่งเป็นกลยุทธ์ด้านดิจิทัล แพลทฟอร์ม ในการพัฒนาแอพพลิเคชั่น CustomFit ที่ให้ความรู้และสอนการออกกำลังกาย
โดยสามารถออกแบบโปรแกรมที่เฉพาะกับแต่ละบุคคลได้ มีวิดีโอออกกำลังกายถึง1,000 ชุด เก็บข้อมูลการออกกำลังกายและเชื่อมต่อกับแผนการออกกกำลังกายหรือเทรนเนอร์ได้

MThai News
