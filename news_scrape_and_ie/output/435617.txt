18 หุ้นเด็ดดวง! คัดมาเเล้ว กลุ่มรับผลดีใช้ ม.44  ดัชนีระยะสั้นฟื้นต่อ ลุ้นทดสอบ 1,530 จุด
นักวิเคราะห์มองดัชนีหุ้นไทยมีจังหวะฟื้นตัวต่อในระยะสั้น โดยมีระดับสำคัญอยู่ที่ 1,530 จุด  ด้านเทคนิคมีสัญญาณซื้อชัดเจน อย่างไรก็ตามอาจมีแรงขายทำกำไรบ้างช่วงก่อนหนุดยาว การลงทุนเก็งกำไรกลุ่มที่เกี่ยวข้องกับนโยบายภาครัฐฯ

ซึ่งอาจได้รับผลดีจากการใช้ ม.44  โดยหุ้นเด่นที่ได้รับการคัดเลือกมาจากบทวิเคราะห์ ทั้งหมด 18 ตัว ที่คาดว่าจะสามารถทำกำไรให้นักลงทุนได้ในระยะนี้  อาทิ BJCHI – ITD – TASCO – WHA – SPALI – PS – SCC – CK – STEC -SEAFCO – RCL -EA – SAMART – TPIPL – KBANK – AOT – BANPU และ ABICO

นำโดย  บล.เมย์แบงก์ กิมเอ็ง (ประเทศไทย)  ระบุในบทวิเคราะห์ ( 1 เม.ย.) คงมุมมองการลงทุนเป็น “กลาง” วันที่ 10 แนวต้านบริเวณ 1,530-1,535 จุด ยังไม่น่าจะผ่านได้ในวันนี้
หลัง SET INDEX ปิดบวกมาตลอด 2 วันราว 25 จุด อีกทั้งต้นสัปดาห์หน้าเป็นช่วงวันหยุดยาวของตลาดหุ้นไทย อาจทำให้นักลงทุนทยอยขายทำกำไรปิดความเสี่ยงดังกล่าว
หากเม็ดเงินทุนต่างชาติไหลกลับเข้าตลาดหุ้นไทย เชื่อว่ากองทุนในประเทศที่ลดน้ำหนักการลงทุนไปก่อนหน้านี้จะกลับมาสะสม/เก็งกำไรหุ้นหลักต่อผลการดำเนินงานในไตรมาส 1/58 เพิ่มเติม
บวกกับเม็ดเงินใหม่จากกองทุนทริกเกอร์ฟันด์ รอบนี้คาดว่าจะระดมทุนได้ราว 5-6 พันล้านบาท มากพอที่จะผลักดัน SET INDEX ให้ไต่ระดับขึ้นไปได้ แม้ว่ามูลค่าการซื้อขายเฉลี่ยต่อวันจะเบาบางเพียง 3.50-4.00 หมื่นล้านบาท/วันก็ตาม
กลุ่มธนาคารจะเป็นสัญญาณชี้นำถึงกระแสเงินทุนต่างชาติในรอบนี้  แนวโน้มผลการดำเนินงานในไตรมาส 1/58 เติบโตจากช่วงเดียวกันของปีก่อนและไตรมาสก่อนแม้ว่าจะไม่เติบโตเด่น
แต่ Downside risk ของประมาณการกลุ่มธนาคารก็เป็นไปอย่างจำกัด อีกทั้งราคาหุ้นปรับฐานลงมาสะท้อนภาพรวมผลการดำเนินงานที่เติบโตในระดับต่ำไปแล้ว อาจเกิดเป็นช่องว่างของการเข้ามาเก็งกำไรผลการดำเนินงานไตรมาส 1/58 ได้ หากเกิด Positive Surprise
กลยุทธ์การลงทุนแนะนำ  “นักลงทุนที่เก็งกำไรหุ้นเป้าหมายไปก่อนหน้านี้ อาจพิจารณาขายทำกำไรบางส่วนบริเวณ 1,530 จุด +/- กลับมาถือเงินสด เพื่อรอเข้าเก็งกำไรรอบใหม่ เมื่อราคาหุ้นเป้าหมายย่อตัว” หรือยังคงใช้กลยุทธ์ “ขึ้นแรงขาย / ลงแรงซื้อ” เช่นเดิม
Top Pick in Q2/15: ITD / TASCO / TPIPL/ WHA
Accumulative Buy: BJCHI/WHA


บล.ธนชาต  ระบุในบทวิเคราะห์ (1 เม.ย.) ว่า แนวโน้ม SET ระยะสั้นมีจังหวะ “ฟื้นตัว” ต่อไปที่เป้าหมาย 1,530 (อาจมีแรงขายทำกำไรบ้าง) และถัดไป1,550 จุด จาก 1) ยกเลิกกฎอัยการศึก หนุนกลุ่มท่องเที่ยว 2) การเข้าซื้อของ Trigger Fund 5-6 พันล้านบาท
3) สภาพคล่องในประเทศระดับสูง ดุลบัญชีเดินสะพัดเกินดุล US$3.5 พันล้าน 4) เจรจา Charter Flight บินต่อหนุนกลุ่มการบิน และ 5) SET เกิดสัญญาณ Morning Star เป็นสัญญาณ “กลับตัว” ทางเทคนิค ตั้งแต่ต้นสัปดาห์
หุ้นกลุ่มรับเหมาฯ และเกี่ยวข้องกับนโยบายภาครัฐฯ อาจได้รับผลดีจากการใช้ ม.44 เนื่องจากทำให้กระบวนการในลงทุนกระชับ และใช้กระตุ้นเศรษฐกิจได้ดีขึ้น
แนะนำ “ซื้อ” กลุ่มรับเหมาฯ  วัสดุก่อสร้าง SCC, CK, STEC และ SEAFCO กลุ่มที่ลงทุนเกี่ยวกับพลังงานทางเลือก EA, SAMART และ TPIPL กลุ่มท่องเที่ยว AOT รวมถึงกลุ่มหุ้นใหญ่ KBANK

บล.เอเซีย พลัส  ระบุในบทวิเคราะห์ (1 เม.ย.) ว่าเงินเฟ้อเดือน มี.ค. ติดลบเป็นเดือนที่ 3 น่าจะหนุนให้ดอกเบี้ยฯ ลดลงต่อในการประชุมรอบถัดไปถือเป็น Sentiment เชิงบวกต่อผู้พัฒนาบ้านขาย (SPALI, PS)
แม้ภาพใหญ่ยังถูกกดดันจากประเด็นการเมืองและเศรษฐกิจที่ฟื้นตัวล่าช้า วันนี้เลือก RCL (FV@B12) เป็น Top Pick ดัชนีขนส่งสินค้าตู้คอนเทนเนอร์ เพิ่มขึ้นสูงถึง 4%wow และยังได้ประโยชน์จากราคาน้ำมันที่ต่ำในระดับปัจจุบัน

บล.กรุงศรี  ระบุในบทวิเคราะห์ (1 เม.ย.) คาดการณ์มุมมองทางเทคนิค ดัชนีตลาดที่เพิ่มขึ้นเมื่อวานนี้ได้ผ่านเส้นค่าเฉลี่ยระยะสั้น 10 วันเป็นวันแรกจากที่ปรับลงเมื่อ 5 สัปดาห์ก่อนหน้า
แสดงให้เห็นว่าสัญญาณ a bullish divergence ได้เกิดขึ้นแสดงให้เห็นว่าตลาดกำลังเกิดสัญญาณซื้อชัดเจนแล้ว  แนวโน้มของตลาดจะเคลื่อนไหวที่กรอบแนวรับ 1,512-1,538
หุ้นที่เลือกวันนี้มีโอกาสปรับขึ้น  แนะนำซื้อเก็งกำไร BANPU และ ABICO

MThai News

แหล่งที่มา
