มั่นใจแก้ไขได้  ‘ประจิน’ เตรียมเดินสายชี้แจง กรณี  ICAO
พล.อ.อ.ประจิน จั่นตอง รัฐมนตรีว่าการกระทรวงคมนาคม เปิดเผยว่า  ความคืบหน้าการแก้ปัญหามาตรฐานด้านการบินของประเทศไทย ขณะนี้เหลือเวลาอีก 60 วัน ในการเเก้ปัญหา
หลังจากที่ องค์การการบินพลเรือนระหว่างประเทศ (ICAO) ได้ออกมาเตือน เกี่ยวกับระบบการทำงานและการจัดการของกรมการบินของไทย ซึ่งจะมีการปรับทั้งโครงสร้างการทำงาน พัฒนาบุคคลากร กระบวนการทำงานต่างๆ

ส่วนในวันพรุ่งนี้ (3 มี.ค.) จะมีความชัดเจนว่าญี่ปุ่นจะทบทวนมาตรฐานด้านการบินของไทยอย่างไร ก่อนจะมีการแถลงข่าวให้ทราบ ซึ่งมีแนวโน้มที่ดีหลังพูดคุยกับประเทศญี่ปุ่นแต่ไม่อยากให้รายละอียดไปมากกว่านี้ เพราะต้องให้เกียรติประเทศญี่ปุ่นที่จะเป็นผู้ตัดสินใจ
นอกจากนี้ กรณีมีข่าวทางการจีนของดเที่ยวบินนั้น ทางการจีนมีปัญหาเรื่องการจราจรการบินที่คับคั่ง ไม่เกี่ยวกับ ICAO เช่นเดียวกับประเทศเกาหลีใต้ที่ยังไม่มีหนังสือแจ้งเตือนอย่างเป็นทางการ
ทั้งนี้ทางกรมการบินพลเรือนจะเดินสายต่างประเทศเพื่อชี้แจงทำความเข้าใจอย่างต่อเนื่อง โดยในวันที่ 8 เม.ย.นี้จะเดินทางไปประเทศจีน และหลังสงกรานต์จะเดินทางไปยังประเทศออสเตรเลีย เยอรมัน และฝรั่งเศส ซึ่งตนเองมั่นใจว่าจะแก้ปัญหาได้ และมีแผนรองรับไว้แล้ว

MThai News
