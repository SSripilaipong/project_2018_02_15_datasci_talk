ปชช.แห่แลก  ธนบัตร-เหรียญกษาปณ์ สมเด็จพระเทพฯ  วันเเรก
ประชาชนทยอยแลกธนบัตร 100 บาท  เนื่องในโอกาสเฉลิมพระเกียรติ สมเด็จพระเทพรัตนราชสุดาฯ สยามบรมราชกุมารี  ในโอกาสฉลองพระชนมายุ 5 รอบ
เพื่อเป็นการน้อมรำลึกถึงพระมหากรุณาธิคุณและพระราชกรณียกิจนานัปการที่มีต่อปวงชนชาวไทย เช่น เดียวกับการแลกซื้อเหรียญกษาปณ์ที่ระลึก มีประชาชนจำนวนมาก เข้าคิวตั้งแต่ 06.00 น.
โดย กรมธนารักษ์  ต้องเข้ามาแจกบัตรคิว และ จำกัดจำนวนการซื้อ ขณะที่การจำหน่าย แสตมป์ ไปรษณีย์ไทยสาขาสามเสน มีประชาชนทยอยมาซื้อไปรษณียากรที่ระลึกชุด 60 พรรษา อย่างต่อเนื่อง ซึ่งกำหนดให้ซื้อไม่เกินคนละ 10 ชุด
เนื่องจากปริมาณแสตมป์ใกล้หมด โดยไปรษณีย์ สาขาสามเสน ซึ่งราคาจำหน่ายดวงละ 5 บาท แผ่นชีทที่ระลึก ราคา 15 บาท และซองราคา 13 บาท

สำหรับ ประชาชนที่สนใจยังคงสามารถติดต่อ แลกพันธนบัตรดังกล่าวได้ที่ธนาคารพาณิชย์ทุกแห่งพร้อมกันทั่วประเทศ ตั้งแต่วันนี้เป็นต้นไป
โดยมีการจัดพิมพ์จากธนาคารแห่งประเทศไทย ทั้งสิ้น 10 ล้านฉบับส่วนธนาคารไทยพาณิชย์ ให้ซื้อไม่เกิน 2 ฉบับ ที่สำนักงานใหญ่หมดแล้วตั้งแต่ช่วงสาย
ส่วนธนาคารกรุงเทพ ให้ซื้อได้คนละ 1 ฉบับ หมดไปตั้งแต่ช่วงเช้าเช่นกัน และ ธนาคารกสิกรไทย จำกัดคนละไม่เกิน 2 ฉบับเท่านั้น ซึ่งส่วนใหญ่ไม่เพียงพอกับความต้องการของประชาชนที่ต้องการสะสมธนบัตรไว้เป็นที่ระลึก

ติดตามข่าวสาร การเงิน-การคลังทั้งหมด ได้ที่นี่ >>>>>>>>>>>>>>>>

MThai News
