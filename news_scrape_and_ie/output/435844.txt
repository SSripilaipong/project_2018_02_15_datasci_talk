ลุ้น!  กบง. ลดราคา แอลพีจี  สัญญาณชัด 30 สต. ตามราคาตลาดโลกลดลง
การประชุมคณะกรรมการบริหารนโยบายพลังงาน (กบง.)  วันที่ 3 เม.ย.นี้ ที่มี  นายณรงค์ชัย อัครเศรณี รมว.พลังงาน  เป็นประธาน จะมีการพิจารณาวาระสำคัญคือ การประกาศราคาก๊าซหุงต้ม (แอลพีจี) ในเดือน เม.ย. ซึ่งมีโอกาสที่จะปรับลดราคาแอลพีจีลง
ขณะที่ราคาแอลพีจีในตลาดโลกที่จะนำมา คำนวนราคาขายปลีกเดือนนี้ อยู่ที่ระดับ 460 เหรียญสหรัฐ/ตัน ลดลงจากเดือนที่ผ่านมา ราว 20 เหรียญสหรัฐ/ตัน คิดเป็นราคาขายปลีกที่จะลดลง ราว 30 สตางค์/กก.

นอกจากนี้ แหล่งข่าวจากกระทรวงพลังงาน ยังเปิดเผยว่า สำนักงานนโยบายเเละเเผนพลังงานหรือ สนพ. จะเสนอให้ที่ประชุมพิจารณาใน 2 แนวทาง
เเนวทางที่ 1. การปรับลดราคา แอพพีจี ลง 30 สตางค์/กก. ตามราคาในตลาดโลก เพื่อให้ประชาชน ได้รับรู้ถึงระบบราคาที่ลอยตัวและสะท้อนต้นทุนที่แท้จริง
ส่วนเเนวทางที่ 2. ตรึงราคา แอลพีจีไว้ที่ 24.16 บาท/กก. เเต่เพิ่มการจัดเก็บเงินเข้ากองทุนน้ำมันเชื้อเพลิง เพื่อสะสมรายได้ไว้ในบัญชีเฉพาะ
อย่างไรก็ตาม นายณรงค์ชัย กล่าวว่า จะพิจารณาราคาแอลพีจีเพื่อสะท้อนราคาตลาดโลกตามนโยบายการลอยตัว แต่จะลดลงหรือไม่ ไม่อยู่ในมติที่ประชุม

ติดตามข่าวสาร ราคาแอลพีจีย้อนหลัง ทั้งหมดได้ที่นี่>>>>>>>>>>

MThai News
