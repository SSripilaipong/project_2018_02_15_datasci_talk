‘ไทยพาณิชย์’สำรองเงินATMช่วงสงกรานต์ 35,000 ล้านบาท และงดค่าธรรมเนียมถอนข้ามเขต
รายงานข่าวจาก ธนาคารไทยพาณิชย์ แจ้งว่า ธนาคารฯได้สำรองเงินสดสำหรับสาขา และเครื่องเอทีเอ็มทั่วประเทศเพื่อรองรับการใช้บริการของลูกค้าในช่วงเทศกาลสงกรานต์ ปี 2558 เป็นจำนวนเงิน 35,000 ล้านบาท

ซึ่งเท่ากับปีที่แล้ว โดยแบ่งเป็นในเขตกรุงเทพมหานคร 17,500 ล้านบาท และในเขตต่างจังหวัด17,500 ล้านบาท รวมถึง ธนาคารยังได้ยกเว้นค่าธรรมเนียม สำหรับบัตรเอทีเอ็มธนาคารไทยพาณิชย์
ที่ทำรายการถอนเงินสดข้ามเขตผ่านตู้เอทีเอ็มของธนาคาร หรือฝากเงินสดข้ามเขตผ่านเครื่องฝากเงินอัตโนมัติ(CDM) ของธนาคารในช่วงวันหยุดยาวตั้งแต่วันที่ 13 – 19 เมษายน 2558 นี้
ปัจจุบันธนาคารมีสาขาทั้งสิ้น 1,200 สาขา (update ณ มี.ค. 58 ) มีเครื่องเอทีเอ็มรวม 9,642 เครื่อง (update ณ ก.พ. 58 )


MThai News

ขอบคุณรูปภาพจาก – scbmarketing
