ไม่เเจ่ม!  ซัมซุง  เผยกำไร Q1/15 หด 31% ยอดขายสมาร์ทโฟนร่วง แต่ยังมีชิพคอมพิวเตอร์และจอภาพเข้าหนุน
รายงานจาก  ซัมซุงอิเล็กทรอนิกส์  เปิดเผยว่า ผลประกอบการไตรมาสแรกปี 2015 มีกำไรจากผลการดำเนินงานลดลงราว 31% มาอยู่ที่ 5.9 ล้านล้านวอน (5.4 พันล้านดอลลาร์) แต่ยังอยู่ในระดับที่สูงกว่าที่นักวิเคราะห์คาดการณ์ไว้ที่ 5.5 ล้านล้านวอน
หลังยอดขายชิพคอมพิวเตอร์และจอภาพ เข้ามาชดเชยยอดขายสมาร์ทโฟนที่ลดลง ยอดขายเม็มโมรี่ชิพที่ใช้งานในอุปกรณ์สื่อสาร และเซิร์ฟเวอร์
ทำให้ผลการดำเนินงานซัมซุงออกมาดีกว่าที่คาดการณ์ไว้ การลดงบประมาณในการทำการตลาดสมาร์ทโฟนเป็นปัจจัยหนึ่งที่ทำให้ผลประกอบการซัมซุงออกมาดีกว่าที่คาด และจะต่อเนื่องไปถึงไตรมาส 2′
ส่วนมุมมองของนักวิเคราะห์  ที่เอชเอ็มซีอินเวสท์เมนท์ซิเคียวริตี้ส์ คาดว่า ในไตรมาสดังกล่าว ยอดขายของซัมซุงลดลง 12% มาอยู่ที่ 47 ล้านล้านวอน
ต่ำกว่าที่นักวิเคราะห์ส่วนใหญ่คาดการณ์ไว้ที่ 50.1 ล้านล้านวอน ขณะที่การแจ้งผลประกอบการหลังสอบทานแล้วจะมีขึ้นในช่วงกลางเดือนนี้
ติดตามข่าวการตลาด ทั้งหมดที่นี่>>>>>>>>>>>
MThai News

แหล่งที่มา
