บีทีเอส- รถไฟใต้ดิน จัดกิจกรรม  ให้’ผู้สูงอายุ’นั่งฟรีตลอด  สงกรานต์  13 – 15 เม.ย. นี้
บริษัท รถไฟฟ้ากรุงเทพ จำกัด (มหาชน) (BMCL) ผู้ให้บริการรถไฟฟ้า MRT  ร่วมฉลองเทศกาลสงกรานต์ 2558 จัดกิจกรรมสร้างความสุขในช่วงวันสงกรานต์ วันผู้สูงอายุ และวันครอบครัวแห่งชาติ ให้ผู้โดยสารที่มีอายุ 60 ปีขึ้นไป โดยสารรถไฟฟ้า MRT ฟรี! ตลอดระยะเวลาให้บริการ ระหว่างวันที่ 13 – 15 เมษายนนี้ เพียงแสดงตนที่ห้องออกบัตรโดยสารทั้ง 18 สถานี
นอกจากนั้น บีทีเอส ยังได้จัดกิจกรรม “สงกรานต์รื่นเริง ผู้สูงอายุ 60 ปีขึ้นไป นั่งรถไฟบีทีเอสฟรี” เพื่อส่งเสริมสถาบันครอบครัวให้บุตรหลานได้พาผู้สูงอายุนั่งรถไฟไปท่องเที่ยวตามสถานที่ต่างๆ ระหว่างวันที่ 13 – 15 เมษายนนี้ ตั้งแต่ 06.00 น. ถึง 00.00 น. เพียงแสดงบัตรประชาชน แก่พนักงานสถานี เพื่อขอรับคูปองโดยสารรถไฟฟ้าบีทีเอสฟรี ที่ห้องจำหน่ายตั๋วทุกสถานี รวมทั้งสถานีส่วนต่อขยาย
ทั้งนี้เพื่อเป็นการส่งเสริมสถาบันครอบครัว ให้บุตรหลาน ได้พาผู้สูงอายุนั่งรถไฟฟ้า ไปท่องเที่ยวยังสถานที่ต่างๆ ในเส้นทางรถไฟฟ้าได้อย่างสะดวก และรวดเร็ว โดยจะจัดเจ้าหน้าที่ คอยดูแลอำนวยความสะดวก ให้เข้าออกในระบบได้อย่างปลอดภัย โดยผ่านประตูพิเศษ


ติดตามข่าวสาร รถไฟฟ้าใต้ดินทั้งหมด ที่นี่>>>>>>>>>>

MThai News
