กกร. หั่นเป้าส่งออก ปีนี้เหลือโตไม่เกิน1%ส่วนจีดีพีคงเดิมระดับ 3.5%
ที่ประชุม คณะกรรมการร่วมภาคเอกชน 3 สถาบัน หรือ กกร. ได้แก่  สภาอุตสาหกรรมแห่งประเทศไทย – สภาหอการค้าแห่งประเทศไทย-  และสมาคมธนาคารไทย  เปิดเผยว่า ได้พิจารณาคงเป้าหมายอัตราการเติบโตทางเศรษฐกิจ หรือ จีดีพี ปี 58 ไว้ที่ระดับ 3.5% คงเดิม
แต่ปรับลดการส่งออกทั้งปีเหลือโตไม่เกิน 1% จากเดิมที่คาดการณ์ไว้ว่าจะโตระดับ 3.5% โดย GDP ที่คงเป้าไว้เพราะเนื่องจากทิศทางส่งออกจะลดลงซึ่งเป็นไปตามภาวะเศรษฐกิจโลกแต่ปัจจัยส่งออกเป็นเพียงส่วนหนึ่งของ GDP
ซึ่งพบว่างบประมาณการลงทุนของภาครัฐจะเห็นผลช่วงไตรมาส 3- 4 ขณะที่การท่องเที่ยวที่โต 29% จะเป็นปัจจัยหลักฟื้นฟูเศรษฐกิจไทย

ซึ่งที่ประชุม เผยว่า แม้ว่าการท่องเที่ยวจะมีปัญหาเรื่ององค์การการบินพลเรือนระหว่างประเทศไทย หรือ ไอซีเอไอ เป็นปัญหาระยะสั้น ยังเชื่อมั่นว่าตลอดปีนี้จะมีนักท่องเที่ยวเข้าไทยไม่ต่ำกว่า 28 ล้านคน
งบประมาณรัฐที่มีการเบิกจ่ายก็น่าจะเห็นผลและเอกชนก็จะมีการลงทุนตามมากกร.จึงมอง GDP ยังเป็นภาพบวกอยู่ ส่วนส่งออก 2 เดือนที่ต่ำและแนวโน้มส่งออกหลายประเทศก็ยังไม่ฟื้นตัวยกเว้นสหรัฐอเมริกาจึงยังมีแนวโน้มไม่สู้ดี
ขณะเดียวกันที่ประชุมกกร. เตรียมหารือแนวทางที่จะไปหารือร่วมกับม.ร.ว.ปรีดิยาธร เทวกุล รองนายกรัฐมนตรี ในวันที่ 9 เม.ย. เช่น แนวทางมาตรการกระตุ้นเศรษฐกิจเพิ่มเติม การเบิกจ่ายของภาครัฐ การส่งเสริมการลงทุนภาคเอกชน การกระตุ้นกำลังซื้อของภาคประชาชน โดยเฉพาะราคาสินค้าเกษตร
นอกจากนี้จะหารือแนวทางที่จะนำเสนอนายดมิทรี เมดเวเดฟ นายกรัฐมนตรีสหพันธรัฐรัสเซีย ในโอกาสที่จะเดินทางมาเยือนไทยอย่างเป็นทางการ ในวันที่ 7 – 8 เม.ย. นี้
ในฐานะแขกของรัฐบาลไทย ตามคำเชิญของ  พล.อ.ประยุทธ์ จันทร์โอชา นายกรัฐมนตรี  ซึ่งที่ผ่านมาไทย – รัสเซีย มีความสัมพันธ์ร่วมกันที่ดีอยู่แล้ว โดยเฉพาะด้านการท่องเที่ยว การค้า การลงทุน

ติดตามข่าวการค้า-การลงทุนทั้งหมด คลิ๊กเลย>>>

MThai News
