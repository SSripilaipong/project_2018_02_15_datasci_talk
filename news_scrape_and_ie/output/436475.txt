อากาศร้อนทำยอดใช้ไฟพีคสุดเกือบ 3 หมื่นเมกะวัตต์  กฟผ.  เเนะประชาชน ช่วยกันประหยัดไฟ
นายสุนชัย คำนูณเศรษฐ์ ผู้ว่าการการไฟฟ้าฝ่ายผลิตแห่งประเทศไทย หรือ กฟผ.  เปิดเผยว่า ช่วงนี้มีปริมาณการใช้ไฟฟ้าสูงสุด หรือ พีค (Peak) อยู่ที่ 27,056.8 เมกะวัตต์
ทำลายสถิติการใช้ไฟฟ้าสูงสุดปีที่ผ่านมา ที่ 26,942.1 เมกะวัตต์ เมื่อวันที่ 23 เมษายน 2557 โดยสาเหตุสำคัญมาจากสภาพอากาศที่ร้อนอบอ้าว

โดยวันนี้มีอุณหภูมิสูงถึง 36.4 อาศาเซลเซียส ดังนั้น จึงขอให้ประชาชนช่วยกันประหยัดไฟฟ้า ตามมาตรการเดินหน้าประเทศไทย ลดใช้พลังงาน คือ ล้างแอร์หน้าร้อน ปิดไฟดวงที่ไม่ใช้ ปรับแอร์ที่อุณหภูมิ 25 องศาเซลเซียส
และหากปรับอุณหภูมิเพิ่ม 1 องศาเซลเซียส จะช่วยประหยัดไฟฟ้าลงได้ ร้อยละ 10 พร้อมปลดปลั๊กไฟที่ไม่ใช้ เปลี่ยนหลอดไฟประหยัดพลังงาน ซึ่งมาตรการดังกล่าวจะช่วยลดการใช้พลังงานไฟฟ้าของประเทศ และลดค่าใช้จ่ายของประชาชนได้เป็นอย่างดี

ติดตามข่าว’การไฟฟ้าผ่ายผลิต’ ย้อนหลังทั้งหมดได้ที่นี่>>>>>
MThai News
