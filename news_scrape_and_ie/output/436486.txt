กลุ่มนักบินการบินไทย  อ้างเวลาพักผ่อนไม่เพียงพอหวั่นกระทบความปลอดภัย ร้องขอระงับหากไม่เพิ่มเวลาบางเที่ยวบินเสี่ยง
บุคคลที่ใช้ชื่อ  ‘กลุ่มนักบินการบินไทย’ ได้  ส่งหนังสือร้องเรียนไปยัง  อธิบดีกรมการบินพลเรือน  โดยระบุถึงข้อกำหนดของกรมการบินพลเรือนที่ให้นักบิน และลูกเรือมีเวลาพักผ่อนขั้นต่ำ 8 ชั่วโมง ซึ่งขัดกับ  องค์การการบินพลเรือน (ICAO)
ที่กำหนดระยะเวลาพักผ่อน ที่ระบุว่า การกำหนดระยะเวลาพักผ่อนนั้น ต้องมีหลักฐานทางวิทยาศาสตร์มารองรับ และจากการศึกษาของนาซ่าระบุชัดเจนว่า เวลาหลับนอน ของคนทั่วไปต้องไม่น้อยกว่า 8 ชั่วโมง

เทียบกับของไทยได้กำหนด เวลาพักผ่อน8 ชั่วโมง ซึ่งไม่สอดคล้องกับสภาพความเป็นจริง เพราะ  เวลาพักผ่อน 8 ชั่วโมงนั้น ถูกนับตั้งแต่เครื่องบินถึงที่หมายแล้ว 30 นาที, การเดินทางไปที่พัก, นอนหลับ กระทั่งเตรียมทำการบินวันรุ่งขึ้น ทำให้เหลือเวลานอนหลับเพียง 5-6 ชั่วโมงเท่านั้น
ซึ่งอาจส่งผลถึงความปลอดภัยของเที่ยวบินนั้นๆ หนังสือร้องเรียนฉบับนี้ยกตัวอย่าง  ‘เที่ยวบิน TG 419 กรุงเทพฯ-กัวลาลัมเปอร์  ‘โดยออกจากกรุงเทพฯเวลา 19.10 – 22.20 น. และออกเดินทางวันรุ่งขึ้นเวลา 08.05 น. ของเที่ยวบิน TG 420  โดยกลุ่มฯเรียกร้องให้กรมการบินพลเรือนระงับเที่ยวบินดังกล่าว รวมทั้ง TG 425 , TG 426 กรุงเทพฯ-ปีนัง จนกว่าจะมีการแก้ไข เวลาพักผ่อน  เป็น 12 ชั่วโมง
ด้าน  นาย สมชาย พิพุธวัฒน์ อธิบดีกรมการบินพลเรือน (บพ.)  ยอมรับว่า ทราบข่าวเรื่องเวลาพักผ่อนของนักบินบ้างแล้ว และเป็นหนึ่งในโครงการที่จะต้องเข้าไปปรับปรุง โดยเตรียมเข้าไปตรวจสอบเรื่องนี้
ซึ่งต้องใช้เจ้าหน้าที่ผู้เชี่ยวชาญและระยะเวลาดำเนินการ หากพบว่า ระเบียบ บพ.ไม่เป็นไปตามมาตรฐานสากล หรือสายการบินดำเนินการขัดกับระเบียบนี้ ก็จำเป็นต้องเร่งเข้าไปแก้ไข อธิบดีกรมการบินพลเรือน กล่าวอีกว่า ได้รับแจ้งจากการบินไทย
ขณะนี้ประเทศในกลุ่มสหภาพยุโรปได้มีมาตรการเข้มงวดกับการบินไทยที่บินเข้าไปในประเทศดังกล่าวแล้ว โดยมีการตรวจเช็คเครื่องบินเมื่อบินไปถึงจากปีละ 2 ครั้ง เป็น 8 ครั้ง

ติดตามข่าว”การบินไทย”ย้อนหลังทั้งหมดที่นี่>>>
MThai News 
 แหล่งที่มา : TPBS
