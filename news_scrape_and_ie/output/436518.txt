เกษตร ‘รวมมิตร’ ปลูกที่เดียว 10 ชนิด ครึ่งเเสน! เกษตรผสมผสานตามหลักเศรษฐกิจพอเพียงของจริง
เกษตรกร จ.นครปฐม  ใช้วิธีปลูกพืชแบบผสม 10 ชนิด เพียงไร่ครึ่ง แบบเต็มพื้นที่ สลับกันเป็นชั้นๆสลับเก็บผลผลิตหมุนเวียนขาย มีรายได้รายวัน – รายเดือนตลอดปี เฉลี่ยเดือนละ 50,000-60,000 บาท นับได้ว่าเป็นตัวอย่างที่น่าสนใจอย่างมาก เป็นตัวอย่างเกษตรยุคใหม่
ปลูกต้นสักทอง 700 ต้นปลูกเป็นแนวให้ต้นพลูได้เกาะเกี่ยว เจริญเติบโตอย่างรวดเร็ว และสูงตามต้นสัก ให้ผลผลิตมากกว่าการปลูกต้นพลูเกาะต้นทองหลางแบบเดิม
ส่วนทางด้าน  เกษตรกร ชัยยา  บอกว่า ปลูกต้นสักทอง 700 ต้นปลูกเป็นแนวให้ต้นพลูได้เกาะเกี่ยว เจริญเติบโตอย่างรวดเร็ว และสูงตามต้นสัก ให้ผลผลิตมากกว่าการปลูกต้นพลูเกาะต้นทองหลางแบบเดิม
ต้นทองหลางขึ้นรกและไม่ให้ประโยชน์ ส่วนต้นสักใบใหญ่ให้ร่มเงาดี ราคาสูงขึ้นเรื่อยๆ ด้านล่างยังสามารถปลูกส้มโอ มะนาว และใบชะพลูได้เต็มพื้นที่ไร่ครึ่ง รดน้ำให้ปุ๋ยครั้งเดียวก็ถึงพืชทุกชนิด และได้ผลผลิตหมุนเวียนขาย โดยชะพลูเก็บขายได้ทุกวัน วันละ 30-40 กิโลกรัม ส่วนใบพลูให้รายได้ทุกเดือน
ส่วน ร่องสวนปลูกเตยหอม รอบบ้านปลูกผักสวนครัว เช่น พริก กะเพรา โหระพา แมงลัก สะระแหน่ ทั้งหมดใช้ปุ๋ยชีวภาพและสารสกัดธรรมชาติไล่แมลง เก็บขายได้ทุกวัน ส่งให้แม่ค้าในหมู่บ้านไปจำหน่ายในตัวเมืองนครปฐม รวมปลูกพืช 10 ชนิด ให้รายได้เฉลี่ยเดือนละ 50,000-60,000 บาท
สำหรับ  กำนันตำบลแหลมบัว อำเภอนครชัยศรี  ยกสวนนี้เป็นตัวอย่างการทำเกษตรประณีตแบบธรรมชาติ ใช้สารเคมีน้อย ปลูกพืชหลากหลายชนิดในแปลงเดียวกัน ซึ่งช่วยลดต้นทุน ใช้ประโยชน์ที่ดินอย่างเต็มที่ และสร้างรายได้ต่อเนื่อง
เหมาะกับตำบลแหลมบัว ซึ่งเป็นพื้นที่ดินดำน้ำชุ่ม หากเกษตรกรทุกรายยึดแนวทางจะไม่เป็นหนี้ และไม่จำเป็นต้องขายที่ทำกิน 
เกษตรผสมผสานตามหลักเศรษฐกิจพอเพียง
ประชากร 70 เปอร์เซ็นต์ของตำบลแหลมบัว เป็นเกษตรกร ขณะนี้เกินครึ่งหันมาใช้สารชีวภาพมากขึ้น จากเดิมใช้สารเคมีเพียงอย่างเดียว แต่ละรายมีพื้นที่เฉลี่ย 5 ไร่ และกำลังเดินไปสู่ เกษตรผสมผสานตามหลักเศรษฐกิจพอเพียง
เพื่อให้เป็นแหล่งผลิตเกษตรยั่งยืน อาหารปลอดภัยอีกแห่งหนึ่งเรื่องนี้เป็นตัวอย่างที่ดีมากสำหรับ เกษตรผสมผสานตามหลักเศรษฐกิจพอเพียง ที่มีคนทำแล้วเห็นผลผลิต ใช้เคมีน้อยลง ต้นทุนต่ำลงอีกทั้งยังปลอดภัยทั้งผู้ทำและผู้บริโภคอีกด้วย

ติดตาม คอลัมน์108อาชีพ ทั้งหมดได้ที่นี่>>>>>>>>>>>>>>>>

MThai News
แหล่งที่มา สำนักข่าวไทย
