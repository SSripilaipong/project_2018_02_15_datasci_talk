‘สรรพสามิต’  เตือนสงกรานต์นี้ ระวังสุราและยาสูบ ปลอม!
นายสมชาย พูลสวัสดิ์ อธิบดีกรมสรรพสามิต  เปิดเผยว่า ช่วงเทศกาลสงกรานต์ได้มีการจัดโครงการรณรงค์ป้องกันและปราบปรามการลักลอบผลิตจำหน่ายสุราและยาสูบผิดกฎหมาย เนื่องจากเป็นช่วงเทศกาลสำคัญ เเละมีการดื่มสุรามากกว่าช่วงปกติ
ส่วนวันนี้ กรมสรรพสามิตได้ปล่อยขบวนรถเจ้าหน้าที่ชุดเฉพาะกิจสำนักงานตรวจสอบป้องกันและปราบปราม เพื่อร่วมกันตรวจสอบตามแหล่งสถานบริการ ชุมชนและพื้นที่เป้าหมาย ทั้งนี้ หากมีการตรวจสอบพบร้านค้าที่จำหน่ายบุหรี่และสุราที่กระทำความผิดจะดำเนินคดีพร้อมทั้งถอนใบอนุญาตทันที
ซึ่งวันนี้ ได้มีการ แถลงผลรณรงค์ป้องกันและปราบปรามการลักลอบผลิตและจำหน่ายสุรา ยาสูบผิดกฎหมาย ในรอบ 6 เดือน ตั้งแต่ ต.ค. 2557 ถึง มี.ค. 2558

โดยสามารถจับกุมผู้กระทำผิดกฎหมายตาม พ.ร.บ.สุรา, ยาสูบ, ไพ่ และ ภาษีฯ27 รวม 26,254 คดี มูลค่าการเปรียบเทียบปรับกว่า 200 ล้านบาท และผู้กระทำความผิดประเภท บารากู่ 797 คดีสุรายาดอง 7,880 คดี มูลค่ากว่า 53 ล้านบาท
สำหรับการจับกุมผู้กระทำความผิดรอบนี้ พบว่ามีมูลค่าการเปรียบเทียบปรับลดลงกว่ารอบที่แล้วกว่า 30 ล้านบาท โดยหลังจากที่มีการสั่งห้ามนำบารากู่เข้ามาในประเทศไทยพบว่ามีการจับกุมผู้ลักลอบนำเข้าบารากู่ลดลงอย่างต่อเนื่อง
อย่างไรก็ตาม ขอประชาสัมพันธ์การเสียภาษีสรรพสามิตโดยผู้ที่ต้องการต่อใบอนุญาตเดิม สามารถต่อใบอนุญาตได้ที่จุดบริการเคาเตอร์เซอร์วิส สำหรับผู้ที่ต้องการขอใบอนุญาตใหม่เพื่อจำหน่ายสุรา ยาสูบ สามารถติดต่อได้ที่กรมสรรพสามิต
ซึ่งหากประชาชนท่านใดทราบเบาะแสการกระทำผิดเกี่ยวกับสินค้าที่ต้องเสียภาษีสรรพสามิตสามารถแจ้งได้ที่กรมสรรพสามิต หรือสำนักงานสรรพสามิตทุกแห่งทั่วประเทศ หรือ www.excisg.go.th หรือ สายด่วน 1713 ตลอด 24 ชม.

ติดตามข่าว สรรพสามิต ย้อนหลังทั้งหมดที่นี่>>>>>
MThai News
