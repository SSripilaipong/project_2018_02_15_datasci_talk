ดันไม่ขึ้น! ‘ ปรีดิยาธร’  ยอมรับ ส่งออก ปีนี้ 0% ระบุการส่งออกชะลอตัวมานาน
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า ภาคการส่งออกจะอยูที่ 0% เนื่องจากเศรษฐกิจโลกชะลอตัวลง สินค้าไทยบางตัวในส่วนของอุปโภคบริโภคสูญเสียความสามารถในการแข่งขัน เป็นต้น
ซึ่งทางรัฐบาล ได้หาการลงทุนภาครัฐ การเร่งเบิกจ่ายต่างๆ มาช่วยทดเเทน แต่มองว่าจะพึ่งพาการส่งออกเป็นหลักไม่ได้ เนื่องจากในช่วง 3-4 ปีที่ผ่านมาการส่งออกชะลอตัวอย่างต่อเนื่อง ซึ่งหากส่งออกติดลบ 3% จะฉุดจีดีพีอย่างน้อย 1.6%
ทางด้าน เศรษฐกิจไทยในปีนี้รัฐบาลจะเร่งผลักดันให้สามารถเติบโตได้ตามเป้าหมายอย่างแน่นอน โดยจะมีแรงขับเคลื่อนจากการเร่งการเบิกจ่ายงบประมาณการลงทุนของภาครัฐเป็นแรงขับเคลื่อนที่สำคัญ

สำหรับในอีก 2-3 ปีข้างหน้า  อัตราการขยายตัวทางเศรษฐกิจ หรือ จีดีพี  ของไทยจะสามารถเติบโตได้ 5% โดยเป็นผลจากไทยเร่งผลักดันเป็นศูนย์กลางการค้าโลก หรือ อินเตอร์เนชั่นแนลเฮดควอเตอร์ เป็นต้น รวมถึงการเร่งปรับโครงสร้างการผลิตเป็นอุตสาหกรรมใหม่ การเดินหน้าเศรษฐกิจดิจิตอลอิโคโนมี่
อย่างไรก็ตาม การที่มีมาตรา 44 เข้ามาในการบริหารประเทศ แทนกกฎอัยการศึกนั้น จะส่งผลดีต่อการท่องเที่ยวอย่างแน่นอน ซึ่งขณะนี้ทุกคนต้องยอมรับว่าการส่งออกชะลอตัวอย่างต่อเนื่อง
การจะหารายได้เพื่อมาชดเชยการส่งออกที่หายไป คือ ด้านการท่องเที่ยว โดยที่ผ่านมาไทยขาดนักท่องเที่ยวจากยุโรป และสหรัฐ ซึ่งการประกาศใช้มาตราดังกล่าวจะสามารถสร้างความมั่นใจ และดึงดูดให้นักท่องเที่ยวกลับมาได้

ติดตามข่าวการส่งออกย้อนหลังทั้งหมดที่นี่>>>>>>
MThai News
