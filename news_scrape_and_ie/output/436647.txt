นายจ้าง ซึม! บอร์ดค่าจ้างคงค่าแรงขั้นต่ำ300บาทถึงปลายปี58 ก่อนจะเสนอปรับค่าจ้างขั้นต่ำใหม่ 5 รูปแบบ
นายนคร ศิลปอาชา ปลัดกระทรวงแรงงาน  เปิดเผยภายหลังประชุมคณะกรรมการค่าจ้าง ว่าที่ประชุมฯ ได้มีมติให้คงอัตราค่าจ้างขั้นต่ำที่ 300 บาท ไปจนถึงปลายปี 2558 ส่วนแนวทาง การปรับค่าจ้างขั้นต่ำในปี 2559 ที่ประชุมฯ จะทำการเสนอการปรับรูปแบบค่าจ้าง 5 รูปแบบ ได้เเก่
1.ให้อนุกรรมการค้าจ้างจังหวัดเสนอมาตามปกติ 
2.ค่าจ้างลอยตัว ซึ่งขณะนี้อยูระหว่างการศึกษาของสถาบันบัณฑิตพัฒนบริหารศาสตร์(นิด้า) โดยจะสรุปผลการศึกษาเสนอต่อบอร์ดค่าจ้างในเดือนมิ.ย. 
3.ค่าจ้างตามการพัฒนาเศรษฐกิจ 18 กลุ่มจังหวัด 
4.ค่าจ้างตามกลุ่มอุตสาหกรรม 
และ 5.ค่าจ้างในลักษณะผสมผสานหลายรูปแบบ
ทั้งนี้ จะมีการพิจารณาอีกครั้งในเดือน พ.ค. เพื่อให้ได้ข้อสรุปเบื้องต้น และเมื่อผลการศึกษาแล้วเสร็จ จะนำมาสอบถามผู้ที่เกี่ยวข้องอีกครั้งในรูปแบบประชาพิจารณ์ นอกจากนี้ จะใช้โอกาสการปรับค่าจ้างขั้นต่ำในปี 2559 เป็นการปรับเปลี่ยนรูปแบบการขึ้นค่าจ้างในรูปแบบเดิมๆ โดยจะปรับให้เหมาะสมกับสภาพเศรษฐกิจ ค่าครองชีพและระดับความต้องการของแรงงานแต่ละพื้นที่
มองว่าอยากให้มีการปรับขึ้นเป็นลักษณะเปอร์เซ็นต์ จะระดมความคิดจากทุกฝ่ายที่เกี่ยวข้องเข้ามาเพื่อให้ได้รูปแบบที่ดีที่สุด นอกจากนี้ในที่ประชุมยังได้รายงานผลการตรวจแรงงานในสถานประกอบการ 12,229 แห่ง พบว่ามีสถานประกอบการปฏิบัติไม่ถูกต้องโดยจ่ายค่าจ้างไม่ถึง 300 บาท จำนวน 223 แห่ง มีลูกจ้างเกี่ยวข้อง 6,226 คน
ส่วนใหญ่เป็นธุรกิจขนาดเล็ก เช่น ค้าปลีกค้าส่ง ซ่อมรถ เป็นต้น มีลูกจ้าง จำนวน 20 – 49 คน จึงได้กำชับให้เจ้าหน้าที่กรมสวัสดิการและคุ้มครองแรงงานเอาผิดตามกฎหมายคุ้มครองแรงงานโดยมีโทษจำคุกไม่เกิน 6 เดือน ปรับไม่เกิน 100,000 บาท หรือทั้งจำทั้งปรับ
ติดตามข่าวเเรงงาน ย้อนหลังทั้งหมดที่นี่  >>>>>>
MThai News
