สงกรานต์ปีนี้ ไม่คึกคัก หอการค้าไทย  คาดเงินสะพัด 1.19 แสนล้าน ต่ำสุดในรอบ 5 ปี
นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย  เปิดเผยว่า ผลสำรวจพฤติกรรมการใช้จ่ายของผู้บริโภคในช่วงเทศกาลสงกรานต์ปี 2558 คาดว่าจะไม่คึกคักเท่าที่ควร เนื่องจาก ประชาชน ยังกังวล เรื่องเศรษฐกิจในประเทศ ไม่ว่าจะเป็นปัญหาหนี้ครัวเรือน รวมถึงค่าครองชีพสูงที่สูงขึ้น ทำให้ประชาชนจะระมัดระวังการจับจ่ายใช้สอยมากยิ่งขึ้น

และคาดว่าปีนี้จะมีเงินสะพัดในช่วงสงกรานต์อยู่ที่ราว 1.19 แสนล้านบาท หรือขยายตัวประมาณ 2% ซึ่งต่ำที่สุดในรอบ 5 ปีที่ผ่านมา จากปกติจะอยู่ที่ราว 4 % และเติบโตสูงสุดถึง 10.4% เมื่อปี 2556
ส่วนบุคคลที่ประชาชนต้องการรดน้ำดำหัวมากที่สุดคือ พล.อ.ประยุทธ์ จันทร์โอชา นายกรัฐมนตรี ร้อยละ 65 รองลงมาคือ น.ส.ยิ่งลักษณ์ ชินวัตร อดีตนายกรัฐมนตรี ร้อยละ 13.4 นายอภิสิทธิ์ เวชชาชีวะ ร้อยละ 9.9 พ.ต.ท.ทักษิณ ชินวัตรร้อยละ 7.6 และ นายชวน หลีกภัย ร้อยละ 3.8
ติดตามข่าวสงกรานต์58ทั้งหมดที่นี่>>>>>>>>>>>>>>>>>
MThai News
