ก.พาณิชย์ เผาทำลายสินค้าลอกเลียนแบบสินค้าแบรนด์เนม ในคดีละเมิดทรัพย์สินทางปัญญา เกือบล้านชิ้น

วันนี้ (9 เม.ย.) ที่สถานีขนส่งสินค้าคลองหลวง ต.คลองสี่ อ.คลองหลวง จ.ปทุมธานี กรมทรัพย์สินทางปัญญา ร่วมมือกับสำนักงานตำรวจแห่งชาติ กรมสอบสวนคดีพิเศษ กรมศุลกากร และภาคเอกชนเจ้าของทรัพย์สินทางปัญญาได้จัดพิธีทำลายของกลาง คดีละเมิดทรัพย์สินทางปัญญาที่คดีถึงที่สุดแล้ว มีจำนวนของกลางทั้งสิ้น 973,202 ชิ้น ประมาณ 3,414 คดี คิดเป็นมูลค่าความเสียหายทั้งหมด รวม3,767,485,000 บาท ซึ่งมีมูลค่าความเสียหายมากที่สุดเท่าที่ผ่านมา
ทั้งนี้มีสินค้าลอกเลียนแบบสินค้าแบรนด์เนมหลายประเภท เช่น เสื้อผ้า นาฬิกา กระเป๋า รองเท้า กล้องดิจิดอล อุปกรณ์คอมพิวเตอร์ อุปกรณ์อะไหล่รถยนต์ เกมส์ เข็มขัด เครื่องสำอาง เครื่องประดับ ของเล่น วิทยุเป็นต้น และหลังจากที่มีการทำลายเสร็จ เจ้าหน้าที่จะนำของกลางทั้งหมดไปเผาลายที่ จ.สมุทรปราการต่อไป
MThai News
ขอบคุณภาพจาก ข่าวสดออนไลน์



