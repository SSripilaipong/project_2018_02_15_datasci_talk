พายุฤดูร้อน ถล่ม สวนทุเรียน ใน อ.ขลุง จ. จันทบุรี  ล้มระเนระนาดประเมินความ เสียหาย นับล้านบาท
วันนี้ (10 เม.ย. 58) มีรายงานว่า เมื่อวันที่ 8 เม.ย. 58 หลังจากเกิดพายุลมกระโชกแรงและมีฝนฟ้าคะนองอย่างหนักนั้น ทำให้สวนทุเรียนใน อ.ขลุง จ.จันทบุรี ได้รับความเสียหายอย่างหนัก มีต้นทุเรียนอายุกว่า 30 ปี จำนวนกว่า 20 ต้น ล้มระเนระนาดลูกหล่นเกลื่อนพื้น ประเมินความเสียหายนับล้านบาท
ทั้งนี้ นายมานะ เฉลิมพงษ์ อายุ 60 ปี ผู้ประสบเหตุ เล่าว่า เมื่อช่วงเย็นวันที่ 8 เม.ย. เวลาประมาณ 15.00 น. ได้เกิดฝนตกอย่างหนักและมีพายุพัดกระหน่ำอย่างรุนแรง พอพายุฝนสงบตนจึงเข้าไปตรวจดูในสวนพบต้นทุเรียนกว่า 20 ต้นถูกลมพายุพัดโค่น ซึ่งแต่ละต้นเป็นทุเรียนขนาดใหญ่อายุประมาณ 30 ปี โดยจะสามารถเก็บขายได้ในวันที่ 5-10 พ.ค.นี้ หรืออีก 1 เดือนข้างหน้า แต่กลับเสียหายจากพายุ นับเป็นความเสียหายที่รุนแรงที่สุด ซึ่งมูลค่าความหายเฉพาะทุเรียนน่าจะเกิน 1 ล้านบาท
อย่างไรก็ตาม องค์การบริหารส่วนตำบลวังสรรพรส ร่วมกับ นายสมบัติ สุขคีรี ผู้ใหญ่บ้านหมู่ 4 จะเดินทางมาร่วมตรวจสอบความเสียหาย เพื่อเสนอไปยังหน่วยงานที่รับผิดชอบหาหางช่วยเหลือ
ขอบคุณข้อมูล/ภาพ  ThaiPBS
MThai News
