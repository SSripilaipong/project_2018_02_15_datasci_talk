นทท. สงกรานต์ปีนี้พุ่ง 7.3 แสนคนจากเป้า 6.5 แสนคน  รมช.คค.  มั่นใจไร้ปัญหาคนตกค้าง
นายอาคม เติมพิทยาไพสิฐ รัฐมนตรีช่วยว่าการกระทรวงคมนาคม  เปิดเผยกับสำนักข่าว ไอ.เอ็น.เอ็น. ว่า ทางกระทรวงคมนาคมได้เตรียมรถเพื่อรองรับประชาชนที่เดินทางกำลังจากการท่อง เที่ยวเทศกาลสงกรานต์แล้ว
พร้อมมั่นใจว่าไม่มีปัญหาผู้โดยสารตกค้างอย่างแน่นอน ซึ่งในส่วนของ บริษัท ขนส่ง จำกัด หรือ บขส. ได้เตรียมรถเที่ยวเสริมไว้ 1,300 คัน และคาดว่าประชาชนจะเดินทางเข้ากรุงเทพมากที่สุดในเวลา 04.00 – 05.00 น.ของวันนี้
ขณะที่ในส่วนขององค์การขนส่งมวลชนกรุงเทพ หรือ ขสมก. ได้เตรียมรถไว้รองรับคนที่สถานีขนส่งหมอชิต เอกมัย สายใต้ สถานีละ 500 คัน และตามเส้นทางหลัก 23 เส้นทางด้วย
ส่วนรถแท็กซี่นั้นได้ส่งสายตรวจของกรมการขนส่งทางบก และเจ้าหน้าที่ทหารอำนวยความสะดวก พร้อมทั้งป้องกันการเอารัดเอาเปรียบจากการถูกโกงค่าโดยสาร โดยจากนี้ไปทางกระทรวงคมนาคมจะต้องหามาตรการมาเอาผิดคนขับแท็กซี่ที่ไม่คิด ค่าโดยสารตามมิเตอร์
อย่างไรก็ตาม เทศกาลสงกรานต์ปีนี้พบว่ามีปริมาณประชาชนเดินทางมากกว่าที่ได้ตั้งเป้าหมายไว้ที่ 6.5 แสนคน เป็น 7.3 แสนคน

ที่มา http://www.innnews.co.th
MThai News
