ครม.ไฟเขียว งบประกันสุขภาพปี 59 รวม 1.65 แสนลบ. และเห็นชอบอัตราเหมาจ่ายรายหัวที่ 3,028.94 บาท
ร.อ.นพ.ยงยุทธ มัยลาภ โฆษกประจำสำนักนายกรัฐมนตรี  เปิดเผยว่า ที่ประชุมคณะรัฐมนตรีเศรษฐกิจ เห็นชอบงบประมาณ หลักประกันสุขภาพ ประจำปีงบประมาณ 2559 วงเงินรวม 1.65 แสนล้านบาท
แบ่งเป็นงบ กองทุนหลักประกันสุขภาพแห่งชาติ วงเงินประมาณ 1.63 แสนล้านบาท และงบบริหารจัดการสำนักงานหลักประกันสุขภาพแห่งชาติ หรือ สปสช. วงเงินประมาณ 1,943 ล้านบาท และเห็นชอบอัตราเหมาจ่ายรายหัวที่ 3,028.94 บาท
นอกจากนี้ ที่ประชุมมอบหมายให้กระทรวงสาธารณสุข และ สปสช.หารือร่วมกันเพื่อกำหนดกรอบการจัดสรรงบกองทุนเพื่อพัฒนาหลักการบริการ
และหน่วยบริการพื้นที่กันดารและเสี่ยงภัย 137 แห่ง ในงบประมาณราว 866 ล้านบาท พร้อมอนุมัติเพิ่มอัตราเงินเดือนแบบก้าวกระโดดให้แพทย์ พยาบาลในพื้นที่ภาคใต้ 3,000 อัตรา รวมงบประมาณ 624 ล้านบาท

ติดตามข่าวการเงิน-การคลังทั้งหมดได้ที่นี่ >>>>>>
MThai News
