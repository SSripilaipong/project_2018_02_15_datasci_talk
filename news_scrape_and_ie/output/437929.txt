ศูนย์ข้อมูล อสังหาริมทรัพย์  เผย คอนโดมิเนียมแนวรถไฟฟ้า ใน เขต กรุงเทพฯ และ ปริมณฑล  ปรับตัวสูงขึ้นเกือบร้อยละ 5 ขณะที่ราคา บ้านเดี่ยว  ปรับขึ้นเฉลี่ยร้อยละ 3.5 ทาวน์เฮ้าส์ เพิ่มร้อยละ 3.9
วันนี้ (17 เม.ย. 58) ศูนย์ข้อมูลอสังหาริมทรัพย์ เผยไตรมาสแรกปีนี้ ราคาห้องชุด หรือ คอนโดมิเนียม ตามแนวรถไฟฟ้าในพื้นที่กรุงเทพฯ และปริมณฑล มีการปรับราคาเพิ่มขึ้นสูงเกือบร้อยละ 5 ใน เขตห้วยขวาง จตุจักร ปทุมวัน สาทร บางรัก วัฒนา คลองเตย
ส่วนปริมณฑลมีการปรับขึ้นราคาบริเวณ ถนนรัตนาธิเบศร์ ใกล้แนวรถไฟฟ้าสายสีม่วง อ.เมือง จ.นนทบุรี และช่วงส่วนต่อขยายรถไฟฟ้า BTS อ่อนนุช – แบริ่ง อ.เมือง จ.สมุทรปราการ


ทั้งนี้ราคาคอนโดมีเนียมในพื้นที่ กรุงเทพฯ นนทบุรี และ สมุทรปราการ เฉลี่ยปรับเพิ่มขึ้นร้อยละ 4.7 เมื่อเทียบกับช่วงเดียวกันของปี 2557 โดยคอนโดมีเนียม ตารางเมตรละ 80,000 – 120,000 บาท มีการปรับราคามากที่สุดคือ ร้อยละ 6
ขณะที่ราคาบ้านเดี่ยวทั้งในพื้นที่ กรุงเทพมหานครและปริมณฑล ปรับขึ้นเฉลี่ยร้อยละ 3.5 ส่วนทาวน์เฮ้าส์ เพิ่มร้อยละ 3.9
ขอบคุณข้อมูล/ภาพ  Thai PBS
MThai News
