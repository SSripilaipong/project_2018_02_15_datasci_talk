เตรียมเฮ!  ‘เอกชน’  ขอ ‘เรกูเลเตอร์’  ลดค่าเอฟที 15 สต. ในงวดใหม่เดือน พ.ค.-ส.ค. ย้ำส่งผลดีต่อเศรษฐกิจเเน่นอน
นายสุพันธุ์ มงคลสุธี ประธานสภาอุตสาหกรรมแห่งประเทศไทย หรือ ส.อ.ท . เปิดเผยว่า ภาคเอกชนต้องการให้คณะกรรมการกำกับกิจการพลังงาน (กกพ.) หรือ เรกูเลเตอร์ พิจารณาปรับลดค่าไฟฟ้าผันแปรอัตโนมัติ (เอฟที) งวดใหม่เดือน พ.ค.-ส.ค. ที่จะพิจารณาปลายเดือนนี้อย่างต่ำ 15 สตางค์ต่อหน่วย

เนื่องจากแนวโน้มราคาน้ำมันลดลงต่อเนื่อง ส่งผลให้ก๊าซธรรมชาติ เป็นต้นทุนหลักในการผลิตไฟฟ้าปรับลดลงแล้วเช่นกัน หากค่าเอฟทีปรับลดลงขั้นต่ำ 15 สต.ต่อหน่วย จะส่งผลดีต่อเศรษฐกิจแน่นอน เพราะจะช่วยกระตุ้นกำลังซื้อของภาคประชาชน และลดต้นทุนการผลิตของภาคเอกชน
“ค่า เอฟทีงวดที่ผ่านมา ม.ค. – เม.ย. ปรับลดค่าเอฟทีแค่ 10 สตางค์ต่อหน่วยถือว่า น้อยเกินไป เมื่อเทียบกับราคาน้ำมันที่ปรับลดลงต่อเนื่อง งวดนี้จึงอยากเห็นค่าเอฟทีขั้นต่ำต้องลดลง 15 สตางค์ต่อหน่วย
ซึ่งจะเป็นผลดีต่อเศราฐกิจอย่างมาก ส่วนหนึ่งก็เป็นผลทางด้านจิตวิทยากับประชาชน เห็นรายจ่ายครัวเรือนลดลง ก็ช่วยเพิ่มกำลังซื้อประชาชนได้อีกที และยังช่วยเพิ่มขีดความสามารถภาคเอกชน เพราะช่วยลดต้นทุนค่าไฟ ซึ่งถือเป็นต้นทุนหลักในการผลิตสินค้า”

Mthai News
แหล่งที่มา
