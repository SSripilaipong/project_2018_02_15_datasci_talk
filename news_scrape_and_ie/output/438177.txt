ค้าส่ง-ค้าปลีก  เร่งซื้อที่ชายเเดนหวังกระจายสินค้าประเทศเพื่อนบ้าน รับนโยบายการส่งเสริมการค้าชายแดนไทย  ก.พาณิชย์
นางดวงกมล เจียมบุตร โฆษกกระทรวงพาณิชย์  เปิดเผยว่า ขณะนี้มีธุรกิจค้าส่งและค้าปลีกของไทยจำนวนมากได้มาซื้อที่ดินและก่อสร้างในบริเวณใกล้กับพื้นที่ชายแดนระหว่างไทยกับประเทศเพื่อนบ้าน
เพื่อรองรับนโยบายการส่งเสริมการค้าชายแดนไทยกับประเทศเพื่อนบ้านที่ กระทรวงพาณิชย์ ตั้งเป้าหมายให้ขยายตัวจากมูลค่าการค้าขาย 900,000 ล้านบาทต่อปีเป็น 1.5 ล้านล้านบาทในปี 58

ส่วนใหญ่จะเป็นสินค้า  อุปโภค บริโภค วัสดุก่อสร้าง  ที่ผู้บริโภคในเพื่อนบ้านไทยให้การยอมรับถึงคุณภาพของสินค้าไทยอย่างมากและราคาไม่สูงเกินกำลังซื้อ
ซึ่งกระทรวงพาณิชย์ได้ มีนโยบายส่งเสริมให้ร้านค้าปลีก ตั้งกิจการตามบริเวณชายแดนไทยกับเพื่อนบ้าน ซึ่งมีทั้งส่งเสริมให้ผู้ประกอบการร่วมกันลงทุน เพราะสามารถกระจายสินค้าได้ง่าย
และที่สำคัญผู้ประกอบการจากฝั่งประเทศเพื่อนบ้านจะซื้อสินค้าที่ไม่สูงมาก เพื่อนำไปกระจายไปยังเมืองอื่น ๆ เพราะหากไม่มีร้านค้าส่งค้าปลีกของไทยในบริเวณชายแดน เพื่อนบ้านจะเดินทางเข้ามาซื้อในประเทศ ทำให้มีค่าต้นทุนการขนส่งที่สูง
อย่างไรก็ดีทางง  กระทรวงพาณิชย์  ได้ผลักดันการนำสินค้าภาคการผลิตไปจำหน่ายชายแดนแล้ว เเละเตรียม สนับสนุนด้านบริการทั้งด้านของโลจิสติกส์ บริการท่องเที่ยว บริการสุขภาพ การตั้งโรงพยาบาล และการศึกษา ซึ่งตรงนี้จะเชื่อมโยงจากการค้าชายแดนเข้าไปสู่ตามหัวเมืองหรือเมืองเศรษฐกิจของประเทศเพื่อนบ้านด้วย

ติดตามข่าว การค้า-การลงทุน ทั้งหมดที่นี่>>>>>>>>>>
MThai News
