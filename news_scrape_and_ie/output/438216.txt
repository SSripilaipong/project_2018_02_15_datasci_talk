‘ไทยสมายล์’ สยายปีกเพิ่มฝูงบิน 6 ลำ เสริมเที่ยวบินอาเซียน 5 เมือง คาดผู้โดยสารปีนี้ แตะ 3.8 ล้านคน
นายฉลองชัย หิรัณยเลขา ที่ปรึกษาผู้บริหารฝ่ายการพาณิชย์ บริษัท ไทยสมายล์แอร์เวย์ จำกัด  เปิดเผยว่า สายการบินไทยสมายล์เตรียมมีแผนที่จะขยายฝูงบินเพื่อรองรับการเพิ่มบิน โดยเฉพาะเส้นทางบินระหว่างประเทศสู่ ย่างกุ้ง มัณฑะเลย์ กัวลาลัมเปอร์ โคลอมโบ และ ไฮเดอราบาด
รวมถึงการเพิ่มความถี่เที่ยวบินในเส้นทางเดิมที่ให้บริการอยู่แล้ว 9 เส้นทางบินในประเทศ และ 1 เส้นทางต่างประเทศคือ บินกรุงเทพฯ สู่มาเก๊า
ปัจจุบันสายการบินไทยสมายล์ ให้บริการบินด้วยเครื่องบิน แอร์บัส A320 จำนวน 14 ลำ จึงมีแผนที่จะเพิ่มฝูงบินอีกจำนวน 6 ลำ รวมเป็น 20 ลำภายในปีนี้
เพื่อให้เพียงพอกับความต้องการของผู้โดยสาร ทั้งเส้นทางบินข้ามทวีปและต่างประเทศ เพื่อดึงนักท่องเที่ยวเข้าสู่ประเทศไทยและภูมิภาค
ทั้งนี้ สายการบินไทยสมายล์ ตั้งเป้าหมาย CABIN FACTOR เฉลี่ยทั้งปี 58 ไว้ที่ร้อยละ 75 สูงกว่าปีที่ผ่านมา ตั้งแต่ปี 2558 ถึงกลางเดือนเมษายน 58 ให้บริการผู้โดยสารไปแล้ว 1.2 ล้านคน และคาดว่า ในปี 58 จะให้บริการผู้โดยสารได้กว่า 3.8 ล้านคน
ส่วนกรณีองค์การการบินพลเรือนระหว่างประเทศ (ไอซีเอโอ) ขอให้กรมการบินพลเรือนไทยปรับปรุงด้านต่าง ๆ นั้น เรื่องดังกล่าวไม่กระทบกับสายการ บินไทยสมายล์ในการบินไปต่างประเทศ รวมถึงการขอเปิดเส้นทางบินใหม่

อ่านข่าวการบินไทย ย้อนหลังทั้งหมดที่นี่>>>>>> 
 MThai News
