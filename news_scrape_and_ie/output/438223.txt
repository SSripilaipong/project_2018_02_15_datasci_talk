เรียนรู้การ บริหาร แบบ คนรุ่นใหม่ ด้วย ระบบไอที กับ คุณ จุติพันธุ์ มงคลสุธี  IT Manager บมจ.ที.เค.เอส.เทคโนโลยี
วันนี้  MThai News ขอยกตัวอย่างแนวความคิดของคนรุ่นใหม่อย่าง คุณจุติพันธุ์ มงคลสุธี IT Manager บริษัท ที.เค.เอส.เทคโนโลยี จำกัด (มหาชน) ที่นำเทคโนโลยีและระบบไอทีที่ทันสมัยเข้ามาบริหารขับเคลื่อนบริษัทให้มีความถูกต้อง แม่นยำ และสร้างสรรค์งานรูปแบบใหม่ เพื่อสร้างความพึงพอใจให้กับลูกค้า พร้อมทั้งตั้งเป้าเป็นผู้นำธุรกิจผลิตสิ่งพิมพ์ในระดับภูมิภาคอาเซียน
คุณจุติพันธุ์ มงคลสุธี  จบการศึกษาระดับปริญญาตรี ที่มหาวิทยาลัยเพอร์ดู สหรัฐอเมริกา สาขาวิทยาศาสตร์คอมพิวเตอร์  และยังเป็นนิสิต  MBA สถาบันบัณฑิตบริหารธุรกิจ ศศินทร์ แห่งจุฬาลงกรณ์มหาวิทยาลัย (Sasin) โดย คุณจุติพันธุ์  ได้มาทำธุรกิจกับครอบครัว เพราะคุ้นเคยและมีโอกาสเรียนรู้หลาย ๆ อย่าง ซึ่งอาศัยความรู้ด้านไอทีมาช่วยในการจัดการ เพื่อขับเคลื่อนบริษัทให้มีความทันสมัย


“ ผมมีโอกาสได้เรียนรู้ระบบงานเรื่องการบริหารคน การแก้ไขปัญหา การวางแผน และการทำงานร่วมกัน สำหรับบทบาทหน้าที่ในบริษัทนั้น ผมดูแลบริหารทีมงานส่วนพัฒนาระบบ โดยอาศัยความรู้ด้านไอทีมาช่วยในการจัดการ รวมทั้งในส่วนงานผลิตสิ่งพิมพ์ดิจิตอล ซึ่งเป็นการพิมพ์ข้อมูลเฉพาะรายบุคคล ครอบคลุมตั้งแต่การบริหารจัดการ การประมวลผลข้อมูลลูกค้า ตลอดจนการพิมพ์บรรจุซองจัดส่งไปรษณีย์ นับเป็นโอกาสที่ทำให้ผมเข้าใจและเห็นภาพกระบวนการทำงานของการผลิตทั้งหมดอีกด้วย “
ทั้งนี้ บริษัท ที.เค.เอส.เทคโนโลยี จำกัด (มหาชน) เป็นโรงพิมพ์ที่ได้รับมาตรฐานความปลอดภัยข้อมูลสารสนเทศ (Information Security) ISO 27001 ทำให้ลูกค้ามั่นใจในระบบการดูแลข้อมูล ซึ่งเมื่อ คุณจุติพันธุ์ นำระบบไอทีที่ปัจจุบันกลายเป็นปัจจัยหลักในหลายโซลูชั่นเข้ามาใช้ ก็สามารถสร้างความพึงพอใจและมั่นใจในบริการให้กับลูกค้ามากขึ้น


“ ผมมุ่งเน้นการนำเสนอในรูปแบบโซลูซั่นครบวงจร พร้อมให้ความสำคัญกับการใช้วัสดุในการผลิตที่รักษาสิ่งแวดล้อม ซึ่งนับเป็นส่วนหนึ่งที่ทำให้บริษัทสามารถโตขึ้นมาได้อย่างต่อเนื่อง แม้ที่ผ่านมาโรงพิมพ์ของเราจะได้รับการยอมรับมาอย่างยาวนาน  แต่ด้วยการพัฒนาของเทคโนโลยีและการเติบโตของสื่อดิจิตอล ส่งผลให้แนวโน้มของสื่อสิ่งพิมพ์ที่เป็นกระดาษกำลังลดลงเรื่อย ๆ และทำให้ธุรกิจโรงพิมพ์ในปัจจุบันมีการแข่งขันมากยิ่งขึ้น เราจึงต้องปรับตัวรับความท้าทายนี้ เพื่อหาโอกาสใหม่ ๆ ในการทำธุรกิจต่อไปในอนาคต โดยอาศัยนวัตกรรมการพิมพ์ที่แตกต่างพร้อมนำเทคโนโลยีและระบบไอทีที่มีความทันสมัยเข้ามาใช้ “
นอกจากนี้  คุณจุติพันธุ์ มงคลสุธี  ยังมีแผนเดินหน้ารุกตลาด  AEC โดยอยู่ในระหว่างการเจรจาและหาผู้ร่วมทุน เพื่อเตรียมความพร้อมสู่การเปิดอาเซียน เรียกได้ว่าเป็นการผสมผสานกันได้อย่างลงตัวจริง ๆ สำหรับใครที่กำลังมองหาการบริหารจัดการที่ทันยุดทันสมัยกับโลกในปัจจุบันที่กำลังถูกแทนด้วยเทคโนโลยีแบบนี้ ลองนำระบบไอทีเข้ามาใช้บริหารงานอย่าง คุณจุติพันธุ์ มงคลสุธี เพื่อก้าวสู่ความสำเร็จต้อนรับ AEC
MThai News
