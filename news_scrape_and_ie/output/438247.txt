ยกแผง!  ศาลฎีกาฯ รับฟ้องบุญทรงกับพวก 21 คน  ‘กรณีขายข้าวจีทูจี’ นัดพิจารณา ครั้งแรก 29 มิ.ย. นี้
ผู้สื่อข่าวรายงานว่า  ศาลฎีกาแผนกคดีอาญาของผู้ดำรงตำแหน่งทางการเมือง  มีคำสั่งรับฟ้อง ในคดีที่ อัยการสูงสุด หรือ อสส . ยื่นฟ้อง นายบุญทรง เตริยาภิรมย์ อดีตรมว.พาณิชย์, นายภูมิ สาระผล อดีตรมช.พาณิชย์ ,ข้าราชการและเอกชน รวม 21 ราย

ต่อศาลฎีกาแผนกคดีอาญาของผู้ดำรงตำแหน่งทางการเมือง กรณีการทำสัญญาซื้อขาย ข้าวแบบรัฐบาลต่อรัฐบาล(จีทูจี)กับจีน พร้อมนัดพิจารณาคดีครั้งแรก ในวันที่ 29 มิ.ย.เวลา 9.30 น.
ทั้งนี้ องค์คณะผู้พิพากษา ศาลฎีกาฯ ได้มีคำสั่งประทับฟ้องคดีอาญาโครงการรับจำนำข้าว กรณีระบายข้าวแบบ จีทูจี และนัดพิจารณาคดีครั้งแรกในวันที่ 29 มิ.ย.
ในขั้นตอนต่อไปพนักงานอัยการซึ่งเป็นโจทก์ จะนำเจ้าพนักงานศาลไป ส่งหมายเรียกและสำเนาคำฟ้องให้แก่จำเลย ที่มีภูมิลำเนาในกรุงเทพมหานคร(กทม.) ภายใน 7 วัน นับแต่วันทราบคำสั่งศาล ส่วนจำเลยที่มีภูมิลำเนาในต่างจังหวัด ศาลจะดำเนินการส่งหมายเรียก และสำเนาคำฟ้องต่อไป

MThai News
ขอบคุณที่มา  ‘อีไฟแ น นซ์ไทย’
