ก.พลังงาน  เล็งเก็บภาษี  แอลพีจี  เพิ่มคาดลดจำนวนรถยนต์ติดก๊าซได้อีกจำนวนมาก
นายวิฑูรย์ กุลเจริญวิรัตน์ อธิบดีกรมธุรกิจพลังงาน   เปิดเผยว่า  กระทรวงพลังงาน  เตรียมจะหารือกับกรมการขนส่งทางบก เพื่อเก็บภาษีป้ายทะเบียนรถยนต์แอลพีจีเพิ่มขึ้น
และขอให้พิจารณาเก็บภาษีนำเข้าอุปกรณ์ ตัวถังแอลพีจีที่นำมาดัดแปลงติดตั้งใช้ในรถยนต์เพิ่มเช่นกัน และเตรียมปรับโครงสร้างภาษีสรรพสามิตของแอลพีจีภาคขนส่งให้เท่ากับภาษีน้ำมัน

ซึ่งคาดว่าจะทำให้รถยนต์ที่มีการติดตั้งแอลพีจีลดลง จาก 1-12 ล้านคันเหลือเพียง 1 ล้านคันเศษๆ เท่านั้น โดยคาดว่าไม่มีการดัดแปลงเพิ่มขึ้นและที่หายไปน่าจะเกิดจากรถเก่าที่หมดอายุ
เนื่องจากรัฐบาลมีนโยบายที่ชัดเจน ที่ไม่ส่งเสริมให้ใช้ก๊าซหุงต้ม แอลพีจี ในภาคขนส่ง รวมถึงกระทรวงพลังงานจะมีการ ปรับโครงสร้างภาษีสรรพสามิตของแอลพีจีภาคขนส่งให้เท่ากับภาษีน้ำมันที่จัดเก็บ 4-5 บาท/ลิตร
นอกจากนี้ต้องการส่งสัญญาณไปยังธุรกิจปั๊มแอลพีจี ควรมีการชะลอการขยายจำนวนปั๊มเพิ่มขึ้น จากปัจจุบันที่มีจำนวนปั๊มแอลพีจีอยู่2,003แห่ง เพราะอนาคตจะมีการเติบโตที่ลดลงแน่นอน
เพื่อความเท่าเทียมกันตามค่าความร้อน โดยจะจัดเก็บภาษีที่หัวจ่าย เพื่อให้ง่ายต่อการป้องกันการลักลอบใช้แอลพีจีข้ามประเภท ซึ่งราคาแอลพีจีจะขยับขึ้นเเต่ไม่ต่างจากน้ำมันมากนัก

MThai News
