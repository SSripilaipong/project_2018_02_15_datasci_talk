ครม.  ไฟเขียว! ลด ภาษีเงินได้นิติบุคคล เขตเศรษฐกิจพิเศษจาก20%เหลือ10% เป็นระยะเวลา 10 ปี
ร้อยเอกนายแพทย์ยงยุทธ มัยลาภ โฆษกประจำสำนักนายกรัฐมนตรี  เปิดเผยว่า ที่ประชุม ครม. เห็นชอบ ลดภาษีเงินได้นิติบุคคล
ที่ประกอบกิจการในเขตเศรษฐกิจพิเศษ จากร้อยละ 20 เหลือ ร้อยละ 10 เป็นระยะเวลา 10 ปี โดยต้องเป็นเอกชนที่ประกอบกิจการในเขตเศรษฐกิจพิเศษ เพื่อขยายกิจการในพื้นที่ดังกล่าว

สำหรับบริษัทเอกชนที่จดทะเบียนในเขตเศรษฐกิจพิเศษภายในปี 2560 ต้องไม่ได้รับสิทธิพิเศษจากการส่งเสริมการลงทุนจากสำนักงานคณะกรรมการส่งเสริมการลงทุน
และต้องไม่ได้รับสิทธิลดหย่อนภาษีในกลุ่มเอสเอ็มอี เพื่อไม่ให้เกิดความซ้ำซ้อน โดยต้องแยกบัญชีให้ชัดเจนสำหรับการประกอบการในเขตเศรษฐกิจพิเศษกับสิทธิ์อื่นๆ ทั้งนี้ เพื่อต้องการส่งเสริมการลงทุนในพื้นที่ และส่งเสริมให้ไทยเป็นศูนย์กลางการลงทุนในอาเซียน

MThai News
แหล่งที่มา
