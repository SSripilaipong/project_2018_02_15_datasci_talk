ยิ้มร่า!  กระทรวงการท่องเที่ยวฯเผย  ตัวเลข  นทท.ต่างชาติ  พุ่ง 9.3 ล้านคน ย้ำรายได้ตามเป้าเเน่นอน 2.2 ล้านล้านบาท
นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวฯ  เปิดเผยว่า การท่องเที่ยวในรอบ 6 เดือนที่ผ่านมานั้น ปรับตัวดีขึ้นเป็นอย่างมากตามลำดับ  ตั้งเเต่ช่วงเดือนตุลาคม ถึงเดือนมีนาคม 58 ที่ผาน

โดยจำนวนนักท่องเที่ยวต่างชาติ ช่วงเดือนมกราคม-18 เมษายน อยู่ที่ 9.3 ล้านคน เพิ่มขึ้น 23.24% จากช่วงเดียวกันของปี 2557 สร้างรายได้เข้าประเทศ 4.58 แสนล้านบาท เพิ่มขึ้น 25.81%และยังมีสัญญาณการเติบโตต่อเนื่อง  จึงมั่นใจว่ารายได้ภาคการท่องเที่ยวปีนี้ถึง 2.2 ล้านล้านบาทตามเป้าหมายแน่นอน
“ความตั้งใจของกระทรวงนับจากนี้ คือ การเร่งร่างแผนยุทธศาสตร์ท่องเที่ยว 2020 ซึ่งเป็นแผนระยะยาวให้แล้วเสร็จภายในสิ้นเดือนมิถุนายนนี้
เพื่อเสนอ ครม.วางแผนลงทุนด้านการท่องเที่ยวร่วมกับองค์กรปกครองส่วนท้องถิ่นได้ในระยะยาว และเร่งเบิกจ่ายงบประมาณ เพื่อกระตุ้นโครงการต่างๆ จากปัจจุบันเบิกจ่ายได้เพียง 30-40%” นางกอบกาญจน์กล่าว

MThai News
