‘ฮ่องกง’ ขึ้นแชมป์ ค่าเช่าสนง.ลอยฟ้า แพงที่สุดในโลก พุ่งเเซง ‘มหานครนิวยอร์ก’ ถึง 66%
เว็บไซท์บลูมเบิร์กดอทคอม  ระบุว่า  ไนท์แฟรงค์  เปิดเผยว่า ค่าเช่าสำนักงานบนตึกระฟ้า หรือ ตึกที่มีความสูงมากกว่า 1,000 ฟุตขึ้นไปในฮ่องกงครึ่งปีหลังปีที่ผ่านมาเพิ่มขึ้น 11.3% มาอยู่ที่ 251 ดอลลาร์/ตารางฟุต
ซึ่งเป็นระดับที่แพงที่สุดในโลก และสูงกว่าค่าเช่าสำนักงานบนตึกระฟ้าในนิวยอร์กถึง 66% ขณะที่ค่าเช่าสำนักงานบนตึกระฟ้าในมหานครนิวยอร์กของสหรัฐฯในช่วงเดียวกันเพิ่มขึ้น 20% มาอยู่ที่ 150 ดอลลาร์/ตารางฟุต

ขณะเดียวกันไนท์แฟรงค์เปิดเผยว่า จำนวนตึกระฟ้าทั่วโลกในปีที่ผ่านมาเพิ่มขึ้นมาอยู่ที่ 79 แห่งจาก 19 แห่งในปี 2009 โดยจำนวนตึกระฟ้าในจีนเพิ่มขึ้นมากที่สุด
‘ฮ่องกงมีค่าเช่าสำนักงานที่สูง นับเป็นความสำเร็จอย่างสูง ฮ่องกงเป็นมหานครที่เติบโตอย่างรวดเร็วแม้มีข้อจำกัดด้านเนื้อที่ เมื่อเนื้อที่ทั้งหมดบนเกาะถูกใช้จนเต็มพื้นที่แล้ว ราคาค่าเช่าจึงมีแต่จะเพิ่มขึ้นๆ’ ไนท์แฟรงค์ระบุ

MThai News
ที่มา www.efinancethai.com
