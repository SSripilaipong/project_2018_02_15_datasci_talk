รู้หรือไม่! เดี๋ยวนี้คนไทยนั่ง’เครื่องบินมากกว่ารถทัวร์’ จากตัวเลขที่ ระบุ ยอดนทท.ในช่วงสงกรานต์พบว่า เครื่องบิน 1.94 ล้านคน – รถ บขส. จำนวน 1.7 ล้านคน และบินนอกประเทศมากกว่า 1 ล้านคน
นายอาคม เติมพิทยาไพสิฐ รัฐมนตรีช่วยว่าการกระทรวงคมนาคม  พร้อมด้วยผู้บริหารกระทรวงคมนาคม แถลงผลการบริหารจัดการด้วยความสะดวกและความปลอดภัยรองรับ  การเดินทางของประชาชนในช่วงเทศกาลวันสงกรานต์ 2558
ระหว่างวันที่ 9 -19 เมษายน สรุปว่า ประชาชนเดินทางของประชาชนในระบบขนส่งรวมทั้งสิ้น 10.5 ล้านคน เทียบกับช่วงกิจการปี 57 มีประชาชนเดินทางเพิ่มขึ้นร้อยละ 3.42
โดยการทางครั้งนี้ประชาชนใช้บริการทางด้านอากาศด้วยเครื่องบินมากที่สุดจำนวนสูงถึง 1.94 ล้านคน โดยเดินทางออกนอกประเทศมากกว่า 1 ล้านคน

รองลงมาคือการเดินทางโดยรถ บขส. จำนวน 1.7 ล้านคน โดยเพิ่มขึ้นร้อยละ 27 เทียบกับสงกรานต์ปีก่อน และเดินทางโดยการรถไฟ 1.1 ล้านคน
และในช่วงที่ราคาน้ำมันลดลงทำให้ความนิยมการเดินทางโดยรถยน์ยังสูงเช่นกัน คนในกรุงเทพฯมีความสุขในการเล่นสงกรานต์ เพราะว่าในปีนี้ไม่มีปัญหาการชุมนุมทางการเมือง เนื่องจากสงกรานต์ก่อนมีปัญหาการชุนนุมทางการเมือง
โดยภาพรวมการเดินทางในครั้งนี้ในส่วนของเส้นทางคมนาคมด้านต่างๆ เกิดอุบัติเหตุ รวมทั้งสิ้น 1,671 ครั้ง มีผู้เสียชีวิต 316 และผู้บาดเจ็บ 1,894 คน ยอดอุบัติเหตุส่วนใหญ่เป็นการขับรถด้วยความเร็วสูง จากปัญหาวินัยจราจร
โดยประชาชนเดินทางไปภาคอีสานมากสุด จึงแนะนำทางเลี่ยงให้ประชาชนเดินทางมากขึ้น ประชาชนมีการวางแผนการเดินทางมากขึ้น
เนื่องจากกระจายตัวไปยังเส้นทางอื่นนอกจากเส้นทางหนึ่ง สำหรับการเดินทางหยุดยาวอีกครั้งวันที่ 1-5 พ.ค.นี้ คาดว่าจะไม่มีปัญหาการเดินทาง เพราะได้เตรียมความพร้อมเหมือนกับช่วงสงกรานต์

MThai News
แหล่งที่มา
