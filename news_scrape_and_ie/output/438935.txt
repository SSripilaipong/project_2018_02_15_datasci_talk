กสทช . เผยยอดลงทะเบียนซิม แบบเติมเงินทะลุ 30 ล้านเลขหมายแล้ว
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  เปิดเผยว่า ณ วันที่ 23 เมษายน 2558 ยอดลงทะเบียนซิม เติมเงินทะลุกว่า 30 ล้านเลขหมายแล้ว จากเดือนมีนาคมที่ผ่านมามียอดลงทะเบียนซิมเติม อยู่ที่ประมาณ 13.6 ล้านเลขหมาย
ซึ่ง ล่าสุดกรมการปกครองได้อนุญาตให้สำนักทะเบียนอำเภอ/ท้องถิ่น จำนวน 2,436 แห่ง รับเป็นจุดให้บริการลงทะเบียนผู้ใช้บริการโทรศัพท์มือถือแบบเติมเงิน ทำให้ประชาชนได้รับความสะดวกในการไปติดต่อขอลงทะเบียนซิมได้ยังสำนักทะเบียนอำเภอ ตำบล ของตนเองได้

ทั้งนี้ คาดว่าจะสามารถทำให้การลงทะเบียนซิมเติมเงินเป็นไปได้ทันตามกำหนดเวลาในวันที่ 31 กรกฎาคม 2558 โดยสำนักงาน กสทช. ขอฝากสำหรับประชาชนผู้ใช้บริการโทรศัพท์มือถือแบบเติมเงินที่ยังไม่ได้ลงทะเบียนซิม
ให้รีบไปลงทะเบียนซิมภายในวันที่ 31 กรกฎาคมนี้ เพื่อรักษาสิทธิและรักษาเบอร์โทรศัพท์ของตนเอง และช่วยในการรักษาความสงบเรียบร้อยและความมั่นคงของประเทศชาติอันเป็นประโยชน์สาธารณะ

อ่านข่าว กสทช.ย้อนหลังทั้งหมด>>>>>>>
MThai News
