จีดีพี’เกาหลีใต้’ไตรมาส 1 โตเพียง 0.8% ผลจากการส่งออกและการบริโภคที่ซบเซา
ธนาคารกลางเกาหลีใต้  เปิดเผยว่ า ผลิตภัณฑ์มวลรวมภายในประเทศ หรือ GDP  ใน ไตรมาสแรกของเกาหลีใต้ขยายตัวต่ำกว่าระดับ 1% เป็นไตรมาสที่สี่ติดต่อกัน โดยอยู่ที่ 0.8% เมื่อเทียบกับไตรมาสก่อนหน้า
หลังจากการส่งออกและการบริโภคภาคเอกชนซบเซา ซึ่งสอดคล้องกับการประเมินของธนาคารกลางและการคาดการณ์ของตลาด

เนื่องจากการส่งออกและการบริโภคภาคเอกชนประสบกับความซบเซา โดยการบริโภคภาคเอกชนขยายตัว 0.6% ในไตรมาสแรก ขณะที่การส่งออกซึ่งคิดเป็นสัดส่วนราวครึ่งหนึ่งของเศรษฐกิจ ทรงตัวจากไตรมาสก่อนหน้า
ทั้งนี้ ธนาคารกลางเกาหลีใต้ได้ปรับลดคาดการณ์เศรษฐกิจปี 2558 เป็น 3.1% ในเดือนมีนาคม จากระดับ 3.4% ที่ได้คาดการณ์ไว้เมื่อสามเดือนก่อนหน้า ซึ่งต่ำกว่าที่ทางรัฐบาลได้คาดการณ์ไว้ที่ 3.8%

MThai News
