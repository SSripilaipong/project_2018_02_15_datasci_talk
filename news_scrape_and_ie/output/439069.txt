‘เเท็กซี่เเวน’  สุวรรณภูมิขู่หยุดวิ่ง ‘ประจิน ‘บอกถ้ากล้าก็ลองดู
วานนี้  นายปฐวี มีราช ตัวแทนผู้ขับขี่แท็กซี่แวน สนามบินสุวรรณภูมิ  เปิดเผยว่า ในวันที่ 24-26 เมษายน ผู้ขับแท็กซี่แวนในสนามบินสุวรรณภูมิจำนวน 1,700 คัน เตรียมที่จะหยุดวิ่งให้บริการ เพราะขณะนี้เดือดร้อนอย่างหนัก
จากกรณีที่เจ้าหน้าที่ประจำสนามบินสุวรรณภูมิบังคับให้รับผู้โดยสารมากกว่า 4 คน (ไม่รวมคนขับ) กำลังสร้างความไม่ปลอดภัยให้กับ ผู้โดยสารเป็นอย่างมาก เพราะกรมธรรม์ประกันอุบัติเหตุร ถแท็กซี่ให้ความคุ้มครองผู้โดยสารเพียง 4 คนเท่านั้น

นอกจากนี้ยังมีกรณี การขอขึ้นค่าขนกระเป๋า ซึ่งขณะนี้ก็ยังไม่ได้คำตอบ แม้ว่าจะเลยกำหนดเวลามาเกือบ 1 เดือนแล้ว หากกระทรวงคมนาคมยังเพิกเฉย ทอท.ก็ต้องไปลุ้นเอาเองว่าวันที่ 24 เมษายน แท็กซี่จะหยุดวิ่งหรือเปล่า
ด้าน พลอากาศเอกประจิน จั่นตอง รัฐมนตรีว่าการกระทรวงคมนาคม  เปิดเผยว่า ขณะนี้ยังไม่ได้มีการพิจารณากรณีที่แท็กซี่ขอปรับขึ้นราคาแต่อย่างใด
เนื่องจากการศึกษาความเหมาะสมทั้ง 3 กรณียัง ไม่แล้วเสร็จ คณะทำงานขอขยายเวลาการเก็บรวบรวม และวิเคราะห์ข้อมูลโดยเฉพาะเรื่งอต้นทุน ออกไปอีก 1 เดือน คาดว่าจะศึกษาแล้วเสร็จในเดือนมิถุนายน
จากนั้นจึงจะพิจารณาอีกครั้ง  ‘ส่วนกรณีที่รถแท็กซี่แวนภายในสนามบินสุวรรณภูมิ ขู่หยุดวิ่งเพราะไม่พอใจการแก้ไขปัญหาของกระทรวง นั้น ขณะนี้ยังไม่ได้รับรายงานปัญหาดังกล่าว แต่หากรถแวนจะหยุดวิ่งก็ให้ลองดู’
โดยแผนการแก้ไขปัญหาเบื้องต้น คือการขนส่งผู้โดยสารไปยังรถไฟฟ้าแอร์พอร์ตเรียลลิงก์ การขนส่งผู้โดยสารไปยังรถสาธารณะ และในกรณีฉุกเฉินจริงๆ จะ จัดรถบัสฟรีมารับและส่งผู้โดยสารไปยังจุดบริการขนส่งสาธารณะ

ที่มา
MThai News
