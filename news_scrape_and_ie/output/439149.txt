หลังจากที่มีการแชร์ภาพแบงก์ 1000 ปลอมอย่างแพร่หลายในโลกโซเซียล พร้อมกับมีข้อความระบุว่า มีการพิมพ์ธนบัตรราคา1000฿ หมายเลข 9A 3828862 ถูกพิมพ์ออกมาล้านฉบับ เป็นหมายเลขเดียวกันทั้งหมด ขอให้ระมัดระวังด้วย

ล่าสุด ดร.วรพร ตั้งสง่าศักดิ์ศรี ผู้ช่วยผู้ว่าการสายออกบัตรธนาคาร ธนาคารแห่งประเทศไทย(ธปท.) ได้ชี้แจงว่า เกิดขึ้นจริง ตั้งแต่กลางปี 2557 แต่ไม่ได้มีปริมาณมากอย่างที่แชร์กันเข้ามาว่ามีเป็นล้านฉบับ ที่ผ่านมาพบธนบัตร 9A 3828862 ครั้งแรกทางภาคใต้ หลังจากนั้นก็พบหลายพื้นที่ และเท่าที่ตรวจสอบพบเบื้องต้น ประมาณ 100 ใบเท่านั้น
สำหรับการดูแบงก์ปลอม อย่ายึดแค่เฉพาะดูตัวเลข เพราะคนร้ายอาจปลอมเป็นตัวเลขอื่น ส่วนวิธีการตรวจดูธนบัตรปลอม เบื้องต้นให้ยกส่องกับแสงสว่างจะเห็นลายน้ำชัดเจน และเห็นเนื้อเส้นที่ฝังในเนื้อกระดาษ ผิวของฟอยด์ จะเป็น 3 มิติ มองเห็นชัด แบงก์จริงจะทนทานสูงกว่าแบงก์ปลอมกว่ามาก ส่วนแบงก์ปลอม ทำจากกระดาษ จะเปลื่อนยุ่ยงาน ผ่านคนใช้มา 2-3 ครั้งก็จะเปื่อย และไม่น่าจะหลุดมาจนถึงปัจจุบันจึงไม่ควรแตกตื่น
MThai News
