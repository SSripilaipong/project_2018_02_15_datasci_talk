เลิกดราม่าได้เเล้ว! ‘ซีพี’ย้ำจุดยืนเดิมไม่ได้ลอกสูตร’เค้กบานานา’ใคร ฟุ้ง! ‘สินค้าขายดีมาก ตั้งเป้า 6 เดือน ทะลุ 10 ล้านชิ้น’
มีสารชี้แจงถึงทิศทางของกลุ่มธุรกิจเบเกอรี่ภายใต้บริษัทซีพีแรม ด้วยเนื้อหา ดังนี้  หลังจากการทดลองวางจำหน่ายในตลาดได้ไม่ถึงเดือน เชื่อว่า คอเบเกอรี่ส่วนใหญ่คงมีโอกาสได้ชิมสินค้าใหม่ “เลอแปง บานาน่า” กันไปแล้ว เค้กรูปกล้วย เนื้อนุ่ม สอดไส้คัสตาร์ดรสกล้วยหอม สด อร่อย
ซึ่งทำให้ สินค้าใหม่ชนิดนี้มาแรงและได้รับความนิยมจากผู้บริโภคอย่างรวดเร็ว ทำให้มีการถกเถียงกันในโลกออนไลน์ ถึงที่มาที่ไปของ “เลอแปง  บานาน่า” กันอย่างแพร่หลาย บริษัท ซีพีแรม จำกัด จึงขอชี้แจงถึงแนวทางในการดำเนินธุรกิจรวมถึงจุดยืนและแนวคิดในการออกสินค้าใหม่ของเลอแปง ดังนี้
แบรนด์ เลอแปง (Le Pan)  เป็นตราสำหรับ ผลิตภัณฑ์เบเกอรี่ภายใต้การดำเนินธุรกิจของ  บริษัท ซีพีแรม จำกัด (กิจการเบเกอรี่) ถือกำเนิดขึ้นในปี พ.ศ. 2539 โดยมีจุดยืนของตราสินค้า คือ การยกระดับผลิตภัณฑ์เบเกอรี่อบสด สู่ร้านค้าปลีกสมัยใหม่ของประเทศไทย โดยในช่วงแรก เลอแปง ผลิตแต่ขนมปังพื้นฐานที่คนไทยคุ้นเคย ได้แก่ ขนมปังหน้าเนย หน้าสังขยา หน้าหมูหยอง และขนมปังไส้หวาน จากนั้นจึงตามมาด้วยกลุ่มเค้ก  ภายใต้แบรนด์ “เลอแปง”
โดยเริ่มเป็นโครงการ  “เลอแปง บานาน่า”  มาตั้งแต่ช่วงกลางปี 2557 ใช้เวลาหลายเดือนในการทดลองและปรับปรุงสูตร เพื่อให้รสชาติออกมาถูกปากผู้บริโภคคนไทยมากที่สุดจนได้มาเป็น “เลอแปง บานาน่า” เค้กสอดไส้คัสตาร์ดรสกล้วย ผลิตภัณฑ์เบเกอรี่สุดฮอตในตลาด เริ่มวางจำหน่ายเมื่อต้นเดือนมีนาคมที่ผ่านมาในร้าน 7- Eleven เขตกรุงเทพฯและปริมณฑล จำนวน 2,000 สาขา
อย่างไรก็ตาม ‘ซีพีออลล์’ ได้มีการชี้เเจง แจงกรณี บทความ ‘ขนมปังรสกล้วย’ วอนหยุดแชร์ข้อมูลเท็จจากกรณี บทความ ‘แบ่งปัน โตเกียวบานาน่าไทย แบบมีกล้วยอยู่จริงๆ ที่แลกมาด้วยน้ำตา’ ถูกนำไปแชร์อย่างแพร่หลาย
โดยทางซีพีออลล์ได้ส่งแถลงชี้แจง ดังนี้ จากกรณีบล็อกของคุณ @assuming ชื่อว่า ‘แบ่งปัน โตเกียวบานาน่าไทย แบบมีกล้วยอยู่จริงๆที่แลกมาด้วยน้ำตา’ ในเว็บไซต์ www.oknation.net ซึ่งกำลังเป็นประเด็นอยู่ในขณะนี้นั้น บริษัทขอชี้แจงข้อเท็จจริงให้ทราบดังนี้
1.บริษัทได้สอบถามไปยังผู้ผลิตดังกล่าว ซึ่งผู้ผลิตได้แจ้งกับบริษัทว่า ไม่ได้เป็นผู้เขียนบทความนี้ ข้อความดังกล่าวไม่เป็นความจริง ซึ่งต่อมาคุณ @assuming ได้ยอมรับในบล็อกว่าตนเป็นผู้เขียน ไม่ใช่เจ้าของ ผู้ผลิต และได้ลบบทความดังกล่าวออกจากบล็อกแล้ว
2.บริษัทขอเรียนชี้แจงเพิ่มเติมว่า ขนมปังรสกล้วยของบริษัทที่ได้ถูกพาดพิงนั้น ไม่ได้ลอกเลียนแบบมาจาก suppliers รายใด และมีกรรมวิธีการผลิตเฉพาะที่แตกต่าง พัฒนาโดยทีมวิจัยและพัฒนาผลิตภัณฑ์ของบริษัทเอง ซึ่งมีอยู่กว่า 200 คน ซีพีเดินหน้าลุย”เค้ก บานานา”6เดือน ทะลุ10ล้านชิ้น แจงฝ่าวิกฤติ”ดราม่า ออนไลน์”
3. บริษัทยืนยันว่าได้มีการเจรจาธุรกิจกับซัพพลายเออร์ขนมรสกล้วยเจ้านี้อยู่จริง และขณะนี้ก็ยังอยู่ระหว่างขั้นตอนเจรจา และพัฒนาสินค้าร่วมกันโดยมีข้อตกลงจะนำขนมนี้ไปวางที่ร้านคัดสรรเบเกอรี่ ซึ่งเป็นร้านขนมปังกาแฟระดับพรีเมี่ยม ที่ มีอยู่ 200 กว่าสาขาทั่วประเทศ ภายในร้าน 7-11ส่วนขนม  “เลอแปง บานาน่า”  เค้กสอดไส้คัสตาร์ด รสกล้วย ของบริษัท นั้นเป็นสินค้าสำรับลูกค้าทั่วไปวางจำหน่ายใน 7-11 เช่นกัน



จึงเรียนมาเพื่อโปรดทราบข้อเท็จจริง และขอความกรุณาท่านหยุดเผยแพร่บทความ ของคุณ @assuming เพราะเข้าข่ายการเผยแพร่ข้อมูลอันเป็นเท็จ ก่อให้เกิดความเสียหายแก่ผู้อื่น เป็นความผิดทางกฎหมายทั้งทางแพ่งและทางอาญา


MThai News
