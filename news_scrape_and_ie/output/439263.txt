‘คลัง’ ย้ำปีนี้ไม่ขึ้น VAT เเน่นอน ระบุ ศก.ยังไม่ฟื้นตัว เตรียมดึงรายได้รัฐวิสาหกิจเสริม
นายสมหมาย ภาษี รัฐมนตรีว่าการกระทรวงการคลัง  ยืนยันว่า ภายในปีนี้จะไม่มีการปรับขึ้น ภาษีมูลค่าเพิ่ม(VAT) จาก 7% ในปัจจุบัน
เนื่องจากภาวะเศรษฐกิจไทยยังไม่ ฟื้นตัวนัก ทำให้การขึ้นภาษีอาจจะกระทบกับประชาชนได้ ขณะที่จะให้รัฐวิสาหกิจที่มีกำไร นำส่งรายได้ให้กระทรวงการคลังเพิ่มเติม เช่น การจ่ายปันผลเพิ่มเติม เพื่อชดเชยการจัดเก็บรายได้ของภาครัฐที่ลดลง


รวมถึง ให้กรมสรรพากรปิดช่องโหว่ของการจัดเก็บรายได้ และขยายฐานภาษีไปในกลุ่มที่ยัง ไม่ได้มีการจัดเก็บเพิ่มขึ้น “เอาหลักการ simple ตามที่ท่านนายกฯพูด
ถ้าเศรษฐกิจยังไม่ดี ก็ ยังไม่มีการขึ้นเรื่องของ VAT ถ้าผมยังไม่พูดเรื่องนี้ ก็คือยังไม่ขึ้นในปีนี้ ส่วน รายได้ที่หายไป ก็จะหาจากรัฐวิสาหกิจมาจุนเจือ ก็จะเร่งให้มีการส่งเงินเพิ่ม เช่น จ่ายปันผลระหว่างกาล” นายสมหมาย กล่าว

MThai News
