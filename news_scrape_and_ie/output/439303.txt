สยบข่าวลือ! กลุ่มแท็กซี่สุวรรณภูมิ ยัน วิ่งตามปกติ  หลังท่าอากาศยานเข้ามาช่วยแก้ปัญหา เสนอ จำกัดจำนวนผู้โดยสาร4คนต่อ1คัน
วันที่ 24 เม.ย.58 นายปฐวี มีราช ตัวแทนกลุ่มแท็กซี่สุวรรณภูมิ ยืนยันว่า รถแท็กซี่ที่ท่าอากาศยานสุวรรณภูมิยังให้บริการตามปกติ ไม่มีการหยุดวิ่งตามที่เป็นข่าว เนื่องจากจะส่งผลเสียต่อภาพลักษณ์ของประเทศ และวานนี้( 23 เม.ย.)กลุ่มแท็กซี่สุวรรณภูมิได้เข้าหารือกับผู้บริหารท่าอากาศยานสุวรรณภูมิถึงแนวทางการแก้ไขปัญหาการเรียกเก็บค่าโดยสารแบบเหมาจ่าย

โดยกลุ่มแท็กซี่เสนอให้มีการจำกัดจำนวนผู้โดยสารไม่เกิน 4 คน ต่อรถแท็กซี่ 1 คัน เนื่องจากที่ผ่านมารถแท็กซี่ขนาดใหญ่ต้องบรรทุกผู้โดยสารและสัมภาระจำนวนมาก ทำให้มีต้นทุนการให้บริการสูงกว่ารถเล็ก
ขณะที่มีอัตราค่าโดยสารเท่ากัน ซึ่งไม่เป็นธรรมกับผู้ให้บริการรถแท็กซี่ขนาดใหญ่ และกรมธรรม์ประกันภัยกำหนดให้คุ้มครองผู้โดยสารไม่เกิน 4 คน ซึ่งผลการหารือเป็นที่น่าพอใจทั้งสองฝ่าย
ขอบคุณข้อมูล/ภาพ  สำนักข่าวไทย
MThai News
