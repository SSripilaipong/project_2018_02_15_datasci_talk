สหภาพฯ ขสมก.  แถลงคัดค้านโอนให้ขนส่งดูแล 27 เม.ย. เดินทางบุกคมนาคม  ทวงถามความคืบหน้า
นายวีระพงษ์ วงศ์แหวน ประธานสหภาพแรงงานรัฐวิสาหกิจองค์การขนส่งมวลชนกรุงเทพ แถลงข่าวคัดค้านการที่รัฐบาลมีแนวคิดจะยกเลิกมติคณะรัฐมนตรี เมื่อวันที่ 11 มกราคม 2526 โดยไม่ให้ ขสมก. เป็นผู้ได้รับอนุญาตสัมปทานเส้นทางเดินรถโดยสาร โดยให้กรมการขนส่งทางบก เป็นผู้ถือใบอนุญาตนั้น
ทั้งนี้ นายวีระพงษ์ กล่าวว่า ในวันที่ 27 เมษายน นี้ ทาง สหภาพแรงงานฯ ขสมก. จะเดินทางไปยังกระทรวงคมนาคม เข้าพบ พล.อ.อ.ประจิน จั่นตอง รัฐมนตรีว่าการกระทรวงคมนาคม เพื่อทวงถามความคืบหน้า หลังจากที่ได้มีการยื่นหนังสื่อขอพิจารณาการคัดค้านแนวคิดของรัฐบาลในการโอนกิจการของ ขสมก. ไปขึ้นกับ กรมการขนส่งทางบก
อย่างไรก็ตาม หากไม่ได้รับการตอบรับใดๆ ในช่วงปลายเดือนพฤษภาคม 2558 จะดำเนินการเปิดประชุมใหญ่วิสามัญตามกฎหมายแรงงาน เพื่อขอทำความเข้าใจกับกลุ่มพนักงานถึงเหตุการณ์ที่เกิดขึ้นกับ ขสมก. และจะไปชี้แจงกับ 8 เขตการเดินรถและสำนักงานใหญ่ เพื่อหาแนวทางร่วมกันในการแก้ไขปัญหา
