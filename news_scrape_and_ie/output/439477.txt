‘สมชัย สัจจพงษ์’ ลาออก เปิดทางปธ.บอร์ดคนใหม่เเก้ปัญหากองสลากฯ
ผู้สื่อข่าวรายงานว่า นายสมชัย สัจจพงษ์ อธิบดีกรมศุลกากรในฐานะประธานกรรมการสำนักงานสลาก กินแบ่งรัฐบาล(บอร์ดสลาก)  ได้ยื่นหนังสือลาออกจากตำแหน่งประธานบอร์ดกองสลากฯกับ  นายรังสรรค์ ศรีวรศาสตร์ ปลัดกระทรวงการคลัง
ตั้งแต่วันที่ 25 เม.ย.2558 โดยมีผลตั้งแต่วันที่ 27 เม.ย.นี้ รวมถึงได้รายงานเรื่องลาออกกับ  ม.ร.ว.ปรีดิยาธร เทวกุล รองนายกรัฐมนตรีด้านเศรษฐกิจ  และ นายสมหมาย ภาษี รัฐมนตรีว่าการกระทรวงการคลัง นายวิสุทธิ์ ศรีสุพรรณ รัฐมนตรีช่วยว่าการกระทรวงการคลังแล้ว
สำหรับสาเหตุของการตัดสินใจลาออกเพื่อเปิดทางให้ผู้ที่อื่นเข้ามาแก้ปัญหา สลากแทน เนื่องจากที่ผ่านมาพยายามใช้หลายมาตรการแก้ปัญหา แต่ยังไม่สามารถจัดการกับปัญหาได้
เมื่อเข้ามาทำงานถึงจุดหนึ่งปัญหายังไม่คลี่คลาย ราคาสลากยังแพงเหมือเดิม ผลงานยังไม่เป็นที่พอใจของประชาชน จึงหลีกทางเพื่อให้คนอื่นมาทำแทน
ด้าน นายรังสรรค์ ศรีวรศาสตร์ ปลัดกระทรวงการคลัง  เตรียมหารือกับรัฐมนตรีว่าการกระทรวงการคลังเพื่อแต่งตั้งผู้มาทำหน้าที่แทน นายสมชัย ซึ่งตามกฎหมายระบุให้เป็นตำแหน่งของปลัดกระทรวงการคลัง
หรือมอบหมายบุคคลอื่นทำหน้าที่แทน แต่ไม่สามารถมอบอำนาจให้คนนอกกระทรวงการคลังมาทำหน้าที่นี้แทนได้ หรือให้เป็นอำนาจแต่งตั้งของนายกรัฐมนตรีตามมาตรา 44

MThai News
