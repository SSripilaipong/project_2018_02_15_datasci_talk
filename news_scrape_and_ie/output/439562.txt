บล.ฟินันเซีย ไซรัส   มอง วันนี้  SET  ยังมีโอกาสปรับตัวลงให้เป็นจังหวะทยอยเข้าซื้อได้
แนวโน้ม :  เมื่อวันศุกร์ที่ผ่านมา SET รีบาวด์กลับขึ้นมาแกว่งตัวด้านบวกได้ หลังจากตลาดปรับตัวลงมาพอควรในช่วง 2 วันก่อนหน้า แต่แรงซื้อที่มีเข้ามายังไม่สามารถผลักดันให้ดัชนีขยับออกจากกรอบแกว่งของวันก่อนหน้าได้ ทำให้ยังมีลักษณะแกว่งตัวภายในกรอบ 1540-1560 จุดโดยประมาณอยู่
ขณะที่เช้านี้แม้ว่าบรรยากาศการลงทุนในตลาดหุ้นเอเชียส่วนใหญ่ยังเปิดเป็นบวกได้ แต่กรอบการขึ้นก็ยังค่อนข้างแคบ โดยคาดว่าที่เป็นบวกเพราะได้รับแรงหนุนจากการปิดบวกของตลาดหุ้นสหรัฐและยุโรป หลังข้อมูลความเชื่อมั่นทางธุรกิจของเยอรมนีออกมาดีกว่าคาด
และผลประกอบการของบริษัทเอกชนขนาดใหญ่ในสหรัฐออกมาในเชิงบวก อย่างไรก็ตามการปรับพักตัวของราคาน้ำมันดิบในตลาดโลกน่าจะกดดันความมั่นใจของนักลงทุนลงบ้าง

โดยเฉพาะหุ้นกลุ่มพลังงานในบ้านเราที่ขยับขึ้นมาพอควรแล้วในช่วงนี้ โดยคาดว่านักลงทุนบางส่วนยังต้องการรอดูผลประชุม กนง.ในบ้านเรา และถ้อยแถลงของประธานเฟดหลังการประชุมในวันพุธที่ 29 เม.ย.นี้อีกครั้ง
รวมทั้งตั้งแต่ปลายสัปดาห์นี้ต่อเนื่องต้นสัปดาห์หน้า SET จะติดช่วงวันหยุดยาวด้วย ทำให้ FSS คาดว่า SET ยังมีกรอบขึ้นจำกัด และยังมีโอกาสปรับพักตัวลงได้อีกเช่นเดิม
กลยุทธ์ :  เรายังคาดว่า SET อยู่ในช่วงปรับพักฐานก่อนกลับไปแกว่งบวกจริงจังอีกครั้งในช่วงถัดไป ดังนั้น FSS จึงยังแนะนำให้รอเลือกหุ้นเพื่อทยอยค่อยๆ เข้าซื้อเฉพาะช่วงตลาดเป็นลบดีกว่า หุ้นเด่นทางเทคนิค : BDMS, TSE, ANAN (buy back)
แนวรับ  1553-1550 , 1545-1535 จุด  แนวต้าน  1556-1558 , 1560-1570 จุด

MThai News
