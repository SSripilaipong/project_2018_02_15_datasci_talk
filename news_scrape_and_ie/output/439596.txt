คลัง เตรียมหา ประธานบอร์ดสลากฯ  คนใหม่ ควบคู่การเเก้ปัญหาสลากฯ เพราะตามนโยบายต้องเเล้วเสร็จ มิ.ย. นี้
นายวิสุทธิ์ ศรีสุพรรณ รัฐมนตรีช่วยว่าการ กระทรวงการคลัง  เปิดเผยว่า เตรียมจะหารือกับ นายรังสรรค์ ศรีวรศาสตร์ ปลัดกระทรวงการคลัง เพื่อพิจารณากรณีหนังสือลาออกของจากตำแหน่งประธานคณะกรรมการสลากกินแบ่งรัฐบาล
ของนายสมชัย สัจจพงษ์ อธิบดีกรมศุลกากร โดยหลังจากนี้ต้องมาพิจารณาว่าจะดำเนินการอย่างไรต่อไป  ทั้งนี้คงต้องมาพิจารณากันอีกว่าจะดำเนินการอย่างไรในการสรรหาประธานบอร์ดสลากฯ คนใหม่ ซึ่งต้องมีการคุยในหลักการและรายละเอียดเรื่องนี้
“หากจะมีการตั้ง คนของกระทรวงการคลัง เข้าไปรับตำแหน่งต่อจากนายสมชัย ก็ถือว่าเป็นอำนาจของกระทรวงการคลังที่จะพิจารณาได้ แต่ถ้าจะใช้คนนอกก็จำเป็นต้องใช้มาตรา 44 ในรัฐธรรมนูญฉบับชั่วคราว”
ซึ่งเป็นอำนาจของ  พล.อ.ประยุทธ์ จันทร์โอชา นายกรัฐมนตรี  ในฐานะหัวหน้าคณะรักษาความสงบแห่งชาติ(คสช.) ซึ่งจะสามารถดำเนินการได้เร็วกว่า
อย่างไรก็ตาม รมช.คลัง กล่าวด้วยว่า การสรรหาประธานบอร์ดสลากฯ ยังจะต้องดำเนินการควบคู่ไปกับการเดินหน้าเรื่องแก้ปัญหาการขายสลากฯ เกินราคา ซึ่งตามนโยบายของ พล.อ.ประยุทธ์ แล้วจะต้องทำให้แล้วเสร็จ ภายในเดือน มิ.ย.นี้
“หากจำเป็นต้องใช้มาตรา 44 ก็อาจจะต้องใช้ แต่จะดูว่าไม่ให้ใช้มาตรานี้อย่างฟุ่มเฟือย ถ้าใช้ก็ต้องให้เกิดประโยชน์มากที่สุด” รมช.คลัง กล่าว

MThai News
