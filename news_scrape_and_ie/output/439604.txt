เอไอเอส-ทรูมูฟ-ดีแทค  เว้นค่าโทร  ไทย-เนปาล  พร้อมใจช่วยผู้ประสบภัยในประเทศเนปาล
เอไอเอส-ทรูมูฟ-ดีแทค  เว้นค่าโทร ไทย-เนปาล ผู้ให้บริการเครือข่ายมือถือ 3 รายในไทย พร้อมใจช่วยผู้ประสบภัยในประเทศเนปาล ยกเว้นค่าบริการข้ามแดนอัตโนมัติ โทรกลับไทยและรับสายได้ฟรี
3 ค่ายมือถือ เอไอเอส , ทรูมูฟ เอช และ ดีแทค  เปิดบริการพิเศษ ช่วยคนไทย ที่ประสบเหตุแผ่นดินไหวในเนปาล ให้ได้รับความสะดวกด้านการสื่อสาร
โดยเอไอเอส ให้ลูกค้า ทั้งระบบเติมเงินและรายเดือน ที่อยู่ในประเทศเนปาลขณะนี้ (ที่เปิดบริการข้ามแดนอัตโนมัติ หรือ IR) สามารถโทรกลับประเทศไทยและรับสายได้ฟรี ตั้งแต่วันอาทิตย์ที่ 26 – วันจันทร์ที่ 27 เมษายน 2558 และรับส่วนลดค่าโทรกลับประเทศไทยและรับสายในอัตรา 50% ตั้งแต่วันอังคารที่ 28 เมษายน ถึงวันเสาร์ที่ 2 พฤษภาคม 2558 (ตามเวลาประเทศเนปาล)
ขณะที่ ค่ายทรูมูฟ เอช ไม่คิดค่าบริการโทรออก รับสาย ส่งข้อความ และรับข้อความ ดาต้าสำหรับการใช้งานโรมมิ่งในประเทศเนปาลตั้งแต่วันที่ 26 เมษายน ถึง 30 เมษายน 2558
ส่วนลูกค้า ดีแทค ที่อยู่ในประเทศเนปาล สามารถโทรศัพท์กลับประเทศไทยและรับสาย พร้อมรับ-ส่ง SMS MMS รวมทั้งการใช้บริการ Data Roaming โดยไม่เสียค่าใช้จ่ายใดๆ ระหว่างวันเสาร์ที่ 25 – วันอังคารที่ 28 เมษายน 2558

ที่มา RYT9
MThai News
