‘การบินไทย’ ร่วมมือ ภาครัฐ ช่วยบรรเทาทุกข์เนปาล โดยการส่งของ และทีมบุคลากรที่ต้องเดินทางไปช่วยเหลือ
นายจรัมพร โชติกเสถียร กรรมการผู้อำนวยการใหญ่ บริษัท การบินไทย จำกัด (มหาชน)  เปิดเผยว่า การบินไทยเป็นสายการบินหลักในการขนส่งความช่วยเหลือทั้งในด้านสิ่งของบรรเทาทุกข์ และบุคลากรด้านการแพทย์และการกู้ภัยไปยังประเทศเนปาล
โดยให้การสนับสนุนภาครัฐ กองทัพ และสภากาชาดไทยในการช่วยเหลือตามแผนของรัฐบาลไทย ซึ่งการบินไทยได้เตรียมแผนรองรับไว้ 2 ส่วน
ได้เเก่ การจัดเตรียมสำรองที่นั่งสำหรับบุคลากรที่ต้องเดินทางไปช่วยเหลือ และจัดระวางบรรทุก คาร์โก้ ใต้ท้องเครื่องบินเพื่อขนส่งสิ่งของบรรเทาทุกข์
โดยจะให้ความสำคัญในส่วนของภาครัฐ หรือของรัฐบาลไทย ในการให้ความช่วยเหลือแก่รัฐบาลและประชาชนเนปาลเป็นลำดับแรก

MThai News
ที่มา
