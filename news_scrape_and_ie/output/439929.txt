สนง.สลากฯ  เลื่อนออกรางวัลงวด วันที่ 1 มิ.ย. เป็น 2 มิ.ย. เนื่องจากตรงกับวันวิสาขบูชา และงวด 1 พ.ค. เป็น 2 พ.ค.
สำนักงานสลากกินแบ่งรัฐบาล  แจ้งเลื่อนการออกรางวัลสลากกินแบ่งรัฐบาล งวดประจำวันที่ 1 มิถุนายน 2558 ไปเป็นวันที่ 2 มิถุนายน 2558 ตั้งแต่เวลา 14.30 น. เป็นต้นไป  ที่อาคารออกรางวัล สำนักงานสลากกินแบ่งรัฐบาล สนามบินน้ำ เนื่องจาก ตรงกับวันวิสาขบูชา

ขณะที่งวดวันที่ 1 พฤษภาคม 2558 ซึ่งตรงกับวันแรงงานแห่งชาติ สำนักงานสลากกินแบ่งรัฐบาลได้เลื่อนการออกรางวัลไปเป็นวันที่ 2 พฤษภาคม 2558
โดยจะเดินทางไปออกรางวัลสลากสัญจรที่ ณ ห้องคอนเวนชั่น เซ็นเตอร์ เดอะมอลล์นครราชสีมา อำเภอเมืองนครราชสีมา จังหวัดนครราชสีมา ถ่ายทอดสดผ่านทางสถานีวิทยุโทรทัศน์แห่งประเทศไทย ช่อง 11 กรมประชาสัมพันธ์
ตั้งแต่เวลา 15.00 น. ถึง 16.00 น. และทางสถานีโทรทัศน์ข่าวสปริงนิวส์ รวมทั้งรับฟังการถ่ายทอดเสียงทางสถานีวิทยุกระจายเสียงแห่งประเทศไทย กรมประชาสัมพันธ์ ตั้งแต่เวลา 14.30 น. เป็นต้นไป

MThai News
