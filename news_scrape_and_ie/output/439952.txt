‘บิ๊กตู่’เล็งตั้งทหารนั่งปธ.บอร์ดกองสลากฯ ระบุที่ผ่านมาพลเรือนแก้ปัญหาไม่ได้ คาดขายหวย 80 บาท  มิ.ย. นี้
พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษา ความสงบแห่งชาติ(คสช.)  กล่าวภายหลัง จากเดินทางกลับจากการประชุมสุดยอด ผู้นำอาเซียน ที่มาเลเซีย
ถึงการแต่งตั้ง  ประธานคณะกรรมการสลากกินแบ่งรัฐบาล คนใหม่  เพื่อแก้ปัญหาสลากกินแบ่งเกินราคา โดยมีเป้าหมายให้เห็นผลในงวด เดือน มิ.ย. ว่า จะใช้อำนาจตามมาตรา 44 ของรัฐธรรมนูญ ฉบับชั่วคราวปี 57
ในการแต่งตั้งประธานคณะกรรมการสลากกินแบ่งรัฐบาล คนใหม่ เพื่อแก้ปัญหาสลากกินแบ่งเกินราคา โดยมีเป้าหมายให้เห็นผลในงวด เดือนมิ.ย.
“โดยคาดว่าจะเป็นทหารมาดำเนินการในเรื่องนี้ หลังจากก่อนหน้านี้ พลเรือนไม่สามารถแก้ปัญหาได้ เนื่องจากมีโครงสร้างปัญหาที่สะสมมานาน”

“เขียนไว้ 80 ก็ต้อง 80 ทำให้ได้แล้วกัน เราตั้งคนไปก็เพื่อให้ เขาไปขับเคลื่อน ไปทำงานให้ได้ตามนี้ ไม่ได้ไปแสวงผลประโยชน์หรืออำนาจ” พล.อ.ประยุทธ์ กล่าว
นอกจากนี้ นายกฯ กล่าวว่า ก่อนหน้านี้ได้สั่งการให้กองสลากฯ คิดถึงต้นทุนของสลาก กินแบ่งฯว่า ควรมีราคาเท่าใด เพื่อให้คนขายสลากฯมีรายได้เพียงพอต่อการเลี้ยงชีพ
ซึ่งอย่างต่ำควรมีรายได้อยู่ที่ 10 บาท/ใบ และให้ไปดูว่าหากขายสลากฯไม่หมด ให้สามารถคืนสลากได้  รวมถึงการพิจารณาโควต้าสลากให้มีความชัดเจนมากขึ้น โดยต่างจังหวัดให้กระจาย ไปยังผู้ว่าราชการจังหวัดก่อนจะกระจายไปยังผู้ค้า ส่วนกรุงเทพฯให้อยู่ที่สำนักงานสลากฯ
อย่างไรก็ตาม การแต่งตั้งประธานคณะกรรมการสลากกินฯ จะต้องเป็นซื่อสัตย์  โปร่งใส ยึดประโยชน์ของประชาชน ต้องเข้ามาขับเคลื่อนการทำงานของกองสลากฯ ให้เป็นไปตามนโยบายที่วางไว้
“ผมดูไว้หลายคน ผมไม่เคยคัดใครชื่อเดียว มีหลายชื่อ ผมดูว่าอดีตเขา ทำงานอย่างไร ไม่ใช่เอาแต่พวก ผมเอาคนทำงาน…มีทั้งพลตรี พลโท พลเอก ก็ดูอยู่”  พล.อ.ประยุทธ์ กล่าว

MThai News
ที่มา อีไฟแนนซ์ไทย
