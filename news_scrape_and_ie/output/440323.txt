‘อาคม’เผย ญี่ปุ่นรับ 2 สายสร้างรถไฟไทย MOU ไม่เกิน พ.ค.นี้  คาดเป็นยุทธศาสตร์การพัฒนาเส้นทางเชื่อมโยงระเบียงเศรษฐกิจไทย
นายอาคม เติมพิทยาไพสิฐ รัฐมนตรีช่วยว่าการกระทรวงคมนาคม  เปิดเผยว่า ผลการหารือโครงการความร่วมมือพัฒนาระบบรางร่วมกับรัฐบาลญี่ปุ่น ระหว่างวันที่ 23-27 เม.ย.ที่ผ่านมา
โดยได้ข้อสรุปว่า ญี่ปุ่นจะเข้ามาดำเนินโครงการรถไฟในไทย 2 เส้นทาง คือ รถไฟทางคู่ขนาดราง 1 เมตร เส้นทาง กาญจนบุรี-กรุงเทพฯ-ฉะเชิงเทรา-แหลมฉบัง และกรุงเทพฯ-ฉะเชิงเทรา-อรัญ ประเทศ ระยะทาง 574 กม.
และรถไฟฟ้าความเร็วสูง ความเร็ว 300 กม./ชั่วโมง เส้นทางกรุงเทพฯ-เชียง ใหม่ ระยะทาง 670 กม. โดยรัฐบาลทั้ง 2 ฝ่ายจะมีการลงนามในบันทึกความเข้าใจ MOU ร่วมกันได้ภายในเดือน พ.ค.นี้
“การลงทุนรถไฟฟ้าทั้ง 2 เส้นทางที่ญี่ปุ่นจะเข้ามาดำเนินการนั้น เป็นยุทธศาสตร์การพัฒนาเส้นทางเชื่อมโยงระเบียงเศรษฐกิจตอนใต้ของไทย โดยเฉพาะการขนส่งสินค้าจากท่าเรือแหลมฉบังไปยังท่าเรือทวาย
ซึ่งเป็นการเชื่อมฐานการผลิตอุตสาหกรรม 2 ฐาน ซึ่งญี่ปุ่นยังมีแผนจะขยายการลงทุนด้านการผลิตชิ้นส่วนและอุปกรณ์ต่างๆ ไปยังพม่า เพื่อเชื่อมต่อไปยังฐานอุตสาหกรรมของญี่ปุ่นที่ประเทศอินเดีย และเชื่อมจากสระแก้วไปยังปอยเปต พนมเปญของกัมพูชา และอนาคตเชื่อมไปยังนครโฮจิมินห์ของเวียดนาม” นายอาคมกล่าว
รวมถึงยังได้ขอให้ญี่ปุ่นช่วยศึกษาความเป็นไปได้เส้นทางรถไฟ จาก แม่สอด จ.ตาก-มุกดาหาร ซึ่งการรถไฟแห่งประเทศไทย (ร.ฟ.ท.) ศึกษาเฉพาะเส้นทางแม่ สอด-พิษณุโลก
ส่วนที่เหลือไม่ได้ ศึกษา รวมทั้งขอให้ญี่ปุ่นส่งผู้เชี่ยว ชาญเข้ามาศึกษา และให้คำแนะ นำในการวางโครงข่ายรถไฟในภาคตะวันออกของไทย เนื่องจากมีหลายเส้นทางที่อาจทับซ้อนกัน ส่วนความคืบหน้ารถไฟไทย-จีนนั้น คาดว่าภายในสิ้นเดือน ส.ค. นี้จะได้ข้อสรุปด้านกรอบวงเงินลงทุนและความเหมาะสมโครงการ

MThai News
