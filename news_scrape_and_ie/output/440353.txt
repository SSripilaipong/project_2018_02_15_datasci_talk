พณ.จับตาชุดนักเรียนแพง ช่วงใกล้เปิดเทอมหวั่นฉวยขึ้นราคา พร้อมผนึกกำลัง  ‘บึ๊กค้าปลีก’  ผุดโปรโมชั่นรับเปิดเทอม
กรมการค้าภายใน กระทรวงพาณิชย์  จัดอันดับรายการสินค้า ติดตามดูแล 205 รายการประจำเดือนเมษายน 2558 พร้อมเพิ่มรายการเครื่องแบบนักเรียนเข้าไปไว้ในบัญชีสินค้าที่มีความอ่อนไหวเป็นพิเศษ หรือ Sensitive List
โดยมีการติดตามราคา และภาวะราคาเป็นประจำทุกวัน เนื่องจากเป็นช่วงใกล้เปิดภาคเรียนใหม่ และอาจมีผู้จำหน่ายหรือร้านค้า ฉวยโอกาสปรับขึ้นราคาจนทำให้ผู้ปกครองได้รับความเดือดร้อน
เพื่อช่วยเหลือผู้ปกครอง พร้อมขอความร่วมมือผู้ผลิตและผู้จำหน่ายชุดนักเรียนตรึงราคาชุดนักเรียนไปก่อน ซึ่งจะทำให้ราคาในปี 2558 ไม่แตกต่างจากปี 2557

นอกจากนี้  นางสาวสลิลลา สีหพันธุ์ รองประธานกรรมการฝ่ายกิจการบรรษัท เทสโก้ โลตัส  กล่าววว่า เทสโก้ โลตัส ร่วมสนองนโยบายรัฐบาลในการดูแลค่าครองชีพของพี่น้องประชาชน
โดยเฉพาะอย่างยิ่งในช่วงเปิดภาคการศึกษาใหม่ โดยได้ร่วมกับ กระทรวงพาณิชย์ กรมการค้าภายใน จัดโครงการ  “เทใจ…คืนสุข…ต้อนรับเปิดเทอม”  ซึ่งจะเป็นมหกรรมลดราคาสินค้ารวมกว่า 7,000 รายการ หรือกว่า 50 ล้านชิ้น ให้ส่วนลดสูงสุด 70% ครบทุกแผนกสินค้า อาทิ
1) เครื่องแบบชุดนักเรียน ลดราคา 30% / กระเป๋านักเรียน ลดสูงสุด 60% ราคาเริ่มต้นที่ 69 บาท / รองเท้านักเรียน ลดราคา 20% 
2) หมวดเครื่องเขียน อุปกรณ์การเรียน ซื้อ 1 แถมฟรี 1 
3) หมวดสินค้าอุปโภคบริโภค ลดราคา 10-30% 
4) หมวดอาหารสด ลดราคาสุดพิเศษ 150 รายการ อาทิ ปีกบนไก่ กิโลกรัมละ 70 บาท ปลานิล ตัวละ 17 บาท 
5) หมวดเสื้อผ้าเครื่องแต่งกาย ลดทุกชิ้น 30% 
6) หมวดสินค้าเครื่องใช้ไฟฟ้า ลดสูงสุด 70% 
7) หมวดสินค้าเครื่องนอนและเครื่องใช้ภายในบ้าน ลดสูงสุด 50%
เพื่อสนองนโยบายรัฐบาล เทใจเต็มที่ คืนความสุขเต็มอิ่ม ขนทัพสินค้ากว่า 50 ล้านชิ้น ลดกระหน่ำสูงสุด 70% เปิดตัวโปรแกรมแบ่งเบาภาระผู้ปกครองด้วยแคมเปญผ่อน 0% นาน 4 เดือน เพียงซื้อสินค้า 1,200 บาทขึ้นไป หวังกระตุ้นการจับจ่ายภาคครัวเรือนช่วงเปิดเทอมพร้อมกัน 1,800 สาขาทั่วประเทศ เริ่ม 30 เมษายน จนถึง 10 พฤษภาคม 2558

MThai News
