ยังไม่ฟื้น! เเบงก์ชาติเผย ศก.มี.ค.58 ยังอ่อนแอ ส่วนการส่งออกเบื้องต้นประเมินว่าจะยังติดลบต่อเนื่องเป็นปีที่ 3
นายดอน นาครทรรพ ผู้อำนวยการ สำนักเศรษฐกิจมหภาค ฝ่ายนโยบายเศรษฐกิจการเงิน ธนาคารแห่งประเทศไทย (ธปท.)  เปิดเผยว่า ภาวะเศรษฐกิจใน เดือนมีนาคม ที่ผ่านมา สะท้อนความเปราะบางของการฟื้นตัวของเศรษฐกิจ
เนื่องจากการบริโภคภาคครัวเรือนชะลอตัวลง ธุรกิจลดการผลิตและการลงทุนลง ขณะที่มูลค่าการส่งออกสินค้าที่ปรับฤดูกาลแล้วลดลงในเกือบทุกหมวด เเละไตรมาส 1/2558 เศราฐกิจยังคงอ่อนแอ
แม้การใช้จ่ายด้านการลงทุนของภาครัฐจะมีมากขึ้น และภาคการท่องเที่ยวจะขยายตัวดี ด้านเสถียรภาพเศรษฐกิจ อัตราการว่างงานเพิ่มขึ้นเล็กน้อย ขณะที่ราคาน้ำมันโลกที่อย่างในระดับต่ำและอุปสงค์ในประเทศที่อ่อนแอลงส่งผลให้อัตราเงินเฟ้อลดลง และดุลบัญชีเดินสะพัดเกินดุลต่อเนื่อง
ทั้งนี้ ธปท.ประเมินว่าอัตราการขยายตัวทางเศรษฐกิจ หรือ จีดีพี ไตรมาส 1/2558 จะใกล้เคียงกับที่สำนักงานคณะกรรมการพัฒนาเศรษฐกิจและสังคมแห่งชาติ หรือ สศช. ที่ประเมินไว้ที่ 3%
ส่วนทั้งปีนั้น ธปท.จะมีการปรับประมาณการและประกาศตัวเลขอีกครั้งในวันที่ 10 มิ.ย. 58 ส่วนการส่งออกเบื้องต้นประเมินว่าจะยังติดลบต่อเนื่องเป็นปีที่ 3

ส่วนแนวโน้มเศรษฐกิจไทยในไตรมาส 2 มีแนวโน้มฟื้นตัว แต่ทั้งนี้ต้องติดตามการใช้จ่ายและการลงทุนภาครัฐว่าจะได้ตามเป้าหมายที่วางไว้ที่ระดับ 88% ซึ่งถือเป็นระดับที่สูงที่สุดในช่วงที่ผ่านมา
และหากได้ตามเป้าหมายที่วางไว้ มองว่าเศรษฐกิจไทยจะเริ่มฟื้นตัวได้ตั้งแต่ไตรมาส 2 เป็นต้นไป โดยในเดือนมีนาคมที่ผ่านมาภาครัฐเร่งเบิกจ่ายของรัฐบาลขยายตัวได้ 49.5% จากทั้งรายจ่ายประจำและลงทุน ธปท.ประเมินว่าในไตรมาส 2 ของปีงบประมาณ ภาครัฐจะมีบทบาทในการกระตุ้นเศรษฐกิจมากขึ้น โดยการเบิกจ่ายงบลงทุนเร่งขึ้นจากไตรมาสก่อน
จากการเร่งรัดเบิกจ่ายงบประมาณที่กำหนดให้ส่วนราชการ เตรียมจัดซื้อจัดจ้างได้ก่อนที่ พ.ร.บ.งบประมาณประจำปีจะประกาศใช้ และเร่งก่อหนี้ผูกพันให้ทันภายในเดือนธนวาคม 2557
อย่างไรก็ตาม คาคการส่งออกในช่วงเดือนมีนาคมที่ผ่านมา มีมูลค่า 18,766 ล้านดอลลาร์ ติดลบ 4.3% จากช่วงเดียวกันของปีก่อน จากทั้งด้านราคาที่หดตัวตามราคาสินค้าโภคภัณฑ์ที่เคลื่อนไหวตามราคาน้ำมันดิบ
และด้านปริมาณที่มีแนวโน้มชะลอตัวลงในทุกตลาดซึ่งเป็นผลจากอุปสงค์ของประเทศคู่ค้าที่ชะลอตัว และผลกระทบจากการถูกตัดสิทธิประโยชน์ทางภาษี หรือ GSP ขณะที่ไตรมาสแรกการส่งออกติดลบ 4.3% เช่นเดียวกัน

MThai News
