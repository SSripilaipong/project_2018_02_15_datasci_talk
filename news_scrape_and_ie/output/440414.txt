รัฐมนตรีว่าการ กระทรวงพาณิชย์  เผยข้อสรุปแนวทางแก้ปัญหา ราคาปาล์มน้ำมัน ตกต่ำ รับซื้อกิโลกรัมละ 4 บาท
วันนี้ (30 เม.ย. 58) พล.อ. ฉัตรชัย สาริกัลยะ รัฐมนตรีว่าการกระทรวงพาณิชย์ ประชุมคณะอนุกรรมการเพื่อบริหารจัดการปาล์มน้ำมันและน้ำมันปาล์มด้านการตลาด เพื่อพิจารณาแนวทางการแก้ปัญหาผลผลิตปาล์มล้นตลาดและราคาตกต่ำกับตัวแทนเกษตรกร
ทั้งนี้ได้ข้อสรุปแนวทางแก้ปัญหา โดยกำหนดให้เกษตรกรขายผลปาล์มสดเปอร์เซ็นต์น้ำมันที่ร้อยละ 17 กิโลกรัมละ 4 บาท หากเปอร์เซ็นต์น้ำมันสูงกว่าร้อยละ 17 จะให้ราคาเพิ่มเปอร์เซ็นต์ละ 30 สตางค์ ถ้าหากเปอร์เซ็นต์น้ำมันต่ำกว่าร้อยละ 17 จะลดราคาเปอร์เซ็นต์ละ 15 สตางค์ โดยจะมอบหมายให้คณะกรรมการกลางว่าด้วยสินค้าและบริการ (กกร.) ประกาศราคาแนะนำ และเริ่มใช้มาตรการดังกล่าวตั้งแต่วันที่ 1 พ.ค. – 31 ก.ค. 58 เพื่อผ่อนผันให้เกษตรกรปรับตัว


นอกจากนี้ ตั้งแต่วันที่ 31 ก.ค. 58 หากซื้อขายปาล์มน้ำมันที่มีเปอร์เซ็นต์น้อยกว่าร้อยละ 17 จะถือว่ามีความผิดตามกฎหมาย พร้อมมอบหมายให้องค์การคลังสินค้า (อคส.) รับซื้อน้ำมันปาล์มดิบมาเก็บไว้กิโลกรัมละ 4 บาท เพื่อรอจำหน่ายในช่วงผลผลิตขาดแคลน และขอความร่วมมือกระทรวงเกษตรและสหกรณ์ กระทรวงมหาดไทยทำความเข้าใจกับเกษตรกรด้วย
ขอบคุณข้อมูล/ภาพ  จส.100
MThai News
