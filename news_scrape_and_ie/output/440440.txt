นายฐากร ตัณฑสิทธิ์ เผย กสทช.  อยู่ในระหว่างการร่างหนังสือสั่ง เพิกถอนใบอนุญาต   พีช ทีวี  คาดส่งได้ภายในสัปดาห์หน้า
วันนี้ (30 เม.ย. 58) นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจโทรคมนาคมแห่งชาติ (กสทช.) เผยขณะนี้สำนักงานกสทช. กำลังอยู่ในระหว่างการร่างหนังสือตามมติของที่ประชุม กสท. ให้เพิกถอนใบอนุญาตสถานีโทรทัศน์ดาวเทียมช่อง พีช ทีวี


ทั้งนี้ได้รวบรวมเหตุผลการเพิกถอนใบอนุญาตประกอบกิจการและกำลังพิจารณาเงื่อนไขว่า ต้องปิดสถานีหลังจากได้รับหนังสือทันทีหรือให้ระยะเวลา 7 วัน เพื่อแจ้งผู้สนับสนุนต่าง ๆ ทราบและไม่เกิดผลกระทบด้านธุรกิจ ซึ่งคาดว่าจะสามารถส่งหนังสือให้พีช ทีวี ได้ภายในสัปดาห์หน้า
นอกจากนี้ นายฐากร ตัณฑสิทธิ์ ยังยืนยันว่า กสทช. ไม่ได้ส่งทหารเข้าไปปิดช่อง พีช ทีวี ตามที่เป็นกระแสข่าว โดยในขณะนี้ช่อง พีช ทีวี ยังสามารถออกอากาศได้ตามปกติ เนื่องจากยังไม่ได้รับหนังสือคำสั่งจากกสทช.
ขอบคุณข้อมูล/ภาพ  เดลินิวส์
MThai News
