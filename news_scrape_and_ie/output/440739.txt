ประธานบอร์ดกองสลากฯ  เผย เร่งหารือ  คกก.ชุดใหม่แก้ปัญหาสลากเกินราคา รับ แก้ยาก  ชี้ โทษจำโทษปรับ เป็นมาตรการเบา  กวดขันเข้มงวด มิ.ย.นี้
วันที่ 3 พ.ค.58 พลตรีอภิรัชต์ คงสมพงษ์ ประธานกรรมการสลากกินแบ่งรัฐบาลคนใหม่ เผยว่า สัปดาห์หน้า จะหารือร่วมกับกรรมการสลากฯ ชุดใหม่ เพื่อชี้แจงรายละเอียดการดำเนินการทั้งหมด โดยเฉพาะเรื่องเร่งแก้ปัญหาการจำหน่ายสลากเกินราคา ยอมรับ การแก้ปัญหานี้ ไม่ใช่เรื่องง่าย แต่จะทำงานอย่างเต็มที่

เบื้องต้น จะใช้มาตรการแก้ปัญหาจากเบาไปถึงหนัก เพื่อสร้างความเป็นธรรมต่อผู้ค้าและประชาชน ซึ่งบทลงโทษตามประกาศ คสช. หากผู้ค้าจำหน่ายสลากเกินราคา จะต้องถูกจำคุก 1 เดือน ปรับ 1 หมื่นบาท หรือทั้งจำทั้งปรับ ถือเป็นมาตรการระดับเบา ทั้งนี้จะเริ่มเข้มงวดการจำหน่ายสลากตั้งแต่งวดเดือนมิถุนายนนี้
ส่วนแนวคิดการขายสลากออนไลน์ ต้องศึกษารายละเอียดอีกครั้ง ทั้งความพร้อมของเครื่องออกสลาก การแก้ไข พ.ร.บ.สลากกินแบ่งรัฐบาล ที่อยู่ระหว่างเสนอคณะกรรมการกฤษฎีกา เพื่อเสนอ สนช.พิจารณา
ขอบคุณข้อมูล  voice
MThai News
