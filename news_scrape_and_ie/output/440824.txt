Business Insider  จัดอันดับให้  iPhone 6 Plus  เป็นสมาร์ทโฟนที่ดีที่สุดเป็นเดือนที่ 3 ติดต่อกัน ตามมาด้วย iPhone 6 ขณะที่ Galaxy S6 ได้อันดับ 3
สำนักข่าว Business Insider  จัดอันดับสมาร์ทโฟนที่ดีที่สุดประจำ เดือนพฤษภาคม 2558 โดยยกให้  iPhone 6 Plus  จากค่ายแอปเปิลเป็นสมร์ทโฟนที่ดีที่สุดเป็นเดือนที่ 3 ติดต่อกัน
โดยระบุว่า iPhone 6 Plus มีจุดเด่นที่อายุการใช้งานของแบตเตอรีที่ยาวนาน และมีดีไซน์บางเบา ใช้งานได้สะดวกกว่าแฟ็บเล็ตทั่วไป

ส่วนสมาร์ทโฟนที่ถูกจัดให้เป็นสมาร์ทโฟนที่ดีที่สุดอันดับ 2 ประจำเดือนนี้ก็มาจากค่ายแอปเปิลเช่นเดียวกัน นั่นคือ  iPhone 6  ด้วยปัจจัยของดีไซน์ที่ลงตัว ประกอบกับฮาร์ดแวร์และซอฟต์แวร์มีคุณภาพ
ส่วนอันดับ 3 ได้แก่  Galaxy S6  จากซัมซุง โดย Business Insider ระบุว่าเป็นสมาร์ทโฟนแอนดรอยด์ที่ดีที่สุด ตามมาด้วย Galaxy S6 Edge และ Galaxy Note 4 จากค่ายเดียวกัน ในอันดับ 4 และ 5 ตามลำดับ
ทั้งนี้ เกณฑ์การจัดอันดับของ Business Insider มาจากหลายปัจจัย เช่น การออกแบบ ซอฟต์แวร์ ฮาร์ดแวร์ การเลือกสรรคอนเทนต์ ความยากง่ายในการหาซื้อ ราคา เป็นต้น โดยจะอัพเดตอันดับในทุกๆ เดือน และพิจารณาเฉพาะสมาร์ทโฟนที่มีขายในสหรัฐฯ ในช่วงเวลาที่จัดอันดับเท่านั้น

MThai News
ที่มา voicetv.
