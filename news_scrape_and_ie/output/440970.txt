เลขาธิการ มูลนิธิรณรงค์ เพื่อการ ไม่สูบบุหรี่  เผยบริษัทบุหรี่ข้ามชาติค้าน กฎหมายบุหรี่ ฉบับใหม่ เนื่องจากกลัวสูญเสียรายได้
วันนี้ (5 พ.ค. 58) ศ.นพ. ประกิต วาทีสาธกกิจ เลขาธิการมูลนิธิรณรงค์เพื่อการไม่สูบบุหรี่  เผยว่า บริษัท ฟิลลิป มอร์ริส ได้ทำหนังสือถึง เลขานุการคณะรัฐมนตรี คัดค้าน ร่าง พ.ร.บ.ควบคุมผลิตภัณฑ์ยาสูบที่กระทรวงสาธารณสุข (สธ.) เสนอ โดยระบุว่าประเทศไทยไม่มีความจำเป็นที่จะต้องออกกฎหมายควบคุมยาสูบฉบับใหม่ ควรเน้นการให้ความรู้แก่ประชาชนและบังคับใช้กฎหมายที่มีอยู่
ทั้งนี้ บริษัท ฟิลลิป  มอร์ริส  คัดค้านร่างดังกล่าวเนื่องจากกลัวจะสูญเสียรายได้ เพราะมีกำไรจากการขายบุหรี่ในประเทศไทยปีละ 3,000 ล้านบาท แต่คนไทยเสียชีวิตจากการสูบบุหรี่ปีละ 50,000 คน
MThai News
