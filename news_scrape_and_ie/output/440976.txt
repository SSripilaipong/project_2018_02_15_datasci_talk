พล.ต.  สรรเสริญ แก้วกำเนิด  เผยรัฐบาลจัดระเบียบการให้โควต้าผู้ค้า สลาก ใหม่ เดือน มิ.ย. นี้
วันนี้ (5 พ.ค. 58) พล.ต. สรรเสริญ แก้วกำเนิด รองโฆษกประจำสำนักนายกรัฐมนตรี เผยคสช.และรัฐบาล จะเริ่มจัดระเบียบการให้โควต้าผู้ค้าสลากใหม่ หลังจากสัญญาผูกพันการให้โควต้าสลากกินแบ่งเดิมสิ้นสุดลง โดยจะเริ่มจัดระบบผู้ได้รับโควต้าใหม่ในเดือน มิ.ย. นี้
ทั้งนี้ เนื่องจากพบว่า ผู้ได้รับจัดสรรไปไม่ได้จำหน่ายเองแต่มีการขายกลับมาให้รายใหญ่ หรือขายเป็นทอด ๆ จนราคาสลากสูงขึ้น เมื่อคนรับทอดสุดท้ายมาขายก็ต้องตั้งราคาสูง รัฐบาลจึงมีนโยบายจัดสรรโควต้าใหม่ให้แก่ผู้ค้าทั้งในกรุงเทพและต่างจังหวัด ในราคาที่ต่ำกว่าปัจจุบัน


นอกจากนี้ รัฐบาลยังแบ่งสัดส่วนรายได้ไว้รับซื้อสลากคืน เพื่อให้ครอบคลุมเหตุผลที่ผู้ค้าสลากมักจะอ้างว่า ประชาชนไม่นิยมซื้อบางเลข ทำให้จำหน่ายสลากไม่หมด จึงต้องขายเกินราคาเพื่อมาชดเชยสลากที่ขายไม่ออก
อย่างไรก็ตาม รัฐบาลมุ่งมั่นแก้ปัญหา เพื่อกระจายส่วนแบ่งรายได้จากพวกที่นอนกิน มาสู่ผู้ขายสลากที่หารายได้เลี้ยงตัวเองและครอบครัว รวมทั้งคืนความยุติธรรมให้ผู้บริโภค หากพบการกระทำผิดจะต้องลงโทษตามกฎหมาย
ขอบคุณข้อมูล/ภาพ  มติชนออนไลน์
MThai News
