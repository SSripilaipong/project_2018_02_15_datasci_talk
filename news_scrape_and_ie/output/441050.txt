โบรก  คาด  หุ้นไทย  ยังผันผวน คาดระหว่างวันมีโอกาสรีบาวด์จากราคา   น้ำมัน Brent  ถีบตัวขึ้นอีกราว 2% ทำจุดสูงสุดในรอบปี หนุน กลุ่มพลังงาน วันนี้
บล.เคเคเทรด  คาด แนวโน้ม SET วันนี้ sideway ผันผวนออกด้านข้างมีปัจจัยผสมผสาน มีโอกาสเห็นการรีบาวด์ระหว่างวันจากราคาน้ำมันดิบ Brent ถีบตัวขึ้นอีกราว 2% ทำจุดสูงสุดในรอบปีที่ 65 ดอลลาร์ หนุนกลุ่มพลังงานวันนี้  และในช่วงที่ตลาดหุ้นไทยปิดทำการวันหยุดยาวมีตัวเลขเศรษฐกิจ ทั้งในและต่างประเทศประกาศเป็นจำนวนมาก ได้แก่
1) ญี่ปุ่นเผยตัวเลขเงินเฟ้อและว่างงานญี่ปุ่นเดือน มี.ค. มีพัฒนาการขึ้นเล็กน้อยเทียบกับเดือนก่อนหน้า เป็นปัจจัยบวกต่อทิศทางการฟื้นตัวของญี่ปุ่น
2) สหรัฐเผยตัวเลขดุลการค้าเดือน มี.ค. ขาดดุลหนักถึง 5.1 หมื่นล้านดอลลาร์ สูงในรอบ 6 ปี กดดันการปรับฐานของตลาดหุ้นสหรัฐ ขณะที่เผยตัวเลข PMI เดือน เม.ย. มีพัฒนาการดีขึ้นแค่เล็กน้อย
3) ตัวเลขเงินเฟ้อไทยเดือน เม.ย. ลดลง 1.04% ติดลบต่อเนื่องเป็นเดือนที่ 4 ต่ำสุดในรอบกว่า 5 ปี ทำให้ยังมองว่าวันนี้ SET เปิดมาผันผวนรับข่าวดังกล่าว
ขณะที่ปัจจัยกดดันหลักหลักยังคงเป็นตัวเลขเศรษฐกิจของไทยและต่างประเทศที่ยังอ่อนแอ อีกทั้งยังอยู่ในช่วงประกาศผลประกอบการหุ้นไทยที่ภาพรวมมีแนวโน้มไม่สดใสด้านกระแสเงิน ตลาดหุ้นภูมิภาคมีสัญญาณการปรับฐาน
อีกทั้งมีโมเมนตัมนักลงทุนต่างชาติถอนตัวออกจากตลาดหุ้นกลุ่ม TIP จากทิศทางในฝั่งขายสุทธิ โดยในตลาดหุ้นไทยได้ขายต่อเนื่องเป็นวันที่ 4 รวมกว่า 9 หมื่นล้านบาท หักล้างกับยอดในเดือน เม.ย. ที่เคยเป็นฝั่งซื้อสุทธิไป
ทางเทคนิค SET ยังคงซื้อขายใต้เส้นค่าเฉลี่ยทั้งระยะสั้นและยาวชี้ภาพขาลง มองแนวรับสุดท้าย ไม่ควรหลุดที่ 1520 จุด ซึ่งเป็นอัตราส่วน Fibonacci 61.8% ของรอบจุดต่ำ-สูงสุดในเดือน มี.ค. – เม.ย. (1485 จุด – 1575 จุด)
กลยุทธ์การลงทุน  เราแนะนำให้ชะลอการลงทุน หรือ รอจังหวะอ่อนตัว Selective buy เป็นรายตัวในหุ้นที่มีปัจจัยหนุนเฉพาะตัวและผลประกอบการ 1Q58 มีทิศทางเติบโตดีขึ้น แนวโน้มวันนี้มองเป็นกลาง  มองกรอบเคลื่อนไหว 1,520 – 1,535 จุด
โดย หุ้นที่แนะนำ ได้แก่ กลุ่มหุ้นที่คาดผลประกอบการฟื้นตัวเด่นใน 1Q58 และยังมี Upside จากมูลค่าที่เหมาะสม (ICHI SST THCOM WORK BANPU KAMART) 
 กลุ่มโรงแรม  แนะนำ MINT จากประเด็นการท่องเที่ยวในไตรมาสแรกฟื้นตัวสูง 23% YoY 
 กลุ่มพัฒนาอสังหาฯ  ได้แรงหนุนจากการปรับลดดอกเบี้ยของ กนง. เราแนะนำ AP คาดกำไร 1Q58 เติบโตเด่นกว่าเท่าตัว เด่นที่สุดในกลุ่มอสังหาฯ

MThai News
