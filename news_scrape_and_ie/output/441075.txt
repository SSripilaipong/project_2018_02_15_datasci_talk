ทองคำขายวันนี้ ทองแท่งบาทละ 18,850 ทองรูปพรรณบาทละ 19,250 เพิ่มขึ้น 200 บาท
รายงานข่าวจาก  สมาคมค้าทอง  ถึงราคาทองคำในประเทศ วันที่ 6 พฤษภาคม 2558 มีดังนี้
ราคาทองคำแท่งรับซื้อ  18,750.00 บาท  ทองคำแท่งขายออก  18,550.00 บาท
ราคาทองรูปพรรณรับซื้อ  18,480.04 บาท  ทองรูปพรรณขายออก  19,250.00 บาท ส่วนทางด้าน  สัญญาทองคำตลาด COMEX (Commodity Exchange)  ส่งมอบเดือนมิ.ย.เพิ่มขึ้น 6.4 ดอลลาร์ หรือ 0.54% 1,193.20 ดอลลาร์/ออนซ์
สัญญาทองคำได้รับแรงหนุนจากการอ่อนค่าของสกุลเงินดอลลาร์ โดยดัชนีดอลลาร์ ปรับตัวลง 0.4% แตะที่ 95.06 ซึ่งการอ่อนค่าของดอลลาร์จะทำให้สัญญาทองคำซึ่งซื้อขายในรูปสกุลเงินดอลลาร์นั้น มีราคาถูกลงและน่าดึงดูดใจสำหรับนักลงทุนที่ถือครองสกุลเงินอื่นๆ
ทั้งนี้ สกุลเงินดอลลาร์อ่อนค่าลงหลังจากกระทรวงพาณิชย์สหรัฐรายงานว่า ยอดขาดดุลการค้าระหว่างประเทศของสหรัฐในเดือนมี.ค.พุ่งขึ้นแตะ 5.14 หมื่นล้านดอลลาร์ เทียบกับ 3.59 หมื่นล้านดอลลาร์ในเดือนก.พ. โดยตัวเลขขาดดุลการค้าในเดือนมี.ค.นับว่ามากที่สุดสุดนับตั้งแต่เดือนต.ค.2551 และสูงกว่าคาดการณ์ของนักวิเคราะห์ส่วนใหญ่ที่ 4.20 หมื่นล้านดอลลาร์

MThai News
