กสิกร  ลุย  ดิจิตอลแบงกิ้ง  ทั้งโมบายเเละอินเทอร์เน็ต เต็มรูปแบบ ปั๊มยอดลูกค้าใหม่เพิ่ม 4 ล้านราย
นายปกรณ์ พรรธนะแพทย์ รองกรรมการผู้จัดการอาวุโส ของ KBANK  เปิดเผยว่า ภาพรวมไตรมาสแรกของปีนี้ ลูกค้าดิจิตอล แบงกิ้งของธนาคาร ทั้งบริการธนาคารทางโทรศัพท์มือถือ (K-Mobile Banking Plus)
และธนาคารทางอินเทอร์เน็ต (K-Cyber Banking) เติบโตอย่างรวดเร็ว โดยผู้ใช้บริการรายใหม่เติบโตถึง 40% และปริมาณการธุรกรรมเติบโตถึง 52% มีเงินหมุนเวียนเฉลี่ยสูงถึง 280,000 ล้านบาท/เดือน
ทั้งนี้ เป็นผลมาจากการกระแสความนิยมในการใช้สมาร์ทโฟนและการเติบโตของธุรกิจอีคอมเมิร์ซ ทั้งการทำธุรกรรมการเงินออนไลน์ การซื้อสินค้าออนไลน์ และการชำระเงินค่าสินค้าและบริการออนไลน์ที่ช่วยให้ลูกค้าทำธุรกรรมได้สะดวก รวดเร็วขึ้น ตลอด 24 ชั่วโมง

ดังนั้น ธนาคารกสิกรไทยจะให้ความสำคัญในการใช้กลยุทธ์เชิงรุกเพื่อขยายฐานลูกค้าดิจิตอล แบงกิ้งอย่างต่อเนื่อง โดยตั้งเป้าพัฒนาสู่บริการดิจิตอล แบงกิ้ง เต็มรูปแบบและรักษาความเป็นผู้นำอันดับหนึ่งด้านดิจิตอลแบงกิ้ง ด้วยคอนเซ็ปท์
“ไลฟ์สไตล์ ดิจิตอล เอ็กซ์พีเรียน” ที่จะมุ่งพัฒนาบริการให้สอดคล้องกับเทคโนโลยีและไลฟ์สไตล์ที่เปลี่ยนแปลงไปอย่างรวดเร็วเพิ่มจำนวนลูกค้าและอัตราการใช้บริการให้มากขึ้น โดยมั่นใจว่าปีนี้จะมีจำนวนลูกค้าใหม่ที่ใช้บริการดิจิตอล แบงกิ้ง เพิ่มอีกราว 4 ล้านราย

MThai News
