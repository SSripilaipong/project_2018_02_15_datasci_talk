ร.อ.นพ.  ยงยุทธ มัยลาภ  เผย เงินบาทอ่อน ค่าทำให้ส่งผลดีต่อ ส่งออกไทย  หลัง ติดลบ ต่อเนื่องนานหลายเดือน
จากกรณีที่เงินบาทอ่อนค่าลงอย่างต่อเนื่อ ซึ่งเกิดจากหลายปัจจัยโดยเฉพาะการปรับลดอัตราดอกเบี้ยของคณะกรรมการนโยบายการเงิน หรือ กนง. ลง 0.25% และการออกมาตรการผ่อนคลายเงินทุนเคลื่อนย้ายระหว่างประเทศของธนาคารแห่งประเทศไทยนั้น
ล่าสุด (7 พ.ค. 58) ร.อ.นพ. ยงยุทธ มัยลาภ โฆษกประจำสำนักนายกรัฐมนตรี เผยถึงกรณีดังกล่าวว่า ถือเป็นปัจจัยบวกต่อการส่งออกของไทย เพราะเงินบาทที่อ่อนค่าจะทำให้สินค้าไทยสามารถแข่งขันได้ดีขึ้นในตลาดต่างประเทศ และน่าจะทำให้การส่งออกที่ติดลบต่อเนื่องมาหลายเดือนปรับตัวได้ดีขึ้น เข้าใกล้เป้าหมายที่กระทรวงพาณิชย์ประเมินล่าสุดว่าจะมีการขยายตัว 1.2% ในปีนี้


ด้าน คณะกรรมาธิการยุโรป (EC) ได้ปรับเพิ่มตัวเลขคาดการณ์จีดีพีของกลุ่มประเทศสหภาพยุโรปในปีนี้ จาก 1.7% เป็น 1.8% หลังมีมาตรการอัดฉีดเม็ดเงินผ่านมาตรการผ่อนคลายเชิงปริมาณ (QE) ซึ่งน่าจะเป็นผลดีต่อการส่งออกสินค้าของไทยไปยังตลาดดังกล่าวเพิ่มขึ้นด้วย
ทั้งนี้ นางนันทวัลย์ ศกุนตนาค อธิบดีกรมส่งเสริมการค้าระหว่างประเทศ ว่า ไทยมีการส่งออกสินค้าไปยังตลาดสหภาพยุโรปในสัดส่วน  9%  ของการส่งออกทั้งหมด ซึ่งการที่สหภาพยุโรปมีจีดีพีขยายตัวขึ้นจะทำให้มีความต้องการซื้อสินค้าเพิ่ม และจะทำให้สินค้าส่งออกของไทยได้รับอานิสงส์ด้วย รวมทั้งได้สะท้อนมุมมองของผู้ส่งออกที่ต้องการให้เงินบาทอ่อนค่าลงและมีเสถียรภาพ เพื่อให้สามารถกำหนดต้นทุนได้ชัดเจน
ขอบคุณข้อมูล/ภาพ  Voice
MThai News
