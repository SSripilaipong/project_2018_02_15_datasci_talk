อั้นมานาน! อิหร่านกางแผนที่ส่งออกน้ำมันทั่วโลก หลังเลิกคว่ำบาตร เนื่องจากการส่งออกน้ำมันของอิหร่านได้ปรับตัวลงไปแล้วถึง 60% อันเนื่องมาจากการคว่ำบาตรที่ไม่ยุติธรรม
สำนักข่าวซินหัว รายงาน นายไบจัน ซันเกเนห์ รัฐมนตรีพลังงานของอิหร่าน  ให้คำมั่นในระหว่างการเปิดนิทรรศการน้ำมันโลกที่กรุงเตหะรานเพื่อดึงดูดการลงทุนในภาคพลังงานของประเทศว่า
อิหร่านจะเพิ่มส่วนแบ่งตลาดในตลาดน้ำมันดิบโลก และให้สัมภาษณ์นอกรอบของการจัดงานว่า “ประเทศผู้ผลิตน้ำมันควรจะเปิดพื้นที่ในตลาดโลกให้กับอิหร่าน เพื่อให้อิหร่านกลับมามีส่วนแบ่งตลาดการส่งออกน้ำมันเหมือนเดิม”
ซึ่ง ตลาดน้ำมันโลกเป็นของทุกคนและประเทศผู้ผลิตน้ำมันควรพิจารณาการเข้าสู่ตลาดของอิหร่าน เนื่องจากการส่งออกน้ำมันของอิหร่านได้ปรับตัวลงไปแล้วถึง 60% อันเนื่องมาจากการคว่ำบาตรที่ไม่ยุติธรรม

ด้าน นายเอสฮัก จาฮันกีรี รองประธานาธิบดีอิหร่าน  ให้สัมภาษณ์นอกรอบในงานเดียวกันว่า อิหร่านได้ตัดสินใจเพิ่มผลผลิตน้ำมันหลังได้รับยกเลิกคว่ำบาตร อันเป็นผลมาจากการบรรลุข้อตกลงระหว่างอิหร่านและประเทศมหาอำนาจ
นอกจากนี้ อิหร่านจะเป็นประเทศผู้ส่งออกน้ำมันเบนซินหลังจากที่  โรงกลั่นน้ำมันเปอร์เซียน กัล์ฟ สตาร์  ของประเทศได้เปิดดำเนินการ
อย่างไรก็ตาม เศรษฐกิจอิหร่านบางส่วนต้องพึ่งพาการส่งออกน้ำมัน โดยนอกจากการปรับตัวลงของราคาน้ำมันแล้ว ปริมาณการส่งออกน้ำมันของอิหร่านยังลดลง 60% ในช่วงหลายปีที่ผ่านมา สู่ระดับ 1 ล้านบาร์เรลต่อวัน อันเนื่องมาจากการคว่ำบาตรต่อภาคพลังงานและการเงินของประเทศโดยประเทศตะวันตก

MThai News
