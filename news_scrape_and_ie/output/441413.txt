‘ออมสิน’ออกบัตรเครดิต ตั้งเป้าลูกค้าปีแรก/แสนใบ แตะ 1 ล้านใบ ภายใน 5-7 ปี
นายชาติชาย พยุหนาวีชัย ผู้อำนวยการธนาคารออมสิน  เปิดเผยว่า ธนาคารจะเปิดตัวบัตรเครดิตธนาคารออมสิน ในช่วงปลายปีนี้ถึงต้นปีหน้านี้ และตั้งเป้าหมายปีแรก จะมีลูกค้าใช้บริการบัตรเครดิตของธนาคารออมสิน 1 แสนบัตร
และตั้งเป้าหมาย 5-7 ปีจะมีผู้ใช้บริการบัตรเครดิตของธนาคาร 1 ล้านบัตร โดยจะมุ่งเน้น กลุ่มเป้าหมายหลักที่เป็นลูกค้าขนาดกลาง

ส่วนบัตรเดบิต ในปีนี้ตั้งเป้าหมายเพิ่มลูกค้าบัตรเดบิตสุทธิ 1.5 ล้านบัตร จากปัจจุบันที่ 6 ล้านบัตร ซึ่งจะส่งผลให้มีบัตรเดบิตของธนาคาร 7.5 ล้านบัตร โดยคิดค่าธรรมเนียมที่อัตรา 300 บาท
นอกจากนี้ ธนาคารได้เปิดบริการธุรกรรมทางการเงินผ่านอุปกรณ์อิเล็กทรอนิกส์แบบพกพา (โมบายแบงกิ้ง) ภายใต้ชื่อ My Mo โดยสามารถสมัครได้ทันทีภายในงานมหกรรมการเงินและธนาคารออมสินทุกสาขาทั่วประเทศ ตั้งแต่วันที่ 7 พ.ค.เป็นต้นไป
สำหรับการออก MyMo เพื่อต้องการเจาะกลุ่มลูกค้าอายุ 15-30 ปี ที่ปัจจุบันธนาคารมีสัดส่วนเพียง 14% เท่านั้น ซึ่งเป้าหมายของธนาคารต้องการเพิ่มสัดส่วนลูกค้าในกลุ่มดังกล่าว 15-30%

Mthai News
