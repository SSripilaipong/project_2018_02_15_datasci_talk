กฟผ. เผย ยอดใช้ไฟปีนี้ ‘พีค’ ไปเเล้ว 3 ครั้ง ล่าสุด 27,198.4 MW
นายสุนชัย คำนูณเศรษฐ์ ผู้ว่าการการไฟฟ้าฝ่ายผลิตแห่งประเทศไทย (กฟผ.)  เปิดเผยว่า เมื่อเวลา 14.23 น.มีปริมาณการใช้ไฟฟ้าสูงสุด หรือ พีค (Peak) อยู่ที่ 27,198.4 เมกะวัตต์
ทำลายตัวเลขการใช้ไฟฟ้าสูงสุดเป็นครั้งที่ 3 จากพีคครั้งที่สอง เมื่อวันที่ 21 เมษายน 2558(27,139.0 เมกะวัตต์) สาเหตุสำคัญมาจากสภาพอากาศที่ร้อนอบอ้าว โดยวันนี้มีอุณหภูมิสูงถึง 37.1 อาศาเซลเซียส
ทั้งนี้ กฟผ.ได้เตรียมกำลังผลิตไฟฟ้าและเชื้อเพลิงเพียงพอกับความต้องการใช้ไฟฟ้า พร้อมทั้ง ขอให้ประชาชนช่วยกันประหยัดไฟฟ้าตามมาตรการเดินหน้าประเทศไทย ลดใช้พลังงาน คือ ล้างแอร์หน้าร้อน ปิดไฟดวงที่ไม่ใช้
ปรับแอร์ที่อุณหภูมิ 25 องศาเซลเซียส (ถ้าปรับอุณหภูมิเพิ่ม 1 องศาเซลเซียส จะช่วยประหยัดไฟฟ้าลงได้ร้อยละ 10) ปลดปลั๊กไฟที่ไม่ใช้ เปลี่ยนหลอดไฟประหยัดพลังงาน ซึ่งมาตรการดังกล่าวจะช่วยลดการใช้พลังงานไฟฟ้าของประเทศ และลดค่าใช้จ่ายของท่านได้เป็นอย่างดี

MThai News
