นายกฯ สั่งตรวจสอบราคารักษาโรงพยาบาลเอกชนแพงเกินจริง ทำรายได้ประเทศหด
ผู้สื่อข่าวรายงาน   พล.อ.ประยุทธ์ จันทร์โอชา นายกรัฐมนตรี เปิดเผยว่า  กรณีที่เครือข่ายผู้เสียหายทางการแพทย์ออกมา เปิดเผยจำนวน ค่ารักษาพยาบาลโรงพยาบาลเอกชน มีราคาแพงเกินจริง นั้นขณะอยู่ระหว่างขั้นตอนการพิจารณา

โดยให้เจ้าหน้าที่ที่เกี่ยวข้อง เดินทางไปสำรวจว่า การที่เราตั้งใจจะเป็นศูนย์กลางทางการแพทย์ และที่ผ่านมาชาวต่างชาติโดยเฉพาะชาวตะวันออกกลางก็เข้ามารักษาพยาบาลจำนวนมาก มีรายได้เป็นหมื่นล้าน- แสนล้านบาทต่อปี วันนี้เริ่มลดลงเพราะราคาค่ารักษาพยาบาลแพงขึ้น หรือไม่
นอกจากนี้ พล.อ.ประยุทธ์ ยังได้กล่าวถึงปัญหารัฐวิสาหกิจที่ต้องฟื้นฟูกันใหม่ และไม่สามารถขายกิจการได้ แต่ต้องทำอย่างไรถึงจะอยู่ต่อได้ จึงขออย่ามาออกมาประท้วง
โดยเฉพาะในเรื่องการบริการ รถไฟ รถยนต์ รถเมล์ เรือ ได้สั่งกระทรวงกลาโหมไปแล้วถ้าใครหยุดวิ่งจะเอารถทหารออกมาวิ่งแทน
ดังนั้นอย่ามาประท้วง รถไฟ ผมจะไปขับให้หมด ไปเรียนขับรถไฟ ต้องแก้ปัญหาให้ได้เพื่ออหาทางออกให้ได้

MThai News
