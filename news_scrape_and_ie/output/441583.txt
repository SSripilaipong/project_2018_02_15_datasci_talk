เซ็นทรัล  เตรียมซื้อ ห้างสรรพสินค้า ใน เยอรมนี  หวังเป็นผู้นำห้างสรรพสินค้าในระดับโลกและผลักดัน สินค้าไทย สู่ตลาดโลก
วันนี้ (8 พ.ค. 58) นายสุทธิธรรม จิราธิวัฒน์ กรรมการและประธานคณะที่ปรึกษา บริษัท กลุ่มเซ็นทรัล จำกัด เผยใน 58 กลุ่มเซ็นทรัล ได้ตั้งงบลงทุนในต่างประเทศไว้ประมาณ 1 หมื่นล้านบาท ซึ่งจะมีทั้งการซื้อกิจการและควบรวมธุรกิจ เพื่อสร้างการเติบโตด้านรายได้ สร้างฐานธุรกิจให้กว้างและใหญ่ขึ้น ก้าวสู่การเป็นผู้นำธุรกิจห้างสรรพสินค้าระดับโลก รวมทั้งผลักดันสินค้าไทยให้มีโอกาสขยายไปตลาดต่างประเทศมากขึ้น


ทั้งนี้ การเจรจาซื้อห้างดังในเยอรมนีจะได้ข้อสรุปเร็ว ๆ นี้ โดยก่อนหน้านี้ได้ซื้อห้างในยุโรปแล้ว 2 แห่ง คือ ห้างลา รีนาเชนเต ในอิตาลี เมื่อปี 54 ด้วยงบ 1 หมื่น 1 พันล้านบาท ยอดขายเติบโตถึง 11% และอีกแห่ง คือ อิลลุม ห้างเก่าแก่อายุกว่า 120 ปี ในเดนมาร์ก เมื่อปี 56 ขณะนี้กำลังปรับปรุงคาดว่าจะเสร็จปลายปี 58
ขอบคุณข้อมูล/ภาพ  Voice
MThai News
