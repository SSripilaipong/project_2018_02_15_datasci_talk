จริง! เซเว่น-อีเลฟเว่น กว่าครึ่งเป็น แฟรนไชส์ ชาวโซเชียล เคลื่อนไหวต่อต้าน ร้องให้ผู้บริโภค บอยคอต
นายบัญญัติ คำนูณวัฒน์ ผู้ช่วยกรรมการผู้จัดการ บริษัท ซีพี ออลล์ จำกัด (มหาชน)  ผู้บริหารร้านสะดวกซื้อ  “เซเว่น-อีเลฟเว่น”  เปิดเผยถึง กรณีที่โลกโซเชียล เน็ตเวิร์ก เคลื่อนไหวต่อต้านธุรกิจ รวมทั้งเรียกร้องให้ผู้บริโภค บอยคอต ร้านเซเว่น-อีเลฟเว่น
ถึงเรื่องนี้ว่า ว่า ยังไม่มีมาตรการใดๆ ออกมารับมือ และยังไม่สามารถประเมินผลกระทบ หากผู้บริโภคต่อต้านไม่ซื้อสินค้า โดยเวลานี้ทำได้เพียงแค่รับฟังและรอรับมือกับสถานการณ์ต่อไป

นอกจากนี้ ยีงมีการชี้แจงผ่านทาง Facebook ระบุว่า รู้หรือไม่? ร้าน 7-Eleven กว่าครึ่งเป็นแฟรนไชส์ ซึ่งล้วนเป็นผู้ประกอบการรายย่อยของพี่น้องคนไทยทุกภูมิภาค
โดยมีผู้เข้ามาแสดงความเห็นเป็นจำนวนมาก และตั้งข้อสังเกตถึงการปฏิบัติต่อแฟรนไชส์ หรือ การเปิดร้านสาขาแข่งกับแฟรนไชส์ในบริเวณเดียวกัน รวมถึงการชี้แจงผ่าน Facebook “We are CP” เพื่อเผยแพร่ข้อมูลข่าวสารให้กับพนักงานในเครือ
ได้จัดทำอินโฟกราฟิกส์ในหัวข้อ “ข้อสงสัย-ข้อเท็จจริง เกี่ยวกับ ซีพี” ยืนยันว่า ซีพีไม่ได้มีความเก่งหรือถนัดทำทุกอย่าง ธุรกิจหลักของซีพีคือ อาหารคนและอาหารสมอง และไม่ได้มีนโยบายไปทำลายผู้ค้ารายย่อย เชื่อมั่นในการแข่งขันเสรี รวมทั้งมีบทความต่างๆ เพื่อตอบโต้ข้อกล่าวหาจากสังคมออนไลน์

MThai News
