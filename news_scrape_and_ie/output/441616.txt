mai  ระบุปีนี้ บจ.จ่อเทรดอื้อ เร่งหารือ กลต. หาผู้สอบบัญชีเพิ่ม  เหตุมีจำนวนไม่พอรองรับไอพีโอใหม่ และ เกิดความล่าช้าในการระดมทุน
นายประพันธ์ เจริญประวัติ ผู้จัดการตลาดหลักทรัพย์เอ็มเอไอ(mai)  เปิดเผยว่า ยังคงยืนยันเป้าเดิมว่าในปีนี้  ตลาดหลักทรัพย์เอ็มเอไอ  จะมี จำนวนบริษัทเข้าจดทะเบียนที่ 20 บริษัท
ส่วนในช่วงที่ผ่านมามีบริษัทที่ขายหุ้นไอพีโอ ไปแล้ว 3 บริษัท ที่เหลือจะเป็นครึ่งปีหลัง เนื่องจากส่วนใหญ่รอดูสถานการณ์ การใช้งบประมาณปี 57 ซึ่งกว่าขั้นตอนจะแล้วเสร็จก็คงจะเริ่มทยอยเข้ามาตั้งแต่ไตรมาส 3 เป็นต้นไป
สำหรับ ปัจจุบันมีบริษัทที่ มีความต้องการเข้าจดทะเบียน เป็นจำนวนมาก แต่มีผู้ตรวจสอบบัญชี ไม่เพียงพอ จึงเกิดความล่าช้าในการระดมทุน ซึ่งขณะนี้  ตลาดหลักทรัพย์ฯได้เข้าหารือกับสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต. )
เพื่อหาแนวทางความร่วมมือเกี่ยวกับการเพิ่มจำนวนผู้ตรวจสอบบัญชีและที่ปรึกษาทางการเงิน  เพื่อรองรับ หุ้นไอพีโอรายใหม่ๆ ที่มีความต้องการเข้าจดทะเบียนในตลาดหลักทรัพย์ฯ

MThai News
