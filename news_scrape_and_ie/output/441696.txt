นายกฯ สั่ง ประชุมอาเซียน  เน้น 3 เสา “มั่นคง เศรษฐกิจ วัฒนธรรม”  ชี้  ประเทศไทย คนตกงานน้อยที่สุดในโลก  ดัน ครัวไทย สู่ครัวอาเซียน แนะทุกภาคส่วนร่วมมือ
วันที่ 8 พ.ค.58 (เวลา 10.40น.) พล.อ.ประยุทธ์ จันทร์โอชา นายกรัฐมนตรี และหัวหน้า คสช. กล่าวว่า ได้รับฟังการเป็นการประชุมเตรียมการสู่อาเซียนที่ใกล้จะถึง จากที่ได้ตั้งคณะกรรมการขึ้นใหม่ ขณะนี้มีความพร้อมหรือยัง โดยแผนต้องเน้นขับเคลื่อน 3 เสา เสามั่นคง เสาเศรษฐกิจสังคม และเสาสังคมและวัฒนธรรม


ซึ่งจะทำให้ประชาชนในประเทศทุกภาคส่วน ได้รู้ว่าจะได้ประโยชน์อะไรกับการเป็นประชาคมอาเซียน รวมถึงเรื่องที่ต้องเร่งหารือ เช่นเรื่องของความเชื่อมโยง เรื่องของโลจิสติก เรื่องของโครงสร้างพื้นฐาน เรื่องของกฎหมายการอำนวยความสะดวก เรื่องของพ.ร.บ.ร่วมทุน
ขณะที่  ประเทศไทยนั้น มีความอุดมสมบูรณ์ หาเงินง่าย เห็นได้ว่าไทยไม่มีคนตกงาน มีคนตกงานน้อยที่สุดในโลก และน้อยที่สุดในอาเซียนในขณะนี้ คือ ทำอาชีพอะไรก็เป็นเงินไปหมด ถ้าทำถูกทางก็ไม่มีปัญหา แต่ถ้าผิดก็ดำเนินการจับกุม
สำหรับการเป็นประชาคมอาเซียนนั้้น การพูดได้หลายภาษาเป็นเพียงส่วนหนึ่งของการ ส่วนไทยต้องพัฒนาหลายด้าน หากยังพูดได้ภาษาเดียว อาจมีปัญหาติดต่อสื่อสารกันได้  ส่วนจะเป็นครัวอาเซียนได้หรือไม่ ขึ้นอยู่กับคนไทย ช่วยกันพัฒนาส่งเสริม ภาครัฐสนับสนุนอยู่เต็มที่ ไม่จำเป็นต้องไปถึงครัวโลก แค่ครัวอาเซียนแล้วแข็งแกร่งได้ ถือว่าดีมากแล้ว
ขอบคุณข้อมูล  matichon
MThai News
