‘หม่อมอุ๋ย’  ยังไม่จำเป็นต้อง ออกมาตรการกระตุ้นศก.รอบใหม่ย้ำ เศรษฐกิจก็ดีอยู่แล้ว ค่อยๆดีขึ้นเรื่อยๆ
ม.ร.ว.ปรีดิยาธร เทวกุล รองนายกรัฐมนตรี  เปิดเผยว่า นายกรัฐมนตรีไม่ได้สั่งให้มีการออกมาตรการกระตุ้นเศรษฐกิจรอบใหม่ เนื่องจากภาวะเศรษฐกิจไทยค่อยๆ ดีขึ้น เพียงแต่ไม่ได้กระโดดพรวดขึ้นมา

โดยมีเพียงการส่งออกที่ยังไม่ฟื้นตัว ส่วนการที่ดัชนีความเชื่อมั่นผู้บริโภคปรับลงต่ำสุดในรอบ 10 เดือน แต่ดัชนีภาคการท่องเที่ยวปรับตัวดีขึ้นมากในรอบ 10 เดือน และคำขอจัดตั้งโรงงานในประเทศก็เพิ่มมากขึ้นด้วย
“ไม่มี เศรษฐกิจก็ดีอยู่แล้ว ค่อยๆดีขึ้น แต่กระโดดพรวดไม่ได้เพราะ export หดตัวอยู่”รองนายกฯ กล่าว
พร้อมระบุว่า ข้อตกลงในการเปิดเสรีภาคบริการในกลุ่มประเทศอาเซียนนั้น คาดว่าสามารถดำเนินตามข้อตกลงได้ภายในสิ้นปีนี้ แต่ยังคงสงวนไว้สำหรับภาคเทเลคอมและภาคการเงิน และเมื่อถึงปี 59 จะผลักดันให้สามารถดำเนินการได้ครบทุกภาคบริการ 
 ที่มา อีไฟแนนซ์ไทย
MThai News
