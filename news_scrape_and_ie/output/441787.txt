กสท.ส่งหนังสือเรียก ช่อง SEXY แจงปมพิธีกรแต่งหวิวออนแอร์  ส่ออนาจาร ชี้ เข้าข่ายผิด ม.37
จากกรณีสถานีโทรทัศน์ดาวเทียมเซ็กซี่วูแมนทีวีออกอากาศเนื้อหารายการ SEXY ON LINE ในเวลา 22.00-23.00 น. มีลักษณะที่ให้พิธีกรผู้ดำเนินการรายการแต่งตัวด้วยชุดนุ่งน้อยห่มน้อย หรือใส่เพียงชุดชั้นในรายงานข่าว
วันที่ 8พ.ค.58 พล.ท.พีระพงษ์ มานะกิจ กรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) และกรรมการกิจการกระจายเสียง และกิจการโทรทัศน์ (กสท.) ด้านกำกับดูแลเนื้อหาและผังรายการ เผยว่า ได้มีร้องเรียนมายัง กสทช.เป็นที่เรียบร้อยแล้ว


ซึ่งทาง กสท.ได้นำเรื่องดังกล่าวเข้าในกระบวนการ และอยู่ในระหว่างถอดเทปเนื้อหารายการ โดยทางคณะอนุกรรมการด้านกำกับดูแลเนื้อหาและผังรายการที่มีตนเป็นประธาน
ได้มีการส่งหนังสือเชิญไปยังสถานีโทรทัศน์ดังกล่าวมาเข้าพบเพื่อชี้แจงข้อเท็จจริงที่เกิดขึ้น คาดว่าจะมีขึ้นในสัปดาห์หน้า สำหรับการกระทำดังกล่าวอาจเข้าข่ายมีความผิดตามมาตรา 37 ประกอบกิจการกระจายเสียงและกิจการโทรทัศน์ พ.ศ.2551 ที่ว่าด้วยการออกอากาศที่มีเนื้อหาส่อไปในทางลามกอนาจาร
ซึ่งโทษจะมีตั้งแต่เบาไปหาหนัก ได้แก่ ตักเตือน ปรับ พักใช้ และเพิกถอนใบอนุญาต ทั้งนี้ทาง กสท.จะดูจากในเรื่องของเจตนาเป็นหลัก
ขอบคุณข้อมูล  tnews
MThai News
