โบรกเกอร์  คาด หุ้นไทย เช้านี้เปิดกระโดด-รีบาวน์ตาม ตลาดต่างประเทศ  ขานรับ 3 ปัจจัยหนุน
วันนี้ (11 พ.ค. 58) นายอภิชาติ ผู้บรรเจิดกุล ผู้อำนวยการสายงานวิเคราะห์หลักทรัพย์ บล.ทิสโก้ เผยตลาดหุ้นไทยเช้านี้คาดว่าจะเปิดกระโดดรีบาวน์ตามตลาดหุ้นอื่นในภูมิภาคเอเชียที่ต่างอยู่ในแดนบวกกันทั่วหน้า ขานรับ 3 ปัจจัยหนุน คือ ตัวเลขการจ้างงานนอกภาคเกษตรของสหรัฐอเมริกางวดเดือน เม.ย. ออกมาดีขึ้น ทำให้ตัวเลขการว่างงานของสหรัฐอเมริกาลดลงต่ำสุดในรอบเกือบ 7 ปี


ทั้งนี้การเลือกตั้งในอังกฤษที่พรรคอนุรักษ์นิยมของ นายเดวิด คาเมรอน ได้รับชัยชนะ ทำให้ความกังวลที่จะออกจากสหภาพยุโรปก็หมดไป
อย่างไรก็ตาม วานนี้ทางธนาคารกลางของจีนได้ปรับลดอัตราดอกเบี้ยลง 0.25% ด้วยปัจจัยดังกล่าวนี้ ทำให้ตลาดต่างประเทศต่างปรับตัวขึ้น พร้อมให้แนวต้าน 1,530 จุด ส่วนแนวรับ 1,515-1,520 ถัดไป 1,494-1,500 จุด
MThai News
