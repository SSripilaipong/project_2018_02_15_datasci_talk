ที่ประชุมคณะกรรมการการรถไฟฟ้าขนส่งมวลชนแห่งประเทศไทย หรือ บอร์ด รฟม. รับทราบ กรณี รฟม.ได้เจรจากับบริษัท รถไฟฟ้ากรุงเทพ จำกัด (มหาชน) หรือ BMCL ผู้รับสัมปทานเดินรถไฟฟ้าใต้ดินสายเฉลิมรัชมงคล ในการจัดทำโครงการให้ส่วนลดค่าโดยสารแก่นักเรียน นิสิต นักศึกษา ในอัตรา 50% จากปกติให้ส่วนลด 10% เพื่อช่วยแบ่งเบาภาระให้ผู้ปกครอง

ทั้งนี้ ผู้สื่อข่าวรายงานว่า ส่วนลดดังกล่าวคาดว่าจะสามารถดำเนินการได้ประมาณกลางเดือน พ.ค.นี้ เป็นระยะเวลา 2 เดือนครึ่ง โดยจะมีการประเมินผลความพึงพอใจ ของผู้ใช้บริการหากได้รับการตอบรับดี จะเจรจากับบริษัทฯ เพื่อจัดทำโครงการต่อเนื่อง
MThai News
