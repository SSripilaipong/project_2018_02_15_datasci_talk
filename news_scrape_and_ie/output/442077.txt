ผู้กองปูเค็ม  เดินทางเข้ายื่นหนังสือถึง พล.อ.ประยุทธ์ จันทร์โอชา  นายกรัฐมนตรีและหัวหน้า คสช. ให้ช่วยเร่งดำเนินการ ออกกฎหมายควบคุมการค้าปลีกและการแข่งขันทางการค้าเพื่อความเป็นธรรม พร้อมสนับสนุนผู้ค้ารายย่อย หรือ โชห่วย
วันนี้ (11พ.ค.) ที่บริเวณศูนย์รับเรื่องราวร้องทุกข์ ทำเนียบรัฐบาล  ร.อ.ทรงกลด ชื่นชูผล หรือ ผู้กองปูเค็ม  เดินทางเข้ายื่นหนังสือถึง พล.อ.ประยุทธ์ จันทร์โอชา  นายกรัฐมนตรีและหัวหน้า คสช. ให้ช่วยเร่งดำเนินการ ออกกฎหมายควบคุมการค้าปลีกและการแข่งขันทางการค้าเพื่อความเป็นธรรม สนับสนุนผู้ค้ารายย่อย หรือ โชห่วย ให้มีโอกาสเติบโตทางธุรกิจ เช่น สยามบานาน่าที่โดนนำสูตรไปใช้ซึ่งผู้ผลิตเป็นคนรุ่นใหม่ที่ไม่อาจเติบโตได้หากไม่ได้รับโอกาส
พร้อมกันนี้ผู้กองปูเค็มยังได้กล่าวถึงบริษัท ซีพี ออลล์ จำกัด (มหาชน) ที่ทุ่มทุนในการผลิตสินค้าคล้ายกับสินค้าในท้องตลาดผ่านร้านสะดวกอาทินำข้าวโพดต้ม หมูปิ้งมาขายดำเนินธุรกิจอย่างไร้จริยธรรม ส่งผลกระทบทางเศรษฐกิจ ซึ่งหากรัฐบาลไม่ช่วยบรรเทาให้ประชาชน จะส่งผลกระทบต่อนักธุรกิจรุ่นใหม่ในอนาคตได้
นอกจากนี้ในข้อเสนอของนายกรัฐมนตรีที่ให้ชุมชนผลิตสินค้าเพื่อนำมาจำหน่ายนั้น ผู้กองปูเค็ม ระบุว่า สินค้าชุมชนจะมีกำลังผลิต หรือจำหน่าย สู้กับร้านสะดวกซื้อของซีพีได้จริงหรือไม่
MThai News
ขอบคุณภาพ  มติชน

