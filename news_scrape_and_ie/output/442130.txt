กสทช.  มีมติให้ส่งเรื่องการเลื่อนชำระค่าธรรมเนียม ทีวีดิจิตอล งวดที่ 2 ให้ อสส.   ป.ป.ช.  และ  สตง.  เนื่องจากเกี่ยวกับ กฎหมาย
วันนี้ (11 พ.ค. 58) นายสมบัติ ลีลาพตะ รักษาการแทนรองเลขาธิการคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ (กสทช.) เผยคณะกรรมการกิจการกระจายเสียงและกิจการโทรทัศน์ (กสท.) มีมติเอกฉันท์ให้ส่งเรื่องการเลื่อนชำระค่าธรรมเนียมทีวีดิจิทัลงวดที่ 2 ในวันที่ 24 พ.ค. 58 ให้สำนักงาน กสทช. หารือกับสำนักงานอัยการสูงสุด ( อสส.) สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) และสำนักงานการตรวจเงินแผ่นดิน (สตง.)


ทั้งนี้เนื่องจากเห็นว่ามีส่วนเกี่ยวข้องกับข้อกฎหมายและการใช้อำนาจ กสทช. อันอาจส่งผลต่อการเอื้อประโยชน์ให้ผู้ประกอบการ โดยให้สำนักงาน กสทช. เร่งส่งหนังสือไปถึงหน่วยงานทั้ง 3 แห่งภายในวันพรุ่งนี้
หากการพิจารณาของทั้ง 3 หน่วยงาน เสร็จไม่ทันกำหนดชำระเงินในวันที่ 24 พ.ค. นี้ ให้ผู้ประกอบการทุกรายยึดว่า ต้องชำระเงินงวดดังกล่าว แต่หากรายใดจ่ายล่าช้ากว่าช่วงเวลาที่กำหนดจะต้องเสียค่าปรับอัตราร้อยละ 7.5 ต่อปี
อย่างไรก็ตาม สำหรับการชำระงวดที่ 2 กสทช. กำหนดไว้ว่าผู้ประกอบการทีวีดิทัลทั้ง 24 ช่อง จะต้องจ่ายค่าธรรมเนียมรวมมูลค่ากว่า 8,124 ล้านบาท
ขอบคุณข้อมูล  Thai PBS
MThai News
