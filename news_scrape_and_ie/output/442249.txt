Money Expo 2015  เงินสะพัด 9 หมื่นลบ. ประชาชาชน แห่ขอสินเชื่อทะลักกว่า 1 แสนราย สวนกระเเสเศรษฐกิจซบเซา
นายสันติ วิริยะรังสฤษฎ์ ประธานบรรณาธิการ วารสารการเงินธนาคาร ประธานจัดงานมหกรรมการเงิน Money Expo ครั้งที่ 15  เปิดเผยว่า หลังจากการจัดงาน จัดงาน  Money Expo ปีนี้   ผลประกอบการดรเกินคาด และสนกระเเส ท่ามกลางเศรษฐกิจที่ชะลอตัว

แต่มีประชาชนและผู้ประกอบการธุรกิจเดินทางไปสมัครใช้บริการทางการเงินและการลงทุนในงานรวม 107,578 ราย รวมมูลค่าสูงถึง 90,000 ล้านบาท จากธนาคาร, บริษัทการเงิน, บริษัทหลักทรัพย์ บริษัทจัดการกองทุนรวม บริษัทผู้ค้าทองคำ/โกลด์ฟิวเจอร์ส และบริษัทประกันชีวิต/ประกันภัย ที่นำบริการทางการเงินและการลงทุนไปให้บริการภายในงาน
อันดับหนึ่ง สินเชื่อบ้าน ยังคงเป็นบริการที่ประชาชนสมัครใช้บริการมากที่สุดเป็นอันดับหนึ่ง รวมกว่า 65,700 ล้านบาท
อันดับสอง สินเชื่อ SMEs  รวมกว่า 16,000 ล้านบาท และยังมียอดการค้ำประกันสินเชื่อ SMEs อีกกว่า 800 ล้านบาท
อันดับสาม เงินฝาก  มีประชาชนนำเงินสดไปฝากธนาคารที่ให้ดอกเบี้ยสูงในงานรวมเป็นเงิน 2,300 ล้านบาท และซื้อสลากออมทรัพย์อีก 400 ล้านบาท
อันดับสี่ ซื้อประกันชีวิตและประกันภัย  รวมถึงการซื้อประกันผ่านธนาคาร (Bancassurance) ทุนประกันรวมกว่า 900 ล้านบาท และประชาชนยังซื้อกองทุนรวมสูงเป็นอันดับห้า รวมวงเงินกว่า 800 ล้านบาท
สินเชื่อบ้านที่ประชาชนสมัครใช้บริการมากที่สุดในงานมหกรรมการเงิน เพราะธนาคารและสถาบันการเงินของรัฐ แข่งกันให้สินเชื่อในอัตราดอกเบี้ยที่ต่ำมาก   โดย
ธนาคารออมสิน   ให้อัตราดอกเบี้ย 0% นานสูงสุดถึง 10 เดือน  ธนาคารกรุงไทย  ให้ดอกเบี้ย 0% นาน 6 เดือน และ   ธนาคารอาคารสงเคราะห์   ได้เพิ่มแคมเปญโปรโมชั่นพิเศษในงานด้วยอัตราดอกเบี้ย 0% นานสูงสุด 6 เดือนเช่นกัน หลังจากที่เปิดงานไปแล้ว
นอกเหนือจากโปรโมชั่นสินเชื่อบ้านอัตราดอกเบี้ยคงที่ 3.99% นาน 3 ปีที่เตรียมไว้ตั้งแต่ต้น ธนาคารพาณิชย์ที่ให้สินเชื่อบ้านในอัตราดอกเบี้ย 0% ก็มี ธนาคารกรุงศรีอยุธยา ดอกเบี้ย 0% นานสูงสุด 3 เดือน และคิดค่าธรรมเนียมราคาหลักประกันเพียง 50% ธนาคารกสิกรไทย มีแคมเปญดอกเบี้ยพิเศษให้เลือกถึง 6 แบบ ธนาคารกรุงเทพ เตรียมแคมเปญดอกเบี้ยพิเศษพร้อมให้บริการอนุมัติเบื้องต้นภายในงานเลย และธนาคาร TMB ให้อัตราดอกเบี้ยคงที่ 3.99% นาน 3 ปี
รวมทั้งสิทธิประโยชน์และเงื่อนไขที่จูงใจอื่นๆ เช่น ฟรีหรือลดค่าประเมินหลักประกัน ค่าธรรมเนียมการทำสัญญาเงินกู้ ค่าประกันอัคคีภัย และสินเชื่อรีไฟแนนซ์บ้าน ส่งผลยอดผู้สมัครใช้บริการสินเชื่อบ้านสูงเกินกว่าเป้าหมายที่ธนาคารตั้งไว้

MThai News
