ปลัดคลัง ชง แผนกู้ 1.4 แสนลบ.ก่อสร้างมอเตอร์เวย์ 2 เส้นทาง คาดเริ่มเวนคืนได้ในปี 59 และเริ่มก่อสร้างในปี 60
นายรังสรรค์ ศรีวรศาสตร์ ปลัดกระทรวงการคลัง  เปิดเผยว่า วันนี้ได้เสนอให้ที่  ประชุมคณะรัฐมนตรี (ครม.)  พิจารณา แผนกู้เงิน 1.4 แสนล้านบาทสำหรับโครงการก่อสร้างมอเตอร์เวย์ 2 เส้นทาง
ได้เเก่ สายบางปะอิน-สระบุรี-นครราชสีมา ระยะทาง 196 กิโลเมตร วงเงิน 84,600 ล้านบาท และสายบางใหญ่-บ้านโป่ง-กาญจนบุรี ระยะทาง 96 กิโลเมตร วงเงิน 55,600 ล้านบาท
ซึ่งหากที่ประชุมคณะรัฐมนตรี ในวันนี้พิจารณาอนุมัติก็จะสามารถนำเข้าแผนก่อหนี้ได้ทันที โดยคาดว่าจะเริ่มเวนคืนได้ในปี 59 และเริ่มก่อสร้างได้ในปี 60 สำหรับ
เส้นทางสายบางปะอิน-สระบุรี-นครราชสีมา ขณะนี้ได้ผ่านการศึกษาผลกระทบด้านสิ่งแวดล้อม (EIA) เรียบร้อยและ สามารถเริ่มโครงการได้ทันที หากได้รับการอนุมัติจากครม. อย่างไรก็ดี โครงการก่อสร้างมอเตอร์เวย์ทั้ง 2 เส้นทางนี้ รัฐจะเป็นผู้ดำเนินการเองทั้งหมด

MThai News
