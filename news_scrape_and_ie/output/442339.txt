กระทรวงพาณิชย์  มั่นใจ ส่งออก ข้าวปีนี้ได้ 10 ล้านตัน ตามเป้า เตรียมพิจารณาการระบายข้าวไม่ให้กระทบ เกษตรกร
วันนี้ (12 พ.ค. 58) นางดวงพร รอดพยาธิ์ อธิบดีกรมการค้าต่างประเทศ เผยการส่งออกข้าวปีนี้ น่าจะยังคงเป็นไปตามเป้าหมายที่ 10 ล้านตัน แม้ว่าในช่วง 4 เดือนที่ผ่านมา จะส่งออกได้เพียง 3.3 ล้านตัน และมีการชะลอการซื้อจากผู้ซื้อต่างประเทศ
เนื่องจากช่วงต้นปีเป็นฤดูกาลที่มีการนำเข้าน้อย เพราะเมื่อปีที่ผ่านมาต่างนำเข้าเป็นจำนวนมาก จนทำให้ไทยสามารถส่งออกข้าวได้มากสุดเป็นประวัติกาลถึง 11 ล้านตัน


ประกอบกับภาวะเศรษฐกิจโลกที่ชะลอตัว ทำให้ผู้ซื้อต่างประเทศยังชะลอการซื้อในช่วงต้นปี แต่ยอมรับว่า อาจจะต้องเริ่มทบทวนการระบายข้าวอีกครั้ง เนื่องจากผลผลิตที่ออกมาน้อยกว่าที่คาดไว้ โดยยืนยันจะระบายในช่วงเวลาที่เหมาะสมไม่กระทบกับเกษตรกร
ทั้งนี้จะมีการประชุมคณะกรรมการนโยบายข้าวแห่งชาติ (นบข.) ในวันที่ 18 พ.ค. นี้ เพื่อพิจารณาเรื่องดังกล่าว

