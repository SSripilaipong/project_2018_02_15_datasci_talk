‘การบินไทย’ทะยานขึ้น สวนทางตลาดหุ้น’ขาลง’ รับข่าวดี พลิกมีกำไร ไตรมาส 1/58
วันนี้   บริษัท การบินไทย จำกัด (มหาชน) หรือ THAI   ราคาหุ้นปรับตัวเพิ่มขึ้นกว่า 5% ในการซื้อขายภาคบ่ายวันนี้ หลังบริษัทฯ รายงานผลประกอบการไตรมาส 1/58 พลิกมีกำไรสุทธิ 4.54 พันล้านบาท จากที่ขาดทุน 2.63 พันล้านบาท ในช่วงเดียวกันปีก่อน
เนื่องจาก ได้อานิสงส์ราคาน้ำมันร่วง ผู้โดยสารเพิ่มขึ้นตามเศรษฐกิจโลกฟื้น แผนหยุดบินในเส้นทางที่ขาดทุน และมีกำไรอัตราแลกเปลี่ยน พร้อมมองแนวโน้ม Q2/58 ธุรกิจการบินยังดีต่อเนื่อง


ซึ่งเศรษฐกิจโลกในไตรมาส 1 ปี 2558 มีปัจจัยบวกจากราคาน้ำมันที่ปรับตัวลดลงมาก โดยเศรษฐกิจของประเทศสหรัฐอเมริกามีแนวโน้มขยายตัวต่อเนื่องจากพื้นฐานเศรษฐกิจที่เข้มแข็งขึ้น
เศรษฐกิจกลุ่ม ประเทศยูโรปรับส่งสัญญาณฟื้นตัวเศรษฐกิจที่เข้มแข็งขึ้น เศรษฐกิจกลุ่มประเทศยูโรปรับส่งสัญญาณฟื้นตัวดีขึ้น จากราคาน้ำมันที่อยู่ในระดับต่ำ อัตราดอกเบี้ยต่ำ และค่าเงินยูโรที่อ่อนลงเศรษฐกิจญี่ปุ่นมีแนวโน้มฟื้นตัวอย่างต่อเนื่องจากมาตรการผ่อนคลายทางการเงินมาเพื่อกระตุ้นเศรษฐกิจของสหรัฐ
อย่างไรก็ตามเศรษฐกิจของจีนมีทิศทางการขยายตัวที่ชะลอตัวลงจากการลดนโยบายกระตุ้นเศรษฐกิจของภาครัฐซึ่งส่งผลต่อการส่งออกของประเทศในภูมิภาคเอเชีย (ไม่รวมญี่ปุ่น) มีแนวโน้มชะลอตัวจากไตรมาสก่อนตามการชะลอตัวทางเศรษฐกิจของจีน
สำหรับภาพรวมอุตสาหกรรมการบินโลก ปริมาณการขนส่งผู้โดยสารทางอากาศมีการเติบโตขึ้นเกือบทุกภูมิภาค โดยเฉพาะอย่างยิ่งในภูมิภาคเอเชียแปซิฟิก และภูมิภาคตะวันออกกลาง
จากข้อมูลสมาคมการขนส่งทางอากาศระหว่างประเทศ (IATA) ในช่วงเดือนมกราคม – มีนาคม 2558 ปริมาณการขนส่งผู้โดยสารทางอากาศสูงกว่าช่วงเดียวกันของปีก่อนร้อยละ 6.1 โดยมีปริมาณการผลิตสูงกว่าปีก่อนร้อยละ 5.4 ทั้งนี้ ราคาน้ำมันที่ลดลงเป็นตัวกระตุ้นให้มีกิจกรรมการดำเนินธุรกิจเพิ่มขึ้น ส่งผลให้ความต้องการเดินทางทางอากาศเพิ่มสูงขึ้น
ณ เวลา 16.09 น.ราคา THAI อยู่ที่ 12.70 บาท เพิ่มขึ้น 0.70 บาท หรือ 5.83% มูลค่าการซื้อขาย 207.37 ล้านบาท

MThai News
