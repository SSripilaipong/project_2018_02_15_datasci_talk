ม.ร.ว.  ปรีดิยาธร เทวกุล  ยันใช้จ่ายในประเทศไทยยังเพิ่มขึ้น ดูจากตัวเลขการจัดเก็บ ภาษี VAT  ที่โตขึ้นอย่างต่อเนื่อง
วันนี้ (12 พ.ค. 58) ม.ร.ว. ปรีดิยาธร เทวกุล รองนายกรัฐมนตรี ด้านเศรษฐกิจ ได้ให้ความเห็นในที่ประชุมคณะรัฐมนตรีต่อกรณีความกังวลดัชนีความเชื่อมั่นผู้บริโภคปรับตัวลดลงต่อเนื่องว่า ขอให้พิจารณาจากตัวเลขการใช้จ่ายที่แท้จริงของประชาชน โดยดูจากตัวเลขการจัดเก็บภาษีมูลค่าเพิ่ม (VAT) ซึ่งจะมีความชัดเจนมากกว่าและเห็นได้ว่ายอดเก็บภาษี VAT เพิ่มขึ้นอย่างต่อเนื่องตั้งแต่ต้นปี


ทั้งนี้ในเดือน ม.ค. 58 พบว่า มีการจัดเก็บภาษี VAT ได้เพิ่มขึ้นจากช่วงเดียวกันของปีก่อน 8.7% ส่วนเดือน ก.พ. 58 เพิ่มขึ้น 1.6% เดือน มี.ค. 58 เพิ่มขึ้น 19.3% และเดือน เม.ย. 58 เพิ่มขึ้น 11.4% ทำให้เฉลี่ยแล้วในช่วง 4 เดือนแรกของปีนี้ มีรายได้จากการจัดเก็บภาษี VAT เพิ่มขึ้น 10.2%
อย่างไรก็ตาม ขอให้พิจารณาจากตัวเลขการใช้จ่ายจริงของประชาชนจากตัวเลข VAT ที่เก็บจากการใช้จ่ายภายในประเทศ น่าจะเป็นตัวเลขที่ชัดเจนกว่า
ขอบคุณข้อมูล/ภาพ  Voice TV
MThai News
