กระทรวงพาณิชย์  เผยร่วมมือ ภาคเอกชน  จัดทำแผนส่งออก อัญมณี  ผลักดัน ส่งออกไทย ให้เป็นไปตามเป้าปี 58
วันนี้ (13 พ.ค. 58) นางนันทวัลย์ ศกุนตนาค อธิบดีกรมส่งเสริมการค้าระหว่างประเทศ กระทรวงพาณิชย์ เผยได้จัดทำแผนขับเคลื่อนส่งออกอัญมณีและเครื่องประดับ ร่วมกับภาคเอกชน เพื่อผลักดันให้ส่งออกเป็นไปตามเป้าในปี 58 คือขยายตัวขึ้น 5% โดยเน้นจัดกิจกรรมส่งเสริมการตลาด


ทั้งนี้ สมาพันธ์อัญมณีเครื่องประดับและโลหะมีค่าแห่งประเทศไทย ได้ให้ความเห็นว่า จากภาวะการแข่งขันด้านการค้าที่มีความรุนแรงเพิ่มขึ้น ทำให้ไทยต้องยกระดับให้เป็นศูนย์กลางการค้าอัญมณีและเครื่องประดับ จึงเสนอให้ภาครัฐยกเลิกกำแพงภาษีต่าง ๆ
อาทิ ยกเว้นภาษีมูลค่าเพิ่ม (VAT) พลอยก้อนและเพชร/พลอยที่เจียระไนแล้ว ยกเว้นภาษีนำเข้าเครื่องจักรและอุปกรณ์ ยกเว้นภาษีนำเข้าสร้อยเงินขดม้วน เพื่อเป็นการเพิ่มขีดความสามารถในการแข่งขันให้ทัดเทียมกับประเทศคู่ค้าอื่น w และขอให้ภาครัฐเร่งแก้ไขปัญหาการส่งออกเครื่องประดับทองไปอินเดีย
ขอบคุณข้อมูล  เดลินิวส์
MThai News

