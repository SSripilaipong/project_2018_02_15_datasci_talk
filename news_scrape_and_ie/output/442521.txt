รฟม.  อนุมัติผู้รับเหมาเข้าพื้นที่ก่อสร้าง รถไฟฟาสายสีเขียว   หมอชิต – สะพานใหม่ -คูคต 1 มิ.ย.นี้
เมื่อวันที่ 12 พ.ค. 58 นายกมล มหาผล ผู้จัดการฝ่ายประชาสัมพันธ์และจัดการจราจร บริษัท อิตาเลี่ยนไทย เผยการรถไฟฟ้าขนส่งมวลชนแห่งประเทศไทย (รฟม.) แจ้งอนุมัติให้เข้าพื้นที่ก่อสร้างรถไฟฟ้าสายสีเขียว ส่วนเหนือ หมอชิต-สะพานใหม่-คูคต ได้ตั้งแต่วันที่ 1 มิ.ย. 58 จนถึงวันที่ 9 ก.พ. 62


สำหรับแผนการก่อสร้างรถไฟฟ้าสายสีเขียว หมอชิต-สะพานใหม่ จะแบ่งการก่อสร้างออกเป็น 4 โซน ได้แก่ โซนที่ 1 จากหมอชิต-แยกรัชโยธิน โซนที่ 2 จากแยกรัชโยธิน- แยกเกษตรฯ โซนที่ 3 บริเวณอนุสาวรีย์พิทักษ์รัฐธรรมนูญ และโซนที่ 4 ตลาดสะพานใหม่ เพื่อความสะดวกและรวดเร็ว
ส่วนแผนการรื้อย้ายสะพานข้ามแยกรัชโยธิน เบื้องต้นจะเริ่มรื้อในเดือน ก.ค. 58 โดยใช้เวลาประมาณ 3 เดือน จากนั้นจะเริ่มงานก่อสร้างอุโมงค์ทางลอดแยกรัชโยธินควบคู่ไปกับการก่อสร้างรถไฟฟ้า
อย่างไรก็ตาม บริเวณแยกรัชโยธินมีความจำเป็นต้องปรับการจราจรใหม่ โดยต้องหารือกับ สน.พหลโยธิน เมื่อได้ข้อสรุปจะเร่งประชาสัมพันธ์ให้ประชาชนทราบล่วงหน้าเพื่อวางแผนการเดินทางหลีกเลี่ยงเส้นดังกล่าว
MThai News
