คณะกรรมการนโยบายการเงิน ห่วงเศรษฐกิจไทยมีแนวโน้มตกต่ำ มีมติลดดอกเบี้ยนโยบายลดเหลือ 1.5% หวังให้เศรษฐกิจฟื้นตัว
วันนี้ (13 พ.ค.) คณะกรรมการนโยบายการเงิน หรือ กนง. เปิดเผยรายงานการประชุมฉบับย่อ ว่า กนง. ได้หารือถึงความเป็นไปได้ที่แรงส่งของเศรษฐกิจไทยจะกลับมาเร่งขึ้นในไตรมาสที่ 2 ของปีนี้ โดยกรรมการส่วนหนึ่ง เห็นว่าการขยายตัวมีความเสี่ยงเติบโตต่ำพอสมควร


เนื่องจากการเบิกจ่ายที่เพิ่มขึ้นในไตรมาส 1 ยังต่ำกว่าค่าเฉลี่ยในปีที่ผ่านมา ส่วนด้านการบริโภคภาคเอกชนถึงแม้ราคาน้ำมันจะลดลง แต่ยังได้รับผลกระทบจากรายได้ที่ลดลงอย่างต่อเนื่อง เห็นได้จากตัวเลขการจ้างงานที่เริ่มชะลอตัวในภาคอุตสาหกรรม และด้านการส่งออกยังไม่ฟื้นตัวเท่าไหร่นัก ประกอบกับค่าเงินที่แข็งค่าขึ้น
ในส่วนของการประเมิณคุณภาพสินเชื่อ พบว่ามีบางส่วนที่ด้อยลงบ้าง ทาง กนง. จึงได้ลดอัตราดอกเบี้ยนโยบายลงร้อยละ 0.25 เหลือร้อยละ1.5 เพื่อให้นโยบายการเงิน ช่วยดูแลเศรษฐกิจ อย่างไรก็ตาม จะติดตามภาวะเศรษฐกิจใกล้ชิด และใช้นโยบายการเงินอย่างเหมาะสม หลังจากธนาคารพาณิชย์ เพิ่มความระมัดระวังในการปล่อยกู้แก่ลูกหนี้บางกลุ่ม

MThai News

ขอบคุณข้อมูลจาก… Voice
