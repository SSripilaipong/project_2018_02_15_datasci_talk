รองปลัดกระทรวงพลังงาน ชี้แจง กรณีเสนอปรับขึ้นภาษีสรรพสามิต แอลพีจี พร้อมรวบรวมความคิดเห็นของผู้เกี่ยวข้องทุกฝ่าย

วันนี้ (13 พ.ค.) นายทวารัฐ สูตะบุตร รองปลัดกระทรวงพลังงาน ชี้แจงถึงการเสนอปรับขึ้นภาษีสรรพสามิต ของก๊าซแอลพีจี และอุปกรณ์ตัวถังแอลพีจี ที่ติดตั้งในรถยนต์ ภายในเดือนพฤษภาคมนี้ ว่า การบริหารจัดการน้ำมันเชื้อเพลิงเป็น 1 ใน 5 แผนหลัก ในการวางกรอบแผนพลังงานในภาพรวม อันได้แก่ 1.แผนพัฒนากำลังผลิตไฟฟ้า (PDP) 2.แผนพัฒนาพลังงานทดแทน (AEDP) 3.แผนอนุรักษ์พลังงาน (EE) 4.แผนบริหารจัดการก๊าซธรรมชาติ (Gas Plan) และ5.แผนบริหารจัดการน้ำมันเชื้อเพลิง (Oil Plan)


โดยในส่วนของแผนบริหารจัดการน้ำมันเชื้อเพลิงนั้น ทางกระทรวงพลังงานได้กำหนดแนวทางผลักดันการใช้เชื้อเพลิงทดแทนทั้งเอทานอลไบโอดีเซล และ ไฟฟ้า ซึ่งมีปริมาณและสัดส่วนการใช้เพิ่มมากขึ้นอย่างต่อเนื่อง
จึงได้ศึกษาและพิจารณาบทบาทของแอลพีจีในภาคขนส่งในระยะยาว ว่าอาจจะมีบทบาทลดลงตามกลไกอยู่แล้ว อีกทั้งแม้ว่ารัฐบาลจะไม่เคยมีนโยบายส่งเสริมการใช้แอลพีจีภาคขนส่งอย่างจริงจัง แต่ก็มีผู้ใช้ และธุรกิจเกี่ยวเนื่องเป็นจำนวนมาก จึงอาจที่จะมีการปรับตัวเพิ่มเพื่อรองรับการเปลี่ยนแปลงที่จะเกิดขึ้นในอนาคต




ดังนั้นในช่วงที่ผ่านมา กระทรวงพลังงาน โดยกรมธุรกิจพลังงาน ได้จัดการประชุมกลุ่ม (Focus  Group) กับผู้ประกอบการธุรกิจก๊าซแอลพีจี ในภาคขนส่ง เพื่อรับทราบ และยังให้มีการศึกษาผลกระทบ ซึ่งจะนำไปสู่การกำหนดแนวทางในการปรับตัว  รองรับการเปลี่ยนแปลงในระยะยาวต่อไป


MThai News

ขอบคุณข้อมูลจาก…. สำนักข่าวไทย
