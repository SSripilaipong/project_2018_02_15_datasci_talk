เช้านี้ หุ้นไทย ยังผันผวนแกว่งทางลง ปัจจัยจากต่างประเทศยังไม่มีประเด็นบวก จับตาบริษัทจดทะเบียนแถลงผลไตรมาส 1/58
วันนี้ (14 พ.ค. 58) นายเทิดศักดิ์ ทวีธีระธรรม ผู้อำนวยการอาวุโสฝ่ายวิเคราะห์หลักทรัพย์ บล.เอเชีย พลัส กรุ๊ป โฮลดิ้งส์ เผยแนวโน้มตลาดหุ้นไทยเช้านี้ผันผวนแกว่งทางลง ปัจจัยจากต่างประเทศยังไม่มีประเด็นบวก ส่วนในประเทศจับตาการประกาศผลประกอบการบริษัทจดทะเบียน (บจ.) ไตรมาส 1/58 มีความเสี่ยงว่าอาจได้เห็นหลายสำนักปรับลดประมาณการกำไรทั้งปีลง จึงคาดว่าจะทำให้ตลาดหุ้นผันผวนต่อไป


ขณะที่ดัชนีดาวโจนส์ตลาดหุ้นนิวยอร์กเมื่อคืนนี้ปรับลง 7 จุด หลังการประกาศตัวเลขเศรษฐกิจสหรัฐ คือ ยอดค้าปลีกออกมาทรงตัว และตลาดหุ้นอื่น ๆ เช้านี้ไม่ได้เปลี่ยนแปลงมากมากนัก แต่ตลาดหุ้นญี่ปุ่นปรับลง พร้อมแนะนำช่วงนี้ wait & see ให้แนวรับ 1,480 จุด แนวต้าน 1,500 จุด

MThai News
