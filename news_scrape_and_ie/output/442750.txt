ททท.  วางแผนดึงกลุ่ม ‘ คู่รัก ‘  ยุโรป  เข้า เที่ยวไทย  หวังเป็นดินแดนรักษาความสัมพันธ์คู่รักให้แน่นแฟ้น ขยายตลาดท่องเที่ยวในปี 59
นายธเนศวร์ เพชรสุวรรณ ผู้อำนวยการภูมิภาคยุโรป แอฟริกา และตะวันออกกลาง การท่องเที่ยวแห่งประเทศไทย (ททท.) เปิดเผยว่า ททท.ได้วางแผนกลยุทธ์บุกตลาดภูมิภาคยุโรปในปี 59 ด้วยการ วางแนวคิดให้ไทยเป็นดินแดนรักษาความรักจืดจางหรือเป็นสถานที่สายความสัมพันธ์คู่รักให้แน่นแฟ้นยิ่งขึ้น เนื่องจากขณะนี้กลุ่มเป้าหมายในลักษณะนี้มีอยู่จำนวนมากในยุโรป คาดว่าจะสามารถขยายตลาดได้มากขึ้น


สำหรับการทำการตลาดในภูมิภาคยุโรป และตะวันออกกลาง ของปี 59 ต้องทำพร้อมกันทั้ง 3 ส่วน คือการตลาด การขาย และการสื่อสารโดยเชื่อมโยงกับสื่อมวลชนเพื่อเผยแพร่ข้อมูล โดยการสร้างจำนวนของนักท่องเที่ยวกลุ่มภูมิภาคยุโรป และตะวันออกกลาง ในลักษณะของการเก็บตัวเลขตลาดเล็กๆในทุกประเทศและขยายตลาดในเมืองรองของประเทศต่างๆ
อย่างไรก็ตามการลดลงของตลาดรัสเซียพบว่าส่วนใหญ่เป็นตลาดระดับกลางและล่าง ดังนั้น จากนี้ไปททท.จะพุ่งเป้าทำตลาดกลางและบนของรัสเซียให้มากขึ้นด้วย
ทั้งนี้ เชื่อว่าการทำตลาดแบบนี้จะแตกต่างจากประเทศอื่น ซึ่งเป็นแผนที่ต้องทำไว้ล่วงหน้า เพื่อให้สำนักงานที่อยู่ทั่วภูมิภาคยุโรปได้เตรียมตัวดำเนินการตามแผนที่วางไว้ ขณะเดียวกันกระแสการทำตลาดด้านการท่องเที่ยวในอนาคต จะเน้นเรื่องของการสะท้อนอารมณ์และความรู้สึกของลูกค้า ดังนั้นหากจับตลาดในกลุ่มคู่รักห่างเหินได้ถูกจุดเชื่อว่าจะช่วยจูงใจนักท่องเที่ยวให้มาไทยได้เพิ่มขึ้น

MThai News
ขอบคุณข้อมูล…. เดลินิวส์
