รมว. คลัง ชี้  เศรษฐกิจไทย ขยายตัวเพิ่ม 3.5% พร้อมยืนยัน  เศรษฐกิจ แค่ชะลอตัว ไม่ใช่ ภาวะเงินฝืด
นายสมหมาย ภาษี รมว.คลัง เปิดเผยว่า เศรษฐกิจไทยในปีนี้จะสามารถขยายตัวได้ในระดับ 3.5% อย่างแน่นอน ซึ่งถือว่าเติบโตได้ดีขึ้นมากจากปีที่ผ่านมา หลังจากผ่านสถานการณ์ความวุ่นวายทางการเมืองมาตลอดในช่วงครึ่งแรกของปี 57 พร้อมยอมรับว่าสถานการณ์เศรษฐกิจโลกในปี 58 ถือว่าซบเซาเมื่อเทียบกับในปี 57 โดยหลายประเทศมีอัตราการเติบโตทางเศรษฐกิจที่ลดลงจากปีก่อน


จากที่ภาคการส่งออกอาจไม่สามารถสร้างรายได้เพื่อเป็นแรงช่วยขับเคลื่อนเศรษฐกิจไทยได้มากนักในปีนี้ ดังนั้นสิ่งที่พอจะเข้ามาช่วยเสริมได้คือ รายได้จากการจัดเก็บภาษี ซึ่งจำเป็นต้องมีการขยายฐานภาษีให้มากขึ้น เช่น ภาษีมรดก ซึ่งขณะนี้ร่าง พ.ร.บ.ดังกล่าวได้เตรียมเข้าสู่การพิจารณาของที่ประชุมสภานิติบัญญัติแห่งชาติ(สนช.) วาระที่ 3 ภายใน 2-3 สัปดาห์นี้
พร้อมยืนยันว่า ไม่ต้องกังวลต่อภาวะเงินฝืด เพราะสถานการณ์ของไทยในขณะนี้ไม่ใช่ภาวะเงินฝืด แต่เป็นสถานการณ์ที่เศรษฐกิจชะลอตัว ซึ่งจะนำมาตรการกระตุ้นเศรษฐกิจออกมาช่วยเหลือภาคเกษตรและผู้ประกอบการ SMEs

MThai News

ขอบคุณข้อมูลจาก… ryt9
