สมหมาย  เผย  อ.ก.พ.  มีมติลงโทษไล่ ข้าราชการกรมสรรพากร ออก หลังโกงเงิน ภาษีมูลค่าเพิ่ม (VAT)
วันนี้ (14 พ.ค. 58) นายสมหมาย ภาษี รัฐมนตรีว่าการกระทรวงการคลัง เผยคณะอนุกรรมการข้าราชการพลเรือน (อ.ก.พ.) กระทรวงการคลัง ได้ประชุมพิจารณาความผิดเกี่ยวกับการประพฤติมิชอบในเรื่องการคืนภาษีมูลค่าเพิ่ม (VAT) ของ นายสิริพงศ์ ริยะการธีรโชติ หรือชื่อเดิม นายศุภกิจ ริยะการ สรรพากรพื้นที่นราธิวาส กรมสรรพากร ซึ่งเคยดำรงตำแหน่งสรรพากรพื้นที่กรุงเทพมหานคร 22
จากการสอบสวนพบว่า ได้มีกลุ่มบริษัทที่ประกอบกิจการส่งออกโลหะและแร่โลหะถึง 30 ราย ที่มีชื่อกรรมการหรือผู้ถือหุ้นเป็นบุคคลที่ซ้ำ ๆ กัน ใช้สถานที่จดทะเบียนประกอบการซ้ำกัน แต่ไม่ได้ประกอบการจริง โดยกรมสรรพากรมีการจ่ายภาษีมูลค่าเพิ่มคืนไปแล้ว 25 ราย เป็นเงินรวมทั้งสิ้นกว่า 3,200 ล้านบาท โดยทางอ.ก.พ. ได้มีมติเห็นชอบให้ลงโทษไล่นายสิริพงศ์ออกจากราชการ
ขอบคุณข้อมูล/ภาพ  มติชนออนไลน์
MThai News
