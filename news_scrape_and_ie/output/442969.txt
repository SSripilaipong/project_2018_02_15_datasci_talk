ทองคำ ปรับขึ้นต่อเนื่อง คาดอาจเห็นบาทละ 20,000 มิ.ย. นี้ ด้าน เงินบาท เช้านี้ยังทรงตัวรอปัจจัยใหม่
วันนี้ (15 พ.ค. 58) สมาคมค้าทองคำ ประกาศปรับราคาทองคำขึ้น 50 บาท (ครั้งที่ 1) มีผลทำให้ทองคำแท่งรับซื้อคืนบาทละ 19,250 บาท ขายออก 19,350 บาท ทองคำรูปพรรณรับซื้อคืนบาทละ 18,965.16 บาท ขายออก 19,750 บาท คาดอาจได้เห็นบาทละ 20,000 บาท เร็วสุดเดือน มิ.ย. นี้



ด้าน นักบริหารเงิน เผยเงินบาทเปิดตลาดเช้านี้อยู่ที่ระดับ 33.50/52 บาท/ดอลลาร์ ทรงตัวในระดับเดียวกันกับช่วงปิดตลาดเย็นวานนี้ เนื่องจากยังไม่มีปัจจัยใหม่เข้ามา
ทั้งนี้มีแนวโน้มเงินบาทกลับมาแข็งค่า หลังอ่อนค่าไปมากในช่วงที่ผ่านมา ถ้าหลุด 33.45 บาท/ดอลลาร์ ลงมาได้ แนวรับต่อไปคือ 33.35 บาท/ดอลลาร์ ซึ่งนักบริหารเงินประเมินกรอบการเคลื่อนไหวของเงินบาทในวันนี้ไว้ระหว่าง 33.45-33.55 บาท/ดอลลาร์

MThai News
