ธนาคารแห่งประเทศไทย คาดการณ์ถึงไตรมาส 2 ของแบงก์พาณิชย์ มีแนวโน้มลดลง ประกอบกับยอดหนี้เสียเพิ่มขึ้น
นายจาตุรงค์ จันทรังษ์ ผู้อำนวยการอาวุโส ฝ่ายกลยุทธ์สถาบันการเงิน ธนาคารแห่งประเทศไทย เปิดเผยว่า ในช่วงไตรมาสที่ 2 ของปี 2558 มีแนวโน้มว่ากำไรของธนาคารพาณิชย์ อาจชะลอตัวลง จากไตรมาสแรกที่ทำกำไรเพิ่มขึ้นเพียงร้อยละ 1.4 ซึ่งมองว่าเศรษฐกิจมีการฟื้นตัวค่อข้างช้ากว่าที่คาดการณ์ไว้ ส่งผลต่อ สินเชื่อไตรมาสแรก โดยเฉพาะสินเชื่อธุรกิจขนาดใหญ่ที่ชะลอตัวจากไตรมาสก่อนหน้าที่ขยายตัวร้อยละ 5




ในส่วนของสินเชื่อเอสเอ็มอี ขยายตัวร้อยละ 4.5 หลังธนาคารพาณิชย์หันมาปล่อยสินเชื่อเอสเอ็มอีมากขึ้น และระมัดระวังการปล่อยสินเชื่ออุปโภคบริโภค ส่วนสินเชื่อรถยนต์ ยังหดตัวต่อเนื่อง ทั้งนี้ เนื่องจากภาวะเศรษฐกิจฟื้นตัวช้ากว่าที่คาด ทำให้สินเชื่อชะลอตัวและคุณภาพสินเชื่อด้อยลง มีปัญหาขาดส่งหนี้และเอ็นพีแอลเพิ่มขึ้น แต่ยังไม่กระทบฐานะการเงินของธนาคารพาณิชย์
อย่างไรก็ตาม ธนาคารแห่งประเทศไทย เชื่อว่า การขยายตัวของสินเชื่อระบบธนาคารพาณิชย์ในปี2558 จะเป็นไปตามคาดการณ์ที่ร้อยละ 7 และคาดว่าการเติบโตของสินเชื่อทุกกลุ่มจะขยายตัวอย่างน้อยร้อยละ 10 ยกเว้นสินเชื่อรถยนต์ที่มีแนวโน้มลดลง โดยจะฟื้นตัวในช่วงครึ่งปีหลัง

MThai News
ขอบคุณข้อมูลจาก… Voice
