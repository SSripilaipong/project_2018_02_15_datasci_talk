กระทรวงการคลัง  เดินหน้า โครงการประกันภัยข้าวนาปี  58 ทดลองให้  ธ.ก.ส.  จ่ายเงินอุดหนุนค่าเบี้ยแทน รัฐบาล   476 ล้านบาท
วันนี้ (15 พ.ค. 58) นายสมหมาย ภาษี รัฐมนตรีว่าการกระทรวงการคลัง เผยถึงความคืบหน้าโครงการประกันภัยข้าวนาปี ปีการผลิต 2558 ที่มติครม. ให้ธนาคารเพื่อการเกษตรและสหกรณ์การเกษตร (ธ.ก.ส.) เป็นผู้บริหารโครงการและเป็นตัวกลางระหว่างเกษตรกรผู้เอาประกันภัยกับผู้รับประกันภัยเอกชน


โดยให้ ธ.ก.ส. ทดลองจ่ายเงินอุดหนุนค่าเบี้ยประกันภัยแทนรัฐบาล ก่อนเบิกเงินชดเชยตามจำนวนที่จ่ายจริงในปีงบประมาณถัดไป วงเงินไม่เกิน 476 ล้านบาท และหากเป็นลูกค้าของ ธกส. จะได้รับการอุดหนุนอีก 10 บาทต่อไร่ ทำให้เกษตรกรมีภาระเบี้ยประกันเพียง 50 – 90 บาทต่อไร่
ทั้งนี้โครงการประกันภัยข้าวนาปี ปี 2558 ครอบคลุมภัยธรรมชาติ 7 ประเภท ได้แก่ อุทกภัย ฝนทิ้งช่วง ลมพายุ อากาศหนาว ลูกเห็บ และอัคคีภัย รวมทั้งภัยศัตรูพืชและโรคระบาด

MThai News
