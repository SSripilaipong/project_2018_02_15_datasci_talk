นายกสมาคมค้าทองคำ คาด ราคาทองเดือนหน้าผันผวน เคลื่อนไหวในกรอบ 1,175-1,225 เหรียญสหรัฐต่อออนซ์ มองบาทอ่อนดันราคา
นายจิตติ ตั้งสิทธิ์ภักดี นายกสมาคมค้าทองคำ เผยว่า ราคาทองคำในตลาดโลก ขณะนี้ปรับตัวสูงขึ้นมาอยู่ที่ระดับ 1,225 เหรียญสหรัฐต่อออนซ์ โดยมีสาเหตุมาจากความกังวลในสหภาพยุโรปเกี่ยวกับการแก้ไขปัญหาหนี้สินของประเทศกรีซ ทำให้มีความต้องการถือทองคำของนักลงทุนเพิ่มขึ้น เพราะมองว่าหากปัญหายังไม่สามารถแก้ไขได้ อาจทำให้ราคาทองคำขยับเพิ่มขึ้นสูงกว่าที่เป็นอยู่ในปัจจุบัน
อย่างไรก็ตาม เชื่อว่าราคาทองคำในช่วงเดือนหน้าจะมีความผันผวนเพิ่มขึ้นหลังปรับเข้าไปอยู่ในระดับสูง ขณะที่ตลาดประเทศไทยเอง ก็ได้รับผลกระทบจากค่าเงินบาทที่อ่อนค่าลง ทำให้การปรับตัวของราคาปรับสูงขึ้น และกำลังซื้อของประชาชนซบเซา
ทั้งนี้ อยากแนะนำนักลงทุนในนี้ ให้ถือทองคำในระยะสั้น เพราะราคาอาจมีความผันผวน โดยกรอบทั้งปีจะอยู่ที่ 1,175-1,275 เหรียญสหรัฐต่อออนซ์

MThai News
