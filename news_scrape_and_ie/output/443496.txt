รมว.คลัง  เร่งหน่วยงานต่าง ๆ ดำเนินการเบิกจ่ายงบประมาณ เชื่อ เศรษฐกิจไทย ปีนี้ เติบโตตามเป้าร้อยละ 3-4
​วันนี้ (18 พ.ค. 58) นายสมหมาย ภาษี รัฐมนตรีว่าการกระทรวงการคลัง  เผยภายหลังสำนักงานคณะกรรมการพัฒนาการเศรษฐกิจและสังคมแห่งชาติ (สภาพัฒน์) ปรับประมาณการตัวเลขเศรษฐกิจปี 58 ใหม่ โดยคาดว่าจะขยายตัวร้อยละ 3-4 นั้น ไม่ใช่เรื่องที่น่าตกใจ เพราะสำนักงานเศรษฐกิจการคลัง (สศค.) ก็ประมาณการตัวเลขไว้ใกล้เคียงกัน แม้ตัวเลขการส่งออกในปีนี้ อาจไม่เติบโต


ทั้งนี้คาดว่างบประมาณในปี 59 จะเข้ามามีส่วนช่วยกระตุ้นเศรษฐกิจในช่วงครึ่งหลังของปีนี้ได้ เพราะหลังจากที่สภานิติบัญญัติแห่งชาติ (สนช.) พิจารณางบประมาณรายจ่ายประจำปี 59 ในวาระที่ 2 แล้ว กระทรวงการคลัง จะเร่งให้หน่วยงานต่าง ๆ ดำเนินการเบิกจ่ายงบประมาณทันที จึงเชื่อว่าเศรษฐกิจไทยในปีนี้ จะยังเติบโตตามเป้าร้อยละ 3 – 4
ขอบคุณข้อมูล  Voice TV
MThai News
