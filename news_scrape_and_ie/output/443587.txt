มารู้จัก 10 อาชีพ  สร้างรายได้ ง่าย ๆ ทำได้แม้แต่ที่บ้าน ตอบโจทย์ความต้องการให้กับตัวคุณเอง
ทุกวันนี้มีอาชีพใหม่ ๆ เกิดขึ้นมากมายในสังคม ล้วนแล้วแต่ว่าใครจะถนัดทางด้านไหน คนบางคนอาจชอบทำงานนอกสถานที่ เพียงเพราะได้ออกไปเจอโลกกว้าง หรือบ้างก็ชอบทำงานในออฟฟิตที่อยู่ในตึกสูง ๆ เพียงเพราะไม่ต้องออกไปตากแดดตากลม
เรียกได้ว่าเราทุกคนล้วนแล้วแต่ต้องการเลือกสิ่งที่ดีที่สุดให้กับตนเอง อย่างเช่นวันนี้ MThai News จะพาไปรู้จักอีกทางเลือกกับ 10 อาชีพ ที่สามารถสร้างรายได้ง่าย ๆ ที่บ้านคุณ จะเป็นอาชีพหลักหรืออาชีพเสริม ก็ถือว่าน่าสนใจเลยทีเดียว สำหรับคนที่มองหาโอกาสในการสร้างรายได้


1. ขายของผ่าน Social Network เช่น Facebook , Instagram 
สื่อสังคมออนไลน์ กลายเป็นช่องทางที่คนทำมาหากิน นำมาใช้ให้เกิดประโยชน์ เพราะเป็นการเริ่มต้นที่ง่าย ต้นทุนต่ำ และเข้าถึงกลุ่มคนได้หลากหลาย ถือเป็นการลงทุนที่น่าสนใจเลยทีเดียว สำหรับคนที่ชอบงานขายแต่งบน้อยไม่พอเปิดหน้าร้าน
2. รับพิมพ์งาน หรือคีย์ข้อมูล 
การหารายได้จากอาชีพนี้ อาศัยทักษะในการพิมพ์อย่างเดียวจริง ๆ ซึ่งเหมาะกับคนที่พิมพ์ได้รวดเร็ว สำหรับรายได้นั้นคิดเป็นราคาหน้าละ 10-15 บาท ส่วนการคีย์ข้อมูลจะอยู่ที่แผ่นละ 3-4 บาท หากเราขยันก็ได้เงินเท่าตามจำนวนที่เราสามารถทำได้
3. เขียน Blog หรือ Review สินค้า 
หากคุณเป็นคนชอบการเขียน แต่ไม่รู้จะไปเขียนที่ไหน ลองรับเขียนรีวิวสินค้า หรือตั้งบล๊อคส่วนตัวเขียนบทความตามที่เราถนัด แล้วหาโฆษณามาลง จะติดโฆษณาของ Google Adsense หรือหารายได้จากการทำ Affiliate ต่าง ๆ ก็ได้


4. งานฝีมือการประดิษฐ์ 
ถือเป็นอาชีพสุดคลาสสิคที่อยู่กับเรามายาวนาน ไม่ว่าจะเป็นงานประดิษฐ์จากวัสดุเหลือใช้ นำมาประทับตกแต่งบ้าน กำไลข้อมือ จากขวดพลาสติก หรืองานเย็บปักถักร้อย สิ่งของใกล้ตัวเหล่านี้ที่เราไม่ใช้แล้ว สามารถนำมาสร้างรายได้ให้กับเราได้ทั้งนั้น
5. รับซื้อ-ขายสินค้ารีไซเคิล หรือค้าของเก่า 
อาชีพนี้เริ่มต้นง่าย ๆ จากการสำรวจข้าวของเครื่องใช้ภายในบ้านของเราเองที่ไม่ใช้แล้ว เช่น เศษกระดาษ แก้ว ขวดพลาสติก หนังสือพิมพ์ เหล็ก เชื่อเถอะว่า ในเดือนหนึ่ง ถ้าเรารู้จัดคัดแยกและนำไปขาย เราจะมีรายได้เสริมที่ไม่มากก็น้อยเลยทีเดียว
6. ตัวแทนประกันชีวิต 
ถึงแม้จะเป็นอาชีพที่ใครหลายคนต่างมองข้าม แต่ก็เป็นอาชีพที่ทำให้ใครหลายคนประสบความสำเร็จเช่นกัน ปัจจุบันการซื้อขายประกันชีวิต กลายเป็นการลงทุนอย่างหนึ่งที่คุ้มครองเราจากโรคร้ายแล้วยังสามารถนำมาหักลดหย่อนภาษีได้อีกต่างหาก


7. ตัวแทนทำบัตรเครดิต หรือบัตรเงินสด 
คงจะปฏิเสธไม่ได้ว่า ตอนนี้บัตรเครดิตเงินสด มีความจำเป็นกับชีวิตประจำวันของคนทำงานมากขึ้น ที่อยากได้นั้นได้นี่ แต่ต้องรอเงินเดือนออก หรือกลุ่มคนที่ไม่ชอบพกเงินสด เพราะกลัวโดนปล้น จึงหันไปเพิ่งบัตรเครดิตเหล่านี้กันเยอะแยะมากมาย
8. รับงานจากเว็บไซร์ที่ชื่อว่า elance.com 
เว็บไซร์นี้ เป็นเว็บที่นายจ้างกับ Freelance มาเจอกัน โดยมีการจ้างงานผ่านทาง elance.com ซึ่งมีงานหลากหลายประเภท ไม่ว่าจะเป็น การเขียน Programme การทำ Application บนมือถือ การแปลเอกสาร การออกแบบ การเขียนแผนธุรกิจ เขียนแผนการตลาด เป็นต้น
9. เขียนบทความตามเว็บไซร์ที่ชื่อว่า ehow.com 
สำหรับเว็บไซร์ ehow.com เป็นการเขียนบทความตามที่เราชอบ เช่น เรื่องการออกกำลังกาย การลดน้ำหนัก การตกแต่งบ้าน การทำอาหาร หรือสิ่งที่เกี่ยวข้องกับ Lifestyle โดยเราจะได้ค่าตอบแทน ในการเขียนบทความอยู่ที่ 450- 900 บาท ต่อ 1 บทความ ซึ่งก็เป็นตัวเลขที่ไม่น้อยเลย


10. ทำธุรกิจเครือข่าย MLM 
หลายคนมีทัศนคติที่ไม่ดีต่อธุรกิจเครือข่าย อาจเพราะกลัวถูกหลอกหรือจะด้วยเหตุผลอะไรก็แล้วแต่ หากลองเปิดใจศึกษาหาข้อมูลเกี่ยวกับธุรกิจเหล่านี้ที่มีหลายรูปแบบ และเลือกบริษัทที่มีความมั่นคง ก็จะเห็นถึงโอกาสในการสร้างความร่ำรวยและการประสบความสำเร็จอย่างแน่นอน
การจะที่จะประกอบอาชีพอะไรก็แล้วแต่ ไม่ว่าจะเป็นอาชีพหลัก อาชีพเสริม หรือเพียงแต่การหารายได้เสริม ก็ต้องใช้ความพยายาม ความขยันมุ่งมั่น และการพัฒนาตนเองเพื่อให้ประสบความสำเร็จในอาชีพนั้น ๆ หากเราสู้และไม่ท้อถอยเมื่อเจออุปสรรค ความสำเร็จก็ต้องเป็นของเราอย่างแน่นอน

ขอบคุณข้อมูล  108 อาชีพเสริม
MThai News
