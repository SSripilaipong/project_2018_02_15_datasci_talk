ปตท.สผ.  เผยทบทวนแผนลงทุนปี 58 ใหม่ คาดปรับลดวงเงิน 10-15% เตรียมเสนอที่ประชุมภายในเดือน พ.ค. นี้
นายเทวินทร์ วงศ์วานิช ประธานเจ้าหน้าที่บริหารและกรรมการผู้จัดการใหญ่ บริษัท ปตท. สำรวจและผลิตปิโตรเลียม จำกัด (มหาชน) เผยบริษัทได้ทบทวนแผนการลงทุนปี 58 ใหม่ ภายใต้การคาดการณ์ราคาน้ำมันดิบที่ 50 เหรียญสหรัฐ/บาร์เรล
ทั้งนี้คาดว่าจะมีการปรับลดวงเงินประมาณ 10-15% จาก 4,832 ล้านเหรียญสหรัฐ โดยเตรียมนำเสนอต่อที่ประชุมคณะกรรมการภายในเดือน พ.ค. นี้



นอกจากนี้ การปรับแผนลงทุนดังกล่าวจะดำเนินการเฉพาะปีนี้เท่านั้น ส่วนแผนระยะยาว 5 ปี ตั้งแต่ปี 2558-2562 ที่กำหนดการลงทุนรวม 24,295 ล้านเหรียญสหรัฐ จะมีการทบทวนอีกครั้งในช่วงสิ้นปี เพื่อจัดทำแผนฉบับใหม่ โดยจะมีการทบทวนเป้าหมายการผลิตที่เคยตั้งไว้ในระดับ 6 แสนบาร์เรล/วันภายในปี 63 ด้วย
MThai News
