บอร์ดสลากมีมติ ยกเลิกรางวัลแจ๊คพอต พร้อมลดต้นทุน ‘สลาก’ เหลือเพียง 70.40 บาท คาดเริ่มใช้งวด 16 มิ.ย.นี้
วันนี้ (19 พ.ค.) พล.ต.อภิรัชต์ คงสมพงษ์ ประธานกรรมการสลากกินแบ่งรัฐบาล เปิดเผยภายหลังการประชุมคณะกรรมการนัดแรกว่า ที่ประชุมอนุมัติโครงสร้างราคาใหม่ โดยการลดต้นทุน เหลือ 70.40 บาท เพื่อทำให้ราคาขายไม่เกิน ใบละ 80 บาท สำหรับมูลนิธิ องค์กรต่าง ๆ กำหนดราคาขายส่งราคา 68.80 บาท จากเดิมต้นทุน 72.82 บาท คาดว่าเริ่มดำเนินการได้ในงวดออกรางวัล 16 มิถุนายนนี้



อย่างไรก็ตาม จะจัดตั้งทีมเฉพาะกิจ เพื่อลงพื้นที่ตรวจสอบ ทั้งผู้ค้ารายใหญ่ หรือ ยี่ปั๊ว และรายย่อย ทั่วประเทศ หากพบผู้ค้าปลีกขายเกินราคาจะมีความผิดปรับ 10,000 บาท โทษจำคุก 1 เดือน ส่วนยี่ปั๊ว ถ้ามีการบวกราคาขายเกินสัญญา จะทำการยกเลิกสัญญา และถูกตรวจสอบรายได้โดยสรรพากร และ สำนักงานคณะกรรมการป้องกันและปราบปรามการฟอกเงิน (ปปง.)
นอกจากนี้ ที่ประชุมยังเห็นควรให้ยกเลิกรางวัล แจ๊คพอต ชุดที่ 1-30 สำหรับสลากกินแบ่งรัฐบาลจำนวน 30 ล้านบาท และชุดที่ 49-74 รางวัลแจ็คพอร์ต 22 ล้านบาท เพราะเป็นสาเหตุการรวมชุดมาขายเกินราคา

MThai News
