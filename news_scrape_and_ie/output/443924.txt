กองทุนการเงินระหว่างประเทศ ( IMF ) เรียนร้องนานาชาติ บริจาคช่วยเหลือชาวปาเลสไตน์  หลังได้รับเงินเพียง 27 % จากข้อตกลง
วันนี้ (20 พ.ค. 58) กองทุนการเงินระหว่างประเทศ (IMF) ออกมาเรียกร้องให้นานาชาติร่วมบริจาคช่วยเหลือชาวปาเลสไตน์ในเขตเวสต์แบงก์และฉนวนกาซา เนื่องจากหลังสงครามระหว่างอิสราเอลและฮามาสที่สิ้นสุดลงในเดือน ส.ค. ปีที่แล้ว ได้สร้างความเสียหายไว้ค่อนข้างหนัก ทำให้เศรษฐกิจในพื้นที่ดังกล่าวยังไม่สามารถฟื้นฟูได้เต็มที่



IMF ประมาณการความเสียหายที่เกิดจากการสู้รบ 50 วัน ไว้ที่ 4,000 ล้านดอลลาร์ หรือราว 134,000 ล้านบาท เฉพาะในพื้นที่ฉนวนกาซาเท่านั้น
ทั้งนี้ได้ร้องขอเงินช่วยเหลือและลงมติร่วมกันที่ 3,500 ล้านดอลลาร์ หรือ 117,300 ล้านบาท ระหว่างการประชุมในกรุงไคโรของอียิปต์ เมื่อเดือน ต.ค. ปีที่แล้ว จนถึงกลางเดือน เม.ย. ปีนี้ ได้รับมาเพียงแค่ร้อยละ 27 ของทั้งหมดที่ต้องการเท่านั้น
อย่างไรก็ตาม การรับบริจาคผ่านสถาบันการเงินระหว่างประเทศกลายเป็นทางเลือกเดียวในการช่วยเหลือเยียวยา แต่ก็ยังไม่มีทีท่าว่าจะบรรลุผลตามที่ IMF ตั้งเป้าไว้
ขอบคุณข้อมูล/ภาพ  Voice TV
MThai News
