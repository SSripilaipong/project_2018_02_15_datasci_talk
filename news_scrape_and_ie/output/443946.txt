โบรกฯ คาด หุ้นไทย เช้านี้เหวี่ยงตัวในกรอบแคบ หลังมีการปรับประมาณการกำไรลงไปกดดัน ตลาดโลก
วันนี้ (20 พ.ค. 58) นายเทิดศักดิ์ ทวีธีระธรรม ผู้อำนวยการอาวุโสฝ่ายวิเคราะห์หลักทรัพย์ บล.เอเซีย พลัส กรุ๊ป โฮลดิ้งส์ เผยตลาดหุ้นไทยเช้านี้คาดว่า เหวี่ยงตัวในกรอบที่แคบลง ทั้งนี้ ดัชนีฯปรับตัวขึ้นเมื่อวานนี้ทำให้ค่า P/E ของตลาดฯ สูงขึ้นมาอยู่ที่ 18 เท่า
ทั้งนี้เนื่องจากได้มีการปรับประมาณการกำไรลง ทำให้ไปกดดันตลาดฯทำให้มี gap ที่แคบลง ดังนั้นใครที่ซื้อไว้ก่อนหน้านี้แล้วพอมีกำไรก็แนะนำให้ take profit ออกมาก่อน และหันไปเก็บหุ้นที่ให้ผลตอบแทนจากเงินปันผลที่ดี โดยในวันนี้ให้แนวรับ 1,520 จุด ส่วนแนวต้าน 1,530 จุด

สำหรับตลาดหุ้นอื่นในภูมิภาคเอเชียเช้านี้ มีการเคลื่อนไหวทั้งในแดนบวก-ลบ โดยปัจจัยนอกประเทศมีเรื่องธนาคารกลางยุโรป (ECB) ได้มีการซื้อพันธบัตรที่เร็วขึ้น ซึ่งทำให้สภาพคล่องในระบบสูงขึ้นจริง แต่เม็ดเงินจะไหลเข้ามาในบ้านเราหรือไม่ก็เป็นอีกเรื่อง ซึ่งขณะนี้ยังไม่เห็น
MThai News
