รัฐมนตรีคมนาคม  คาด 2-3 เดือน สรุปรายละเอียดโครงการ รถไฟความเร็วสูง   กรุงเทพฯ – พัทยา  และ กรุงเทพฯ- หัวหิน
พล.อ.อ. ประจิน จั่นตอง รัฐมนตรีว่าการกระทรวงคมนาคม เผยภายใน 2-3 เดือนข้างหน้า จะสามารถสรุปรายละเอียดทั้งหมดของโครงการรถไฟความเร็วสูง เส้นทาง กรุงเทพฯ-พัทยา และ กรุงเทพฯ-หัวหิน ก่อนนำเข้าเสนอที่ประชุมคณะรัฐมนตรี (ครม.) พิจารณาในเดือน ก.ค. นี้


ทั้งนี้ ด้านงบประมาณที่จะใช้ในการดำเนินโครงการคาดว่า ใช้งบประมาณก่อสร้างเส้นทาง กรุงเทพฯ-หัวหิน มูลค่า 9 หมื่นล้านบาท และกรุงเทพฯ-พัทยา มูลค่า 1 แสนล้านบาท และจะใช้ระยะเวลาดำเนินการก่อสร้างประมาณ 2-3 ปี
อย่างไรก็ตาม สำหรับทั้ง 2 เส้นทางนั้น จะเปิดโอกาสให้เฉพาะเอกชนภายในประเทศเป็นผู้เข้ามาดำเนินโครงการก่อน ซึ่งขณะนี้มีเอกชนให้ความสนใจ 2-3 ราย ส่วนต่างประเทศที่สนใจรถไฟความเร็วสูงเส้นนี้ ได้แก่ เยอรมนี จีน ฮ่องกง และญี่ปุ่น

