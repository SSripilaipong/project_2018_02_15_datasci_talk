รองนายกรัฐมนตรี  เผยมีมติรับซื้อ ปาล์มน้ำมันดิบ ที่เปอร์เซ็นต์น้ำมัน 17% ในกก.ละ 4.20 บาท หากมีเปอร์เซ็นต์เพิ่มให้บวกอีก 30 สตางค์
วานนี้ (20 พค. 58) พล.อ.ประวิตร วงษ์สุวรรณ รองนายกรัฐมนตรี เผยที่ประชุมมีมติให้ลานเทและโรงสกัด รับซื้อผลปาล์มดิบที่เปอร์เซ็นต์น้ำมัน 17% จากเกษตรกร ในราคากิโลกรัมละ 4 บาท 20 สตางค์ หากมีเปอร์เซ็นต์น้ำมันเพิ่ม ให้บวกเปอร์เซ็นต์ละ 30 สตางค์

ทั้งนี้ได้ตั้งคณะกรรมการประชาสัมพันธ์ข้อมูลของรัฐบาล ในมาตรการแก้ปัญหาปาล์มน้ำมันระยะสั้น 3 เดือน และระยะยาว เพื่อแก้ปัญหาอย่างเต็มระบบ โดยจะออกกฎหมาย พ.ร.บ.ปาล์มแห่งชาติ เช่นเดียวกับ พ.ร.บ.การยาง ซึ่งกระทรวงเกษตรฯ กระทรวงพาณิชย์ และกระทรวงอุตสาหกรรม 3 หน่วยงานหลัก จะร่วมกันดำเนินการ
อย่างไรก็ตามสิ่งที่น่าห่วงคือ ปัญหาลักลอบขุดน้ำมันเถื่อน เพราะประเทศเพื่อนบ้าน มีราคาต่ำกว่าไทยถึง 6 บาท/กิโลกรัม จึงสั่งการให้หน่วยงานที่เกี่ยวข้องตรวจจับอย่างเข้มงวด
ขอบคุณข้อมูล  สำนักข่าวไทย
MThai News
