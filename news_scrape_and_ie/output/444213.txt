หม่อมอุ๋ย  เผยหากส่งออกจีน-ญี่ปุ่นฟื้นตัวเร็ว  ส่งออกไทย ก็ฟื้นตาม หวังดันค่า จีดีพี ขยายตัวเพิ่มขึ้นเป็นร้อยละ 4
วันนี้ (21 พ.ค. 58) ม.ร.ว. ปรีดิยาธร เทวกุล รองนายกรัฐมนตรีด้านเศรษฐกิจ เผยหากตลาดส่งออกจีน ที่เคยติดลบร้อยละ 10 และญี่ปุ่น ติดลบร้อยละ 5 ฟื้นตัวเร็ว ส่งออกไทยก็จะฟื้นตาม 
ทั้งนี้การท่องเที่ยวที่เพิ่มขึ้น การลงทุนภาครัฐ การตั้งโรงงานใหม่และขยายโรงงาน จะช่วยผลักดันเศรษฐกิจไทยปี 58 ให้ขยายตัวเพิ่มขึ้นเป็นร้อยละ 4 จากเดิมร้อยละ 3


ขณะที่ด้านส่งออก ได้รับแรงหนุนจากเงินบาทที่อ่อนค่า ตามมาตรการที่ธนาคารแห่งประเทศไทย (ธปท.) ประกาศลดดอกเบี้ย ทำให้เงินบาทอ่อนค่าลงร้อยละ 5 เมื่อเทียบกับช่วงต้นปี แต่ผลจากเงินบาทที่มีต่อการส่งออก จะเห็นชัดเจนในอีก 3 เดือนข้างหน้า
อย่างไรก็ตาม เศรษฐกิจไตรมาสแรก ที่สำนักงานคณะกรรมการพัฒนาการเศรษฐกิจและสังคมแห่งชาติ ประกาศว่า ขยายตัวร้อยละ 3 เป็นผลจากการปรับสูตรคำนวณจีดีพีใหม่นั้น  ไม่ใช่การปรับสูตร แต่เป็นการปรับปีฐาน จากเดิมปี 2531  มาเป็นปี 2545
ขอบคุณข้อมูล  Voice TV
Mthai News
