ท่าอากาศยานไทย เผย ร่างแผนสนามบินสุวรรณภูมิเฟส2 ใหม่อีกรอบ นำโครงการมัลติเทอร์มินอลเข้าอยู่ในแผน ภายใต้งบประมาณเดิม 62,000 ล้านบาท
นายนิตินัย ศิริสมรรถการ ผู้อำนวยการใหญ่ บริษัท ท่าอากาศยานไทย จำกัด(มหาชน) หรือ ทอท. เปิดเผยถึงการประชุมคณะกรรมการ หรือ บอร์ด ทอท. ว่า มีมติปรับแผนงานการพัฒนาท่าอากาศยานสุวรรณภูมิ เฟส 2 ตามนโยบายกระทรวงคมนาคม เนื่องจากโครงการมัลติเทอร์มินอล ไม่จัดอยู่ในแผนงานเดิม จึงต้องทำการทบทวนแผนปฏิบัติการอีก โดยจะเร่งก่อสร้างในเดือนมีนาคมปี 2559 เพื่อให้เสร็จภายในปี 2562 ในงบประมาณเดิม คือ 62,000 ล้านบาท


สำหรับการสร้างรันเวย์ที่ 3 กระทรวงคมนาคม ได้เร่งพัฒนา โดยทำรันเวย์สำรอง เพื่อศึกษาผลกระทบทั้งด้านสุขภาพและสิ่งแวดล้อมในบริเวณโดยรอบ หากผ่านการเห็นชอบจากอีเอชไอเอ ในเดือนตุลาคมนี้ จะสามารถก่อสร้างรัยเวย์ที่ 3 
ได้ทันที ซึ่งหากผลการศึกษาของอีเอชไอเอ ไม่เสร็จภายในปีนี้ จะส่งผลให้การก่อสร้างล่าช้า และไม่สามารถซ่อมรันเวย์ 1 กับ 2 ที่เปิดใช้งานอยู่ในปัจจุบันได้
ด้านการก่อสร้างอาคารผู้โดยสารหลังที่ 2 ต้องให้ทางกระทรวงคมนาคมพิจารณาเสียก่อน หากผ่านการพิจารณา คาดว่าจะเริ่มก่อสร้างได้ในปี 2561

MThai News

ขอบคุณข้อมูลจาก… voicetv
