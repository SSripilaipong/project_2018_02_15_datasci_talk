“ณรงค์ชัย”  ยันคำเดิม  ขยับภาษีแอลพีจี  เมินเสียงคัดค้าน  รอคลังชงแก้กฎหมาย
จากกรณีสมาคมธุรกิจก๊าซรถยนต์ไทย ยื่นหนังสือถึงนายกรัฐมนตรีคัดค้านการปรับขึ้นภาษีก๊าซหุงต้ม (แอลพีจี) ภาคขนส่งและภาษีนำเข้าระบบก๊าซ แอลพีจีที่ผ่านมานั้น
วันที่ 22 พ.ค.58 นายณรงค์ชัย อัครเศรณี รมว.พลังงาน เผยว่า ยังยืนยันกับนโยบายปรับขึ้นอัตราภาษีสรรพสามิตของก๊าซหุงต้ม (แอลพีจี) ภาคขนส่ง แม้จะมีผู้ประกอบการออกมาคัดค้านก็ตาม เนื่องจากในหลักการ ผู้ที่ใช้ถนนทุกคนจะต้องแสดงความรับผิดชอบในการจ่ายภาษีที่เท่าเทียมกัน
โดยแนวทางการปรับขึ้นภาษีสรรพสามิตแอลพีจีภาคขนส่ง ต้องรอทางกระทรวงการคลังจะแก้กฎหมายภาษีสรรพสามิตรวม 7 ฉบับ ซึ่งขณะนี้อยู่ระหว่างการพิจารณาของสภานิติบัญญัติแห่งชาติ หรือ สนช. คาดว่าจะมีการประกาศใช้ได้ในเร็วๆ นี้
ส่วนภาษีก๊าซธรรมชาติสำหรับยานยนต์ (เอ็นจีวี) แม้ว่าคณะกรรมการนโยบายพลังงานแห่งชาติ (กพช.) จะมีมติให้สามารถจัด เก็บภาษีได้ในอัตรา 1 บาท/กก. แต่ยังมีข้อจำกัดในเรื่องการขยายจำนวนสถานีการให้บริการที่ยัง ไม่ทั่วถึง จึงควรเร่งดำเนินการในเรื่องนี้ก่อน
ด้านกระแสการต่อต้านการก่อสร้างโรงไฟฟ้าถ่านหิน จ.กระบี่ ยังยืนยันเดินหน้าตามแผนที่กำหนดไว้ เพื่อรองรับกับปริมาณการใช้ไฟฟ้าที่ขยายตัวเพิ่มขึ้น ทั้งนี้หากยังมีประชาชนไม่เห็นด้วย จะมีการชี้แจงเพื่อให้เกิดความเข้าใจและมีมาตรการเยียวยาผลกระทบอย่างเต็มที่
ขอบคุณข้อมูล  posttoday
MThai News
