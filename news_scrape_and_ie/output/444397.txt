โบรกฯ ชี้ ดัชนีหุ้นไทยมีแนวโน้มปรับตัวขึ้น ตามตลาดหุ้นเอเชียที่อยู่ในแดนบวกในช่วงเช้าวันนี้ โดยมีผลมาจากการปรับขึ้นอัตราดอกเบี้ยของสหรัฐฯ อาจมีการชะลอตัว หลังจากได้รับผลกระทบทางเศรษฐกิจ
ด้านนักวิเคราะห์มองดัชนีหุ้นไทยวันนี้มีแนวโน้มปรับตัวขึ้นทดสอบ  1,538/1,550 จุด  หลังราคาน้ำมันปรับสูงขึ้นเพิ่มขึ้น คาดว่าจะเป็นปัจจัยหนุนหุ้นกลุ่มโรงกลั่น และปิโตรเคมี อย่างไรก็ตามยังมีโอกาสถูกกดดันด้วยกลุ่มธนาคารซึ่งได้รับกระแสเชิงลบจากเศรษฐกิจในประเทศที่มีโอกาสฟื้นตัวช้ากว่าคาด แต่ Downside risk ช่วงสั้นยังคงเป็นไปอย่างจำกัด



บล.เคเคเทรด  ระบุแนวโน้ม วันนี้ SET ทรงตัวในระดับสูงในกรอบ 1,520-1,530 จุด มีแรงหนุนมาจากหุ้นกลุ่มพลังงานและปิโตรเคมีที่ได้รับกระแสเชิงบวกจากราคาน้ำมันที่เพิ่มขึ้นวานนี้ แต่ SET จะถูกกดดันด้วยกลุ่มธนาคาร ซึ่งได้รับกระแสเชิงลบจากเศรษฐกิจในประเทศที่มีโอกาสฟื้นตัวช้ากว่าคาด, แนวโน้มหนี้เสียที่เพิ่มขึ้น และทิศทางดอกเบี้ยขาลง กลยุทธ์การลงทุนเก็งกำไรหุ้นพลังงานที่ได้รับกระแสเชิงบวกจากราคาน้ำมันดิบโลกที่ดีดตัวแรงในระยะสั้น
ด้าน  บล.ธนชาต  คาดว่า เป้าหมายการปรับสูงขึ้นของ SET ที่ 1,538/1,550 จุด เหมือนเดิม ล่าสุดตัวเลขภาคอสังหาฯ และการจ้างงานสหรัฐฯ ที่อ่อนแอหนุนแนวโน้ม Fed คงดอกเบี้ยต่ำไปจนถึงปลายปีนี้เป็นอย่างน้อย ขณะที่ราคาน้ำมันที่ปรับสูงขึ้นต่อเนื่องเป็นปัจจัยหนุนหุ้นกลุ่มโรงกลั่นฯ ปิโตรฯ (PTTGC BCP SCC)
โดย แนะ ซื้อ PTTGC-SCC-BCP ได้ผลดีน้ำมันขึ้น ส่วนต่างราคาผลิตภัณฑ์ และค่าการกลั่นสูง  โดยยังคงแนะนำซื้อ หุ้นกลุ่มปิโตรฯ โรงกลั่นฯ ต่อไปด้วยแนวโน้มผลการดำเนินงานไตรมาส 2/58 ได้รับผลดีจากส่วนต่างระหว่าง HDPE Naphtha สูง US$800/ตัน, ค่าการกลั่นสูง US$10/bbl, และโอกาสในการบันทึกกำไรสต็อกน้ำมัน อย่าง PTTGC SCC และ BCP
นอกจากนี้ยังชอบกลุ่มหุ้นที่ได้รับผลดีจากการปรับลดดอกเบี้ยเงินกู้ธนาคารพาณิชย์ อย่าง  SAWAD และ INTUCH (รอรับปันผลกลางปีประมาณ 3%)


MThai News
