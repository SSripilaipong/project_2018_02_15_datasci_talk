มติ กสทช.  ไม่เลื่อนจ่ายค่าประมูลทีวีดิจิทัล งวด 2  หลัง สตง. และสำนักงานอัยการสูงสุด ชี้  ฝ่าฝืนผิดกฏหมา ย จ่อยื่น  คสช.แจกคูปองดิจิตอลเพิ่ม
วันที่ 22 พ.ค.58 ที่ประชุมคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) มีมติ ไม่เลื่อนกำหนดจ่ายเงินประมูลช่องทีวีดิจิทัลงวดที่ 2 ซึ่งจะครบกำหนดชำระเงินในวันที่ 25 พ.ค.นี้  เนื่องจากทางสำนักงานการตรวจเงินแผ่นดิน และสำนักงานอัยการสูงสุด
ระบุชัดว่า  กสทช.ไม่สามารถเลื่อนกำหนดการชำระเงินได้ เพราะเงินรายได้จากการประมูลถือเป็นรายได้แผ่นดิน  และผิดเงื่อนไขแนบท้ายใบอนุญาต ซึ่งถือว่าผิดกฎหมาย
จึงมีผู้ประกอบการช่องทีวีดิจิทัล เริ่มทยอยเข้ามาชำระเงินประมูลงวดที่ 2 แล้ว หลังก่อนหน้านี้ มี 2 บริษัทได้มาชำระแล้ว ได้แก่ บริษัท กรุงเทพโทรทัศน์และวิทยุ จำกัด ช่อง 7HD จำนวน 683.73 ล้านบาท บริษัท ไทย บรอดคาสติ้ง จำกัด ช่อง Workpoint TV จำนวน 333.3 ล้านบาท
ล่าสุด ทางบริษัท โมโน บรอดคาซท์ จำกัด ช่อง MONO 29 ได้มาชำระแล้ว 322.07 ล้านบาท โดยจำนวนเงินงวดที่ 2 ที่ทั้ง 24 ช่องต้องชำระจะอยู่ที่ 8,124 ล้านบาท  (ยังไม่รวมภาษีมูลค่าเพิ่ม)
ด้านนายฐากร ตัณฑสิทธิ์ เลขาธิการ กสทช. เผยว่า กสทช.ได้แจกคูปองทีวีดิจิทัลมูลค่าให้กับประชาชน 14.1 ล้านครัวเรือนครบเรียบร้อยแล้ว  จากนี้จะทำหนังสือสอบถาม คสช.เพื่อพิจารณา ให้กสทช. แจกคูปองเพิ่มเติมให้กับประชาชนในกลุ่มที่ไม่เข้าเกณฑ์จะได้รับแจกตามโครงการแรกหรือไม่
โดยยืนยันว่า จากนี้ กสทช.จะไม่ขอทำหน้าที่แจกคูปองทีวีดิจิทัลอีก แต่จะให้หน่วยงานอื่น อาทิ กรมการปกครองเป็นผู้ดำเนินการ
ขอบคุณข้อมูล  prachachat
MThai News
