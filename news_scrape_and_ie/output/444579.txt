กระทรวงพาณิชย์ อนุมัติให้ ต่างด้าว 31 ราย เข้าลงทุนในประเทศไทย เชื่อได้เงินลงทุนประกอบธุรกิจ 962 ล้านบาท
วันนี้ (22 พ.ค.) น.ส.ผ่องพรรณ เจียรวิริยะพันธ์ อธิบดีกรมพัฒนาธุรกิจการค้าในฐานะเลขานุการคณะกรรมการการประกอบธุรกิจของคนต่างด้าว เปิดเผยว่า มีมติที่ประชุม อนุญาตให้คนต่างด้าวประกอบธุรกิจในประเทศไทย จำนวน 31 ราย ซึ่งจะทำให้นต่างด้าวนำเงินเข้ามาลงทุนในการประกอบธุรกิจ จำนวน 962 ล้านบาท และมีการจ้างงานคนไทยจำนวน 363 คน



โดยธุรกิจที่ได้รับอนุญาต ได้แก่ ธุรกิจบริการให้แก่บริษัทในเครือ/ในกลุ่ม และผู้ประกอบการอุตสาหกรรมต่างๆ จำนวน 19 ราย ธุรกิจสำนักงานผู้แทน จำนวน 5 ราย ธุรกิจที่เป็นคู่สัญญากับภาครัฐ/รัฐวิสาหกิจ จำนวน 3 ราย และธุรกิจค้าปลีก จำนวน 3 ราย ธุรกิจค้าส่ง จำนวน 1 ราย
ทั้งนี้ คณะกรรมการได้อนุญาตให้คนต่างด้าวประกอบธุรกิจในประเทศไทย ในช่วง 5 เดือนแรกของปี2558ที่ผ่านมา จำนวน 175 ราย ด้วยเงินลงทุนรวมทั้งสิ้น 6,440 ล้านบาท


MThai News

ขอบคุณข้อมูลจาก…. inn
