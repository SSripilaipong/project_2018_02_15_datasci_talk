รมว.คลัง รับเก็บ ภาษีมรดก ยังมีช่องโหว่ให้หลบเลี่ยง คาดช่วงแรกเก็บได้เพียง 5-6 พันล้านบาทเท่านั้น
วันนี้ (25 พ.ค. 58) นายสมหมาย ภาษี รมว.คลัง เผยหลังมีมติผ่านวาระ 2 และวาระ 3 ของร่างพระราชบัญญัติภาษีการรับมรดก เพื่อออกเป็นกฎหมายบังคับใช้โดยให้เสียภาษีในอัตรา 10% ของมูลค่าในส่วนที่ต้องเสียภาษี แต่หากผู้ที่ได้รับมรดกเป็นผู้สืบสันดานจะได้รับมรดกจากบุพการีให้เสียภาษีในอัตรา 5% และกำหนดให้ผู้ที่มีหน้าที่เสียภาษีสามารถผ่อนชำระได้ในระยะเวลาไม่เกิน 5 ปี



ทั้งนี้กำหนดจัดเก็บตั้งแต่มูลค่ามรดก 100 ล้านบาทขึ้นไป ยังมีช่องโหว่ให้ประชาชนอาจมีการหลบเลี่ยงได้ โดยในช่วงแรกนั้นจะสามารถเก็บภาษีได้เพียง 5,000-6,000 ล้านบาทเท่านั้น
สำหรับกระบวนการหลังจากนี้ไปรอให้กฤษฎีกาตรวจดูในรายละเอียด ก่อนนำเสนอขึ้นทูลเกล้าฯ เพื่อรอประกาศในราชกิจจานุเบกศา ก่อนจะมีผลบังคับใช้ใน 6 เดือน
MThai News
