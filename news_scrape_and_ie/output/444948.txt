เจ๊ติ๋ม ทีวีพูล  ยันไม่จ่าย ค่าประมูลทีวีดิจิตอล แน่นอน หลังทำแล้วขาดทุนกว่า 300 ล้านบาท
จากกรณีที่ กสทช. มีมติไม่เลื่อนจ่ายเงินค่าประมูลทีวีดิจิตอลงวดที่ 2  ทำให้ผู้ประกอบการทั้ง 24 ช่อง ต้องยื่นชำระภายในวันนี้ (25 พ.ค. 58)   ปรากฏว่า หลังปิดทำการเมื่อเวลา 16.30 น.มีผู้ประกอบการ 22 ช่องดิจิทัล นำเงินมาจ่ายแล้วรวมทั้งหมด 8,404.422 ล้านบาท ขาดเพียงบริษัท ไทยทีวี จำกัด จำกัด ที่บริหารโดยนางพันธุ์ทิพา ศกุณต์ไชย หรือ  “ติ๋ม ทีวีพูล” เจ้าของช่อง “ไทยทีวี” และช่อง “LOCA” เท่านั้น ที่ยังไม่ได้ชำระอีกจำนวน 288.472 ล้านบาท



โดยก่อนหน้านี้ นางพันธุ์ทิพาให้สัมภาษณ์ ยอมรับว่า คาดการณ์ผิดที่ไปประมูลทีวีดิจิตอล2ช่อง ทำให้ประสบปัญหาขาดทุนถึง 300 ล้านบาท และยืนยันไม่จ่ายค่าใบอนุญาตทีวีดิจิทอล
พร้อมให้เหตุผลว่าที่เป็นเช่นนี้ก็เพราะการบริหารงานที่ผิดพลาดของ กสทช. โดยมีการเปิดเผยว่ามีความเป็นไปได้ที่เจ้าตัวจะเลิกการทำทีวีดิจิตอลและหันไปทำทีวีดาวเทียมเช่นเดิม
ขณะที่ น.ส. สุภิญญา กลางณรงค์ ได้ทวิตผ่าน  @supinya  ถึงเรื่องการยกเลิกใบอนุญาติทีวีดิจิตอลว่า  หากบางช่องจะขอยกเลิก สามารถทำได้ แต่ต้องเป็นไปตามเงื่อนไขในประกาศ กสทช.
MThai News
