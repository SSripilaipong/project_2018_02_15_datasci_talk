พาณิชย์  เผยตัวเลข ส่งออก สินค้าไทย เม.ย. 58 ติดลบ 1.7% ต่อเนื่องเดือนที่ 4   ผลจากเศรษฐกิจไม่ฟื้น
วันนี้ (26พ.ค.58) นายสมเกียรติ ตรีรัตนพันธ์ ผู้อำนวยการสำนักงานนโยบายและยุทธศาสตร์การค้า กระทรวงพาณิชย์ (พณ.) เผยตัวเลขการส่งออกสินค้าไทยเดือน เม.ย. 58 มูลค่า 1.69 หมื่นล้านเหรียญสหรัฐ ลดลง 1.7% ส่วนนำเข้ามีมูลค่า 1.74 หมื่นล้านเหรียญสหรัฐ ลดลง 6.84% ส่งผลให้ไทยขาดดุลการค้า เม.ย. 523 ล้านเหรียญสหรัฐ



ขณะที่การส่งออก 4 เดือน มีมูลค่า 7.02 หมื่นล้านเหรียญสหรัฐ ลดลง 3.99% ส่วนนำเข้า 6.93 หมื่นล้านเหรียญสหรัฐ ลดลง 6.53% ส่งผลให้ไทยเกินดุลการค้า 4 เดือนมูลค่า 906 ล้านเหรียญสหรัฐ โดยเป็นผลจากเศรษฐกิจไม่ฟื้นตัวตามที่คาดการณ์ และราคาน้ำมันปรับตัวลดลง
MThai News
