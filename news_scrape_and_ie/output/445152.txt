หัวเว่ย มารีน เน็ตเวิร์คส์ ของจีน ชนะประมูลก่อสร้าง ระบบเคเบิลใต้ทะเล เชื่อมระหว่าง มาเลเซีย – กัมพูชา – ไทย  (MCT)
บริษัท หัวเว่ย มารีน เน็ตเวิร์คส์ ของจีน ผู้ให้บริการโครงข่ายใต้น้ำระดับโลก เผยบริษัทชนะประมูลการก่อสร้างระบบเคเบิลใต้ทะเลเชื่อมระหว่างมาเลเซีย-กัมพูชา-ไทย (MCT) ภายใต้ความร่วมมือของเทเลคอม มาเลเซีย เบอร์ฮัด เทลโคเทค ของกัมพูชา และซิมโฟนี่ คอมมูนิเคชั่น ของไทย



ทั้งนี้ระบบเคเบิล MCT ครอบคลุมระยะทางประมาณ 1,300 กิโลเมตร โดยเชื่อมโยงระหว่างเชอราติงในมาเลเซีย และจังหวัดระยอง ของไทย พร้อมมี Branching Unit ที่เชื่อมจากสายเคเบิลหลักไปยังสีหนุวิลล์ ในกัมพูชา ซึ่งประเทศเพื่อนบ้านอย่างลาว เมียนมาร์ สามารถเชื่อมต่อผ่านทางโครงข่ายภาคพื้นดินได้ด้วย
นอกจากนี้ ระบบเคเบิล MCT จะใช้เทคโนโลยี 100G ล่าสุด ด้วยกำลังการผลิตเกิน 30 Tbps โดยจะพร้อมสำหรับให้บริการในเชิงพาณิชย์ภายในสิ้นปี 2559
อย่างไรก็ตาม โครงการนี้คาดว่าจะมีมูลค่าราว 70 ล้านดอลลาร์สหรัฐ และจะเป็นครั้งแรกสำหรับกัมพูชาที่ได้เชื่อมโยงกับภูมิภาคผ่านทางเคเบิลใต้น้ำ

MThai News

