สถาบันยานยนต์ ชี้ ปี 2558 ยอดผลิตรถยนต์ลดฮวบ! หลังเศรษฐกิจตกต่ำ ส่งผลให้กำลังการผลิตและกำลังของประชาชนซื้อลดลง
วันนี้ (26 พ.ค.) นายวิชัย จิราธิยุต ผู้อำนวยการสถาบันยานยนต์ กล่าวว่า ปี2558 นี้ยอดการผลิตรถยนต์ได้ปรับลดปริมาณลงเหลือประมาณ 2 ล้านคัน จากเดิมที่สามารถผลิตได้ 2.15 ล้านคัน ต่อปี เนื่องจากภาวะเศรษฐกิจในประเทศที่ชะลอตัว และผลผลิตทางการเกษตรลดลง ส่งผลให้กำลังซื้อของประชาชนลดลงตามไปด้วย ทำให้ไม่สามารถใช้กำลังการผลิตรถยนต์ได้เต็มที่ โดยยอดจำหน่ายในประเทศลดลงเหลือ 850,000 – 900,000 คัน ซึ่งตำกว่าที่คาดการณ์ไว้ แต่ในด้านส่งออกยังอยู่ในเป้าหมายที่ประมาณ 1.2 ล้านคัน



ทั้งนี้ จึงหวังไปที่การขยายตลาดยานยนต์รองรับประชาคมเศรษฐกิจอาเซียน หรือ เออีซี เนื่องจากไทยเป็นผู้ผลิตรายใหญ่ คาดว่าจะมีผู้บริโภคเพิ่มขึ้นเกือบ 600 ล้านคน ซึ่งจะทำให้อุตสาหกรรมยานยนต์ไทยขยายตัวมากขึ้น แต่ยังต้องสนุบสนุนเรื่องแรงงาน ให้มีความรู้ความเชี่ยวชาญ เพิ่มประสิทธิภาพให้ได้มาตรฐาน โดยตั้งเป้าในอีก 2-3 ปีข้างหน้า ไทยจะสามารถผลิตยานยนต์ได้ถึง 3 ล้านคัน ตามที่ภาครัฐได้คาดการณ์ไว้


MThai News

ข้อมูลจาก… Thanonline
