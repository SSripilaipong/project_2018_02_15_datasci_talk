กสท.เรียก เจ๊ติ๋ม ทีวีพูล เคลียร์ปมข้ออ้างขอยกเลิกใบอนุญาตประกอบกิจการทีวีดิจิตอล วันพรุ่งนี้ (27พ.ค.)

นายธวัชชัย จิตรภาษ์นันท์ กรรมการกิจการกระจายเสียงและกิจการโทรทัศน์ (กสท.)กล่าวถึงกรณีนางพันธุ์ทิพา ศกุณต์ไชย ประธานกรรมการบริษัท ไทยทีวี ได้ยื่นหนังสือขอยกเลิกใบอนุญาตประกอบกิจการทีวีดิจิตอลว่า การขอยกเลิกประกอบกิจการของผู้ประกอบการด้วยสาเหตุที่ไม่คุ้มทุนนั้นเป็นสิ่งที่ไม่สมเหตุผล เพราะในความเป็นจริงตามหลักกฎหมายแล้วผู้ประกอบการทีวีดิจิตอลสามารถแบ่งเวลาให้เช่ากับบริษัทต่างๆหรือหาพันธมิตรมาร่วมทุนได้ แต่ต้องไม่เกินที่ พ.ร.บ.องค์กรฯ ในมาตราที่ 31ที่ให้มีผู้ร่วมกิจการได้ไม่เกิน 40%
ดังนั้นจึงอยากให้ผู้ประกอบการทบทวนการดำเนินการดังกล่าวและหาทางออกใหม่อีกครั้งโดยในวันพรุ่งนี้ (27พ.ค.)เวลา 14.00น.กสท.จะเชิญผู้ประกอบการไทยทีวีเข้ามารับฟังข้อมูลด้านกฎหมายที่มีอยู่ว่าเป็นอย่างไร เพื่อพิจารณาการดำเนินการร่วมกันอีกครั้ง และจะนำเข้าสู่การประชุมคณะกรรมการ กสท.ในวันจันทร์ที่จะถึงนี้
MThai News
