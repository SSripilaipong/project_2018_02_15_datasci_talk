กระทรวงคมนาคม  เผยเตรียมข้อมูลสร้าง รถไฟฟ้าสายสีส้ม  เสนอคณะกรรมการจัดระบบการจราจรทางบก หาข้อสรุป 10 มิ.ย. นี้
พล.อ.อ. ประจิน จั่นตอง รัฐมนตรีว่าการกระทรวงคมนาคม เผยได้สั่งการให้การรถไฟฟ้าขนส่งมวลชนแห่งประเทศไทย (รฟม.) เตรียมข้อมูลการก่อสร้างรถไฟฟ้าสายสีส้ม ช่วงแรก คือ ศูนย์วัฒนธรรม-มีนบุรี ระยะทาง 21 กิโลเมตร ซึ่งเป็นแนวเส้นทางเดิมที่เคยศึกษาไว้ และช่วงพระราม 9-มีนบุรี ระยะทาง 20 กิโลเมตร ที่ได้ปรับใหม่
เพื่อชี้แจงต่อคณะกรรมการจัดระบบการจราจรทางบก (คจร.) และหาข้อสรุป โดยมี ม.ร.ว.ปรีดิยาธร เทวกุล รองนายกรัฐมนตรี เป็นประธาน ในวันที่ 10 มิ.ย. นี้



ทั้งนี้หากเลือกแนวเส้นทางเดิมจากศูนย์วัฒนธรรม-มีนบุรี จะสามารถนำเข้าสู่การพิจารณาของคณะรัฐมนตรี เพื่อเดินหน้าโครงการได้ทันที แต่หากเลือกแนวเส้นทางพระราม 9-มีนบุรี ต้องเริ่มกระบวนการใหม่ทั้งหมด คาดต้องใช้เวลา 6-12 เดือน
ด้าน นายพีระยุทธ สิงห์พัฒนากุล ผู้ว่าการ รฟม. กล่าวว่า ค่าก่อสร้างแนวเส้นทางใหม่และเก่าจะไม่มีความแตกต่างกันมากนัก อยู่ประมาณ 9.5 หมื่นล้านบาท แต่แนวเส้นทางใหม่ได้มีการปรับลดระยะทางลงประมาณ 800 เมตร หรือ 1 สถานี
ขอบคุณข้อมูล  มติชนออนไลน์
MThai News

