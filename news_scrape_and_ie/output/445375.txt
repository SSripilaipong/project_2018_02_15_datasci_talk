บริษัท ปตท. จำกัด (มหาชน) เปิดเผย 4 รายชื่อ ผู้ชิงตำแหน่งประธานเจ้าหน้าที่บริหารและกรรมการผู้จัดการใหญ่ของปตท.
บริษัท ปตท. จำกัด (มหาชน)   รายงานความคืบหน้า หลังจากเปิดรับสมัครประธานเจ้าหน้าที่บริหารและกรรมการผู้จัดการใหญ่ที่จะมาแทนนายไพรินทร์ ชูโชติถาวร ประธานเจ้าหน้าที่บริหารคนปัจจุบันที่จะหมดวาระวันที่ 9 กันยายน 2558 ซึ่งมีผู้ลงสมัครที่เป็นผู้บริหารของ ปตท.ทั้งหมด 3 ราย ได้แก่


‘นายเทวินทร์ วงศ์วานิช’  ประธานเจ้าหน้าที่บริหารและกรรมการผู้จัดการใหญ่ บริษัท ปตท.สำรวจและผลิตปิโตรเลียม จำกัด (มหาชน) หรือ ปตท.สผ. 
 ‘นายชาญศิลป์ ตรีนุชกร’  รองกรรมการผู้จัดการใหญ่ ปตท. ด้านกลยุทธ์องค์กรและแผน ปตท. 
 ‘นายสุพัฒนพงษ์ พันธ์มีเชาว์’  ประธานเจ้าหน้าที่บริหารและกรรมการผู้จัดการใหญ่ บริษัท พีทีที โกบอลเคมีคอล จำกัด (มหาชน) หรือพีทีทีจีซี
นอกจากนี้ยังมี ‘ นายวุฒิกร ทิวะศศิธร’  อดีตกรรมการ หจก.เชคเทค ผลิตจำหน่ายติดตั้งตรวจสอบวัสดุอุปกรณ์ไฟฟ้าอิเล็กทรอนิกส์โทรคมนาคมเครื่องกล ลงสมัครชิงตำแหน่งดังกล่าวด้วย
ทั้งนี้ นายเทวินทร์ ได้รับความสนใจมากที่สุด เนื่องจากเป็นผู้อาวุโสสูงสุด เมื่อเทียบกับอีก 3 คน และเคยสมัครชิงตำแหน่งนี้แล้วในปี 2555 และหากได้รับการคัดเลือกก็จะมีอายุการทำงานเหลือ 3 ปี 8 เดือน โดย นายรังสรรค์ ศรีวรศาสตร์ ปลัดกระทรวงการคลัง  ในฐานะประธานคณะกรรมการคัดเลือก กำหนดเรียกประชุมเพื่อสอบสัมภาษณ์ผู้สมัครในวันที่ 2 มิถุนายน 2558 ก่อนเสนอชื่อผู้ผ่านการคัดเลือกให้กระทรวงการคลังพิจารณาสัญญาจ้างที่มีอายุงาน 4 ปี เพื่อให้เริ่มทำงานได้ตั้งแต่วันที่ 10 กันยายน 2558


MThai News


ขอบคุณข้อมูลจาก… Prachachat
