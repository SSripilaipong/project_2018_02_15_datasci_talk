บอร์ดทอท. ยืนยัน กระทรวงการคลังไม่ขายหุ้น ทอท. เพื่อปลดหนี้ เนื่องจากเป็นรัฐวิสาหกิจที่มีผลประกอบการดีและดูแลรัฐมาโดยตลอด
นายประสงค์ พูนธเนศ ประธานกรรมการ บริษัท ท่าอากาศยานไทย จำกัด (มหาชน) หรือ ทอท. กล่าวว่า ตามที่มีข่าวว่ากระทรวงการคลังอยู่ระหว่างการพิจารณาออกกฎหมายพิเศษเพื่อล้างหนี้โดยจะขายหุ้นบางส่วนที่กระทรวงการคลังถือหุ้นอยู่ในบริษัทรัฐวิสาหกิจ ซึ่งกระทรวงการคลังได้ถือหุ้นของ ทอท. ร้อยละ 70 ทั้งนี้ กระทรวงการคลังยืนยันว่า ไม่มีนโยบายขายหุ้นของ ทอท.แน่นอน



เนื่องจากกิจการของ ทอท.เป็นกิจการเกี่ยวกับสาธารณูปโภคและความมั่นคงที่รัฐจะต้องให้การดูแล อีกทั้งหุ้น ทอท.มีผลประกอบการที่ดีและมีการจ่ายเงินปันผลให้กับกระทรวงการคลังมาโดยตลอด ซึ่งคณะกรรมการ ทอท.และฝ่ายบริหาร ทอท.กำลังร่วมกันทำงานอย่างหนักเพื่อพัฒนาโครงการขยายและเพิ่มขีดความสามารถของท่าอากาศยานต่าง ๆ ที่อยู่ในความรับผิดชอบ เพื่อรองรับการเปิดประชาคมเศรษฐกิจอาเซียน (AEC) ในปี 2559 ซึ่งจะทำให้การเติบโตของธุรกิจการท่องเที่ยวมีแนวโน้มว่าจะสูงเพิ่มขึ้นอย่างต่อเนื่อง



MThai News


ขอบคุณข้อมูลจาก… สำนักข่าวไทย
