พาณิชย์ ระบุ อากาศร้อนส่งผลให้ ผักกะหล่ำปลี คะน้า โตช้า ทำให้ราคาสูงขึ้นร้อยละ 12.77 – 15.15

นางดวงกมล เจียมบุตร โฆษกกระทรวงพาณิชย์ กล่าวถึงสถานการณ์สินค้าอาหารสดส่วนใหญ่ ราคาทรงตัว ยกเว้นสุกร เนื้อแดง – สะโพก ราคา กิโลกรัมละ 130 – 135 บาท สูงขึ้นร้อยละ 5.16 เนื่องจากความต้องการบริโภคเพิ่มขึ้นจากการที่โรงเรียนต่างๆ เข้าสู่ช่วงเปิดภาคเรียน กะหล่ำปลี และคะน้า ราคาสูงขึ้นจากกิโลกรัมละ 18 – 20 บาท และ 25 – 28 บาท ราคาสูงขึ้นร้อยละ 12.77 – 15.15 เนื่องจากสภาพอากาศที่ร้อนจัดส่งผลให้ผักกะหล่ำปลีเจริญเติบโตช้า
ส่วนคะน้าช่วงนี้มีปริมาณลดลง ส่งผลให้ราคาปรับตัวสูงขึ้นแต่มะนาว ราคาลดลงแล้วร้อยละ 13.33 เนื่องจากผลผลิตรุ่นใหม่ออกสู่ตลาดเพิ่มมากขึ้น สำหรับน้ำมันถั่วเหลืองและน้ำมันปาล์ม ราคาทรงตัว ไก่สดทั้งตัว (รวมเครื่องใน) กิโลกรัมละ 60 – 65 บาท ราคายังทรงตัวรวมทั้งไข่ไก่ ฟองละ 2.90 บาท เนื่องจากปริมาณผลผลิตเพียงพอกับความต้องการของผู้บริโภค
MThai News
