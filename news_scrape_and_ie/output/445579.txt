ผู้ว่าแบงก์ชาติ  ปัดถูกทาบทามนั่งตำแหน่งแทน  หม่อมอุ๋ย  หากออกจาก แบงก์ชาติ จะมาเป็นผู้สื่อข่าวแทน
วันนี้ (28 พ.ค. 58) นายประสาร ไตรรัตน์วรกุล ผู้ว่าการธนาคารแห่งประเทศไทย (แบงก์ชาติ) เผย 4 ปีก่อน ปัจจัยที่กำหนดการส่งออกคือ กำลังซื้อของประเทศคู้ค้ามากกว่าขึ้นกับอัตราแลกเปลี่ยน แต่ในปัจจุบันปริมาณการค้าขายระหว่างประเทศลดลง อัตราแลกเปลี่ยนเริ่มมีผลมากขึ้น

สำหรับภาพรวมเศรษฐกิจตอนนี้ มีทั้งผลระยะสั้นจากปัจจัยเชิงวัฎจักรและผลระยะยาวจากปัจจัยเชิงโครงสร้าง โดยแบงก์ชาติเน้นดูแลปัจจัยเชิงโครงสร้าง แต่ก็ประคองปัจจัยเชิงวัฎจักรด้วย ส่วนการส่งออก มีความซับซ้อน เพราะไม่ใช่แค่พอค่าเงินอ่อน มีสินค้าแล้วจะขายได้ โดยเฉพาะสินค้าเกษตร
นอกจากนี้ เรื่องที่มีข่าวว่า ตนถูกทาบทามให้ไปดำรงตำแหน่งรองนายกด้านเศรษฐกิจแทนหม่อมราชวงศ์ปรีดียาธรนั้น ไม่เป็นความจริง ยังไม่มีใครมาทาบทาม หากออกจากแบงก์ชาติแล้วจะมาเป็นผู้สื่อข่าวแทน
ขอบคุณข้อมูล  มติชนออนไลน์
MThai News
