กองสลาก เริ่มจ่าย ล็อตเตอรี่ ราคาใหม่ คุมขาย ใบละ 80 บาท  ตั้งแต่ มิ.ย. นี้ ฝ่าฝืนมีโทษ
จากกรณีขายสลากฯเกินราคา จนทำให้ต้องมีการควบคุมให้ขายในใบละ 80 บาท นั้น ล่าสุด (29 พ.ค. 58) หลังออกรางวัลงวดวันที่ 2 มิ.ย. 58 เป็นต้นไป จะต้องขายใบละ 80 บาท เท่านั้น หากใครฝ่าฝืนขายเกินราคา มีโทษจำคุกไม่เกิน 1 เดือน ปรับไม่เกิน 10,000 บาท โดยจะมีชุดเฉพาะกิจของสำนักงานสลากกินแบ่งรัฐบาล อย่างน้อย 10 ชุด เข้าไปสำรวจตามแผงค้าต่าง ๆ



สำหรับผู้ค้าตามต่างจังหวัด จะมีผู้ว่าฯ เป็นคนดำเนินการในส่วนของการทำสัญญากับผู้ประกอบการ มีผู้ค้ารายใหญ่ รายย่อย หรือผู้พิการ ก็ต้องเข้ามาดำเนินการตามขั้นตอน
ทั้งนี้ได้เพิ่มโควต้าสลากให้กับผู้ค้ารายย่อย จากรายละ 2 เล่ม เป็นรายละ 5 เล่ม ตามมติของบอร์ดกองสลากฯ เพื่อควบคุมราคาให้ได้ใบละ 80 บาท โดยขายที่ต้นทุนใบละ 70 บาท เพื่อให้พอมีกำไร
MThai News
