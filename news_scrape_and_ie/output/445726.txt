สภาเกษตรฯ วอน รัฐบาล ชะลอคำสั่งตัดโค่น ต้นยางพารา  เพื่อลดผลกระทบกับ คนยากจน ที่เป็นเกษตรกรรายย่อย

วันนี้ (29 พ.ค. 58) นายสาย อิ่นคำ กรรมการสมาคมยางพาราและสถาบันเกษตรกรยางพาราไทย เผยในการประชุมหารือเรื่องการแก้ไขปัญหายางพารา โดยขอให้รัฐบาลชะลอการตัดโค่น และรื้อถอนต้นยางพาราในเขตป่าไม้ ซึ่งมีมติให้สภาเกษตรกรแห่งชาติ ทำหนังสือถึงรัฐบาลเพื่อร่วมมือกับหน่วยงานอื่นของรัฐ
ทำการสำรวจและทำทะเบียนเกษตรกรชาวสวนยางที่ไม่มีเอกสารสิทธิ โดยเฉพาะเกษตรกรรายย่อยที่มีพื้นที่สวนยางไม่ถึง 25 ไร่ เพื่อลดผลกระทบกับคนยากจนที่เป็นเกษตรกรรายย่อย



ด้าน นายบันทม สมสุวรรณ หัวหน้าอุทยานแห่งชาติภูซาง จังหวัดพะเยา ระบุการรื้อถอนยึดแนวทางของรัฐบาลเป็นหลัก โดยจะสำรวจพื้นที่ภาพถ่ายดาวเทียมทางอากาศ หากพบว่าเป็นพื้นที่ทำกินในเขตป่าอนุรักษ์ทั้งหมดก่อนจำแนกว่าพื้นที่ใดทำกินก่อนปี 2545 ก็จะไม่เข้าไปดำเนินการ แต่หากพื้นที่ใดมีหลักฐานระบุชัดเจนว่าเข้าไปทำกินหลังปี 2545 ก็จะต้องเข้าดำเนินการรื้อถอนและขอคืนพื้นที่ต่อไป
ขอบคุณข้อมูล  มติชนออนไลน์
MThai News
