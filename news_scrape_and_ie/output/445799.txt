ผู้ประกอบการ เคเบิลทีวี  เดินหน้ายื่นหนังสือถึง นายกรัฐมนตรี  ร้อง คสช.  ยกเว้น ค่าธรรมเนียม ใบอนุญาต กสทช.
วันนี้ (29 พ.ค. 58) นายนิพนธ์ นาคสมภพ สภาปฏิรูปแห่งชาติ (สปช.) ด้านสื่อสารมวลชน ในฐานะนายกสมาคมโทรทัศน์ดาวเทียม (ประเทศไทย) พร้อมด้วยตัวแทนสมาคมเคเบิลทีวีแห่งประเทศไทย สมาคมการค้าผู้ประกอบการเคเบิลทีวี และชมรมโครงข่ายดาวเทียม เดินทางมายื่นหนังสือร้องเรียนถึง พล.อ. ประยุทธ์ จันทร์โอชา นายกรัฐมนตรี


ทั้งนี้เพื่อขอให้พิจารณาคำสั่งให้คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ยกเว้นและชะลอการเก็บเงินค่าธรรมเนียมใบอนุญาตจากผู้ประกอบการโทรทัศน์ดาวเทียมเคเบิลทีวี และผู้ประกอบการโครงข่ายโทรทัศน์ดาวเทียมในอัตราร้อยละ 2 ไว้ก่อน จนกว่าจะหาข้อยุติเรื่องนี้ได้
เนื่องจากผู้ประกอบการหลายราย ได้รับผลกระทบจนต้องปิดตัวลงจากภาวะขาดทุนที่เกิดจากคสช. มีคำสั่งควบคุมการบริหารงานของกสทช. โดยคสช. ต้องใช้อำนาจแก้ไขกฎหมาย  ซึ่งวันนี้เป็นวันสุดท้ายของการจ่ายค่าธรรมเนียม
อย่างไรก็ตาม การมาร้องเรียนคสช. ครั้งนี้ เพื่อขอความเห็นใจยกเลิกการจ่ายเงินค่าธรรมเนียม และขอให้กสทช.มาเจรจาร่วมกัน
ขอบคุณข้อมูล  กรุงเทพธุรกิจ
MThai News
