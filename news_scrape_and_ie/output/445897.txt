ขสมก.  จัดรถประจำทางให้บริการประชาชนเดินทาง  ไหว้พระ9วัดรอบเกาะรัตนโกสินทร์ฟรี  เนื่องใน วันวิสาขบูชา  วันที่1มิ.ย.นี้
องค์การขนส่งมวลชนกรุงเทพ(ขสมก.) เผยว่า ได้จัดรถประจำทางให้บริการประชาชนจำนวน 20 คัน พาครอบครัวไปไหว้พระและสักการะสิ่งศักดิ์สิทธิ์ 9 วัด รอบเกาะรัตนโกสินทร์ โดยไม่เสียค่าใช้จ่าย เนื่องในวันวิสาขบูชาวันที่1มิ.ย.นี้ โดยจะให้บริการตั้งแต่บริเวณสถานีขนส่งผู้โดยสารกรุงเทพ อู่หมอชิต2ถึงวัดสระเกศราชวรมหาวิหารระหว่างเวลา 08.00-18.00 น.
สำหรับเส้นทางให้บริการผ่านวัดต่าง ๆ จำนวน 9 วัด ได้แก่ วัดเบญจมบพิตรดุสิตวนารามราชวรวิหาร,วัดสามพระยาวรวิหาร ,วัดบวรนิเวศวรวิหาร,วัดชนะสงครามราชวรมหาวิหาร,วัดมหาธาตุยุวราชรังสฤษฎิ์ราชวรมหาวิหาร,วัดพระเชตุพนวิมลมังคลารามราชวรมหาวิหาร (วัดโพธิ์) ,วัดพระศรีรัตนศาสดาราม (วัดพระแก้ว) ,วัดสุทัศน์เทพวรารามราชวรมหาวิหารและวัดสระเกศราชวรมหาวิหาร
ทั้งนี้ รถประจำทางที่ให้บริการตามเส้นทางดังกล่าวจะติดป้ายหน้ารถแจ้งว่า รถเมล์ฟรีไหว้พระรอบเกาะรัตนโกสินทร์
ขอบคุณข้อมูล/ภาพ  tnn
MThai News

