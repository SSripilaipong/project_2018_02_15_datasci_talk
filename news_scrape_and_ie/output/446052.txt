กรมการขนส่งทางบกย้ำ ไม่ยกเลิกใบขับขี่แบบเก่า วอนหยุดแชร์ข้อความ ขณะยอดขอใบขับขี่ 500,000 คนต่อเดือน
วันที่ 1 มิ.ย. นายธีระพงษ์ รอดประเสริฐ อธิบดีกรมการขนส่งทางบก เปิดเผยว่า กรณีการแชร์ข้อความที่กรมการขนทางบกจะยกเลิกใบขับขี่รูปแบบเก่าผ่านสื่อสังคมออนไลน์นั้น ทางกรมการขนส่งขอย้ำอีกครั้งว่า เรื่องดังกล่าวไม่เป็นความจริงและขอความร่วมมือให้หยุดส่งต่อข้อความ



ซึ่งข้อเท็จจริงนั้นใบขับขี่รูปแบบเก่ายังสามารถใช้ได้ หรือหากประชาชนต้องการจะเปลี่ยนเป็นแบบใหม่บัตรพลาสติก หรือ Smart card ก็สามารถทำได้ เพียงเพิ่มเงินอีก 100 บาท เป็นค่าบริการถ่ายรูป และถ้าของบุคคลใดเป็นแบบตลอดชีพจะยังได้สิทธิตามเดิม
นอกจากนี้ ยังเผยอีกว่า ยอดการเข้ารับทำใบขับขี่เฉลี่ย 20,000 คนต่อวัน หรือ 500,000 คนต่อเดือน และแนวโน้มโดยเฉลี่ยยังคงที่

MThai News
