บสก.  เอาใจคนมีรายได้น้อย จัดทำโครงการสบายคอนโด  คอนโดมิเนียมราคาถูก  ผ่อนเดือนละ 1,000-3,000 บาท
วันนี้ (2 มิ.ย. 58) นายสมพร มูลศรีแก้ว รองกรรมการผู้จัดการใหญ่ บริษัท บริหารสินทรัพย์ กรุงเทพพาณิชย์ จำกัด (บสก.) เผยเตรียมจัดทำโครงการสบายคอนโด ด้วยการปรับปรุงคอนโดมิเนียม 500 ยูนิต จาก 40 โครงการในเขตปริมลฑล ออกมาจำหน่ายให้กับผู้ที่มีรายได้น้อย



ทั้งนี้คาดว่าจะเปิดตัวโครงการในเดือน ก.ค. นี้ โดยราคาคอนโดมิเนียมไม่เกิน 300,000 บาท ระยะเวลาการผ่อนชำระ 10 ปี งวดละ 1,000-3,000 บาท แต่ขึ้นอยู่กับลูกค้าเลือกซื้อคอนโดมิเนียมราคาเท่าไหร่ และในปีสุดท้ายของการผ่อนชำระ ต้องสมทบเงินจ่ายให้หมดหรือประมาณ 20% ของมูลค่าคอนโดมิเนียมที่ซื้อ
ส่วนเงื่อนไขการซื้อขายคอนโดมิเนียม เบื้องต้นหากลูกค้าสนใจสามารถวางเงินดาวน์เพียง 1,000 บาท และวันที่เซ็นสัญญาซื้อขายต้องชำระเงินอีก 1,000 บาท หลังจากนั้นก็สามารถเข้าอยู่ได้เลย
ขอบคุณข้อมูล  เดลินิวส์
MThai News
