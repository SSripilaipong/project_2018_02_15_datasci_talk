สศช. เผยกลุ่มนักเรียน อาชีวศึกษา มีปริมาณมาก แต่กลับเข้าสู่ ตลาดแรงงาน น้อย เพราะค่าแรงที่ต่างกันกับระดับ ปริญญาตรี
วันนี้ (2 มิ.ย. 58) นางชุตินาฎ วงศ์สุบรรณ รองเลขาธิการคณะกรรมการพัฒนาการเศรษฐกิจและสังคมแห่งชาติ (สศช.) เผยปัจจุบันมีผู้อยู่ในระบบอาชีวศึกษา ประมาณ 1 ล้านคน แต่ผู้จบสายอาชีวะที่เข้าสู่ตลาดแรงงานกลับมีน้อย เนื่องจากสถานประกอบการยังคงจ่ายค่าแรงให้กับผู้จบสายอาชีพต่ำกว่ากลุ่มที่จบปริญญาตรีสายสามัญอยู่มาก



ทั้งนี้จากสถิติพบว่า ปี 57 ผู้ที่จบ ระดับ ปวช. มี 213,373 คน เข้าสู่ตลาดแรงงาน 48,884 คน ส่วนระดับ ปวส. จบ 146,148 คน เข้าสู่ตลาดแรงงาน 74,550 คน เนื่องจากผู้จบการศึกษาส่วนใหญ่จะเลือกศึกษาต่อไปจนถึงระดับปริญญาตรีและผู้ปกครองก็สนับสนุน
นอกจากนี้ค่านิยมที่มองว่า เด็กอาชีวศึกษาเป็นเด็กเกเร ไม่มีคุณภาพเพียงพอจะปฏิบัติงาน ทำให้ค่าจ้างของคนที่จบปริญญาตรีกับอาชีวศึกษาต่างกันค่อนข้างสูง
อย่างไรด็ตามภาครัฐจะต้องสนับสนุนการจัดการเรียนการสอนอาชีวศึกษาระบบทวิภาค ที่ให้สถานศึกษาร่วมมือกับผู้ผลิตพัฒนานักศึกษาที่จะเป็นแรงงานในอนาคต
ขอบคุณข้อมูล/ภาพ  มติชนออนไลน์
MThai News
