กระทรวงการคลัง ยื้อการเพิ่มอัตราภาษีมูลค่าเพิ่มหรือแวต ในอัตราร้อยละ 7 ต่ออีก 1 ปี
นายรังสรรค์ ศรีวรศาสตร์ ปลัดกระทรวงการคลัง เปิดเผยว่า กระทรวงการคลังเตรียมเสนอให้รัฐบาลคงอัตราการจัดเก็บภาษีมูลค่าเพิ่ม หรือแวตในอัตราร้อยละ 7 ออกไปอีกอย่างน้อย 1 ปี เนื่องจากใกล้ครบกำหนดการ ปรับลดอัตราการเก็บภาษีมูลค่าเพิ่มจากร้อยละ 10 เหลือร้อยละ 7 นวันที่ 30 มิถุนายน 2558 นี้


ทั้งนี้ ขึ้นอยู่กับการพิจารณาของรัฐบาลว่าจะสามารถขยายเวลาออกไปอย่างไร ซึ่งการเก็บภาษีของกรมสรรพากรในปีงบประมาณ 2559 ยังคงเก็บในอัตราร้อยละ 7 เหมือนเดิม และไม่มีแนวโน้มการเพิ่มอัตราภาษีแวต ดังนั้นการปรับเพิ่มขึ้นภาษีแวตในช่วงนี้จึงไม่เหมาะสม เพราะจะส่งผลให้การบริโภคและการลงทุนชะงัก และเศรษฐกิจไทยจะขยายตัวไม่ได้ตามเป้าที่กระทรวงการคลังตั้งเป้าไว้ร้อยละ 3.7
อย่างไรก็ตาม กระทรวงการคลังยังมีแผนเพิ่มรายได้ โดยให้รัฐวิสาหกิจนำส่งเงินรายได้เพิ่มมากขึ้น พร้อมกันนี้ยังให้กองทุนหมุน เวียนต่างๆ ที่มีสภาพคล่องส่วนเกินให้ส่งเงินให้คลัง ซึ่งที่ผ่านมาได้นำส่งมาแล้วกว่า 1 หมื่นล้านบาท รวมถึงทางกรมธนารักษ์จะเพิ่มรายได้จากการพัฒนาที่ราชพัสดุมากขึ้น ทำให้ปีนี้ยังไม่มีความจำเป็นในการเพิ่มอัตราภาษี


MThai News

ขอบคุณข้อมูลจาก… Voicetv
