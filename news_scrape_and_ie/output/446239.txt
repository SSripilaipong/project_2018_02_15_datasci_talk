ปตท.  เตรียมร่วมมือกับ กองสลาก ฯ ให้ผู้ค้ารายย่อยเข้ามาขาย ล็อตเตอรี่ ในปั๊ม แต่ต้องอยู่ในเงื่อนไขห้ามเกิน 80 บาท
วันนี้ (2 มิ.ย. 58) นายไพรินทร์ ชูโชติถาวร ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด (มหาชน) ระบุ ปตท. จะลงนามข้อตกลง หรือ เอ็มโอยู กับสำนักงานสลากกินแบ่งรัฐบาลเร็ว ๆ นี้ เพื่อเปิดให้ผู้ค้าสลากฯ รายย่อย เข้ามาขายสลากฯ ในปั๊มน้ำมัน ของ ปตท. ที่มีกว่า 1,500 แห่งทั่วประเทศ



ภายใต้เงื่อนไข ห้ามจำหน่ายสลากเกินราคาฉบับละ 80 บาท เพื่อเป็นทางเลือกให้ประชาชน และช่วยแก้ปัญหาสลากแพงได้ ขณะที่ ผู้ค้าสลากฯ จะได้ประโยชน์เพราะไม่ต้องจ่ายค่าเช่าที่ ลดความเสี่ยงจากการขโมยล็อตเตอรี่
ทั้งนี้ ปตท. ได้รับการติดต่อจากชมรมผู้ค้าสลากกลุ่มคนพิการ เพื่อขอใช้พื้นที่จำหน่ายสลากแล้ว โดยเบื้องต้นจะจัดพื้นที่ให้ในสถานีบริการหลัก ที่มีผู้ใช้บริการจำนวนมาก ให้ผู้ค้ามีช่องทางจำหน่ายสลากได้มากขึ้น
อย่างไรก็ตาม การลงนามช่วยเหลือครั้งนี้ของปตท. นั้น ทางปตท. ไม่ได้รับผลตอบแทนด้านรายได้ แต่ถือเป็นส่วนหนึ่งในการแก้ปัญหาสลากราคาแพง
ขอบคุณข้อมูล  Voice TV
MThai News
