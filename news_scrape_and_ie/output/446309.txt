กสท.  เตรียมประชุมพิจารณากรณี  ไทยทีวี  ขอยกเลิกใบอนุญาต ทีวีดิจิตอล  ยันไม่มีสิทธิ์ยกเลิกจนกว่าจะได้รับอนุญาต
วันนี้ (3 มิ.ย. 58) นส.สุภิญญา กลางณรงค์ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เผยวันนี้คณะกรรมการกิจการกระจายเสียงและกิจการโทรทัศน์ (กสท.) มีประชุมเรื่อง การขอยกเลิกใบอนุญาตประกอบกิจการทีวีดิจิตอลของ บริษัท ไทยทีวี จำกัด ทั้ง 2 ช่อง ได้แก่ ช่อง LOCA และ ช่อง ไทยทีวี รวมทั้งแนวทางการแก้ปัญหาการแข่งขันที่เสรีและเป็นธรรมในทีวีดิจิตอล


สำหรับช่องไทยทีวี และ LOCA นั้น ไม่จ่ายทั้งค่าประมูลงวดที่ 2 และค่าธรรมเนียมใบอนุญาต ซึ่งกรณีหลังหากไม่มาจ่ายภายใน 15 วัน จะถือว่าขาดคุณสมบัติการเป็นผู้ประกอบการทันที และไม่มีสิทธิ์ยกเลิกจนกว่า กสท. จะอนุญาตให้เลิกได้ ขณะที่ค่าประมูลนั้น กสทช.จะหักเงินจากแบงก์การันตี
ทั้งนี้ กสทช.จะประชุมหาแนวทางการแก้ปัญหาการแจกคูปองดิจิตอลให้ถึงมือประชาชน โดยในวันที่ 5 มิ.ย. นี้ จะไปร่วมประชุมกับผู้บริหารบริษัทไปรษณีย์ไทย แก้ไขปัญหาคูปองที่ยังติดค้าง และจัดทำแผนยุติแอนาล็อก เพื่อเป็นการตั้งธงให้เกิดการประชาสัมพันธ์เรื่องนี้ พร้อมประชาสัมพันธ์โครงการเปลี่ยนผ่านการรับชมดิจิตอลทีวีที่ยังอ่อนอยู่
ขอบคุณข้อมูล/ภาพ  TNN24

MThai News

