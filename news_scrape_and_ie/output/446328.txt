กระทรวงพาณิชย์  เตรียมเปิด ประมูลขายข้าว 1 ล้านตัน  พร้อมระบายข้าวเสื่อมคุณภาพให้กลุ่ม อุตสาหกรรม และ ปศุสัตว์
พล.อ. ฉัตรชัย สาริกัลยะ รัฐมนตรีว่าการกระทรวงพาณิชย์ เผยที่ประชุมคณะกรรมการนโยบายบริหารจัดการข้าว (นบข.) อนุมัติให้กระทรวงพาณิชย์เปิดประมูลข้าวรอบใหม่ในช่วงกลางเดือน มิ.ย. นี้ จำนวน 1 ล้านตัน โดยเป็นข้าวทุกชนิดที่อยู่ในสต๊อกของรัฐบาล



ทั้งนี้ ภายในวันนี้กรมการค้าต่างประเทศ กระทรวงพาณิชย์ จะสามารถประกาศสัญญาการประมูล (TOR) ได้ ซึ่งทางกระทรวงพาณิชย์มั่นใจว่า ช่วงจังหวะเวลาดังกล่าวเป็นเวลาที่เหมาะสมที่จะขายข้าวออกโดยไม่กระทบกับราคาข้าวของเกษตรกร
อย่างไรก็ตาม ในการเปิดประมูลข้าวครั้งนี้ ข้าวที่นำมาประมูลจะเป็นข้าวเพื่อการบริโภคทั้งหมด ในขณะที่ข้าวเสื่อมคุณภาพ นบข. ได้อนุมัติให้ระบายไปยังภาคอุตสาหกรรมได้

MThai News
ขอบคุณคลิปข่าวจากรายการ Motion News ทาง MONO 29

