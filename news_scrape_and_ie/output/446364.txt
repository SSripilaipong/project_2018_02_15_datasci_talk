ซุน เจี่ยเจิ้ง  เผยการยกเลิก วีซ่า ระหว่าง ไทย กับ จีน มีความเป็นไปได้ อาจเริ่มจากระยะสั้นแล้วค่อยขยายเป็นระยะยาว
นายซุน เจี่ยเจิ้ง ประธานสมาพันธ์เครือข่ายองค์การภาคเอกชนและประธานมูลนิธิเพื่อสันติภาพและการพัฒนาของจีน เผยรัฐบาลจีนต้องการยกเลิกวีซ่าระหว่างจีนและประเทศในอาเซียน ตามข้อเสนอของ นายโภคิน พลกุล เช่นกัน เพียงแต่ไม่สามารถทำได้ฝ่ายเดียว ต้องพูดคุยกับประเทศอื่น ๆ ด้วย
ทั้งนี้หากยกเลิกวีซ่าจำนวนนักท่องเที่ยวจะเพิ่มมากขึ้น ทำให้ต้องคิดถึงการบริหารจัดการพื้นที่และการวางระบบ แต่การยกเลิกวีซ่าระหว่างไทยกับจีน มีความเป็นไปได้ซึ่งอาจจะทำการเปิดยกเลิกวีซ่าระยะสั้นก่อนแล้วค่อยขยายระยะเวลาออกเป็นระยะยาว



โดยจากสถิติจำนวนนักท่องเที่ยวจีนที่เดินทางมายังไทยที่ผ่านมา อยู่ที่ 10.6 ล้านคน โดยในปีนี้มีการคาดการณ์ว่า อาจถึง 6 ล้านคน ซึ่งต้องคำนึงด้วยว่า ประเทศนั้น ๆ จะรักษาความปลอดภัยให้นักท่องเที่ยวอย่างไร
นอกจากนี้ นายซุน เจี่ยเจิ้ง คิดว่าควรทำการยกเลิกวีซ่า และแก้ไขการบริการการท่องเที่ยวควบคู่กันไป ซึ่งจำนวนนักท่องเที่ยวไทยที่ไปยังจีนก็มีไม่น้อย และที่จีนมายังไทยก็อยู่ในอันดับต้น ๆ ตรงนี้จึงเป็นการเสริมสร้างการท่องเที่ยวและความสัมพันธ์ระหว่างประเทศอีกด้วย
อย่างไรก็ตามไม่ว่าจะเปิดระยะสั้นหรือยาว อยากให้เน้นเรื่องการอำนวยความสะดวกให้แก่นักท่องเที่ยว และทั้ง 2 ประเทศควรรับฟังความคิดเห็นของประชาชนทั้ง 2 ฝ่ายในการยกเลิกวีซ่า
ขอบคุณข้อมูล  prachachat
MThai News
