ชุดเฉพาะกิจ  เตรียมลงพื้นที่สุ่มตรวจ แผงค้าสลาก ขายเกินราคา  80 บาท  วันนี้วันแรก พบมีโทษหนัก
วันนี้ (4 มิ.ย. 58) ชุดเฉพาะกิจกองกำลังรักษาความสงบ เตรียมลงพื้นที่ตรวจสอบข้อมูลผู้ค้าสลากตามพื้นที่ต่าง ๆ เป็นวันแรก โดยสำนักงานสลากกินแบ่งรัฐบาล ได้ประสานขอความร่วมมือกับ พล.ท. กัมปนาท รุดดิษฐ์ แม่ทัพภาคที่ 1 ในฐานะผู้บัญชาการกองกำลังรักษาความสงบเรียบร้อย
ทั้งนี้ยังจัดชุดเฉพาะกิจอีก 10 ชุด ประกอบด้วยทหารและตำรวจดูแลในกรณีที่ได้รับการร้องเรียนว่า มีการขายสลากเกินราคา ซึ่งมีโทษจำคุก 1 เดือน ปรับไม่เกิน 10,000 บาท



สำหรับแนวทางควบคุมราคาสลาก 3 ระยะ นั้น ได้แก่
ระยะแรก คือ การจัดระเบียบและบังคับใช้กฎหมาย
ระยะที่ 2 ปรับแผนและกำหนดทิศทางจำหน่าย
ระยะที่ 3 การแก้ไขแบบยั่งยืน
อย่างไรก็ตาม ระยะแรกหากเจ้าหน้าที่พบผู้ค้าไม่ให้ความร่วมมือจะดำเนินการปรับทันที และจะตรวจสอบย้อนกลับ เพื่อหาเจ้าของโควต้ามาดำเนินการยกเลิกสัญญา

MThai News
