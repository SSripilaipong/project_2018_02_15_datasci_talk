กสทช.  เผยเหตุคนไม่ดู ทีวีดิจิตอล  เพราะไม่เข้าใจวิธีติดตั้งอุปกรณ์ ไม่ได้เกิดจากโครงข่ายขยายล่าช้า
วันนี้ (5 มิ.ย. 58) น.ส.สุภิญญา กลางณรงค์ กรรมการ กสทช. เผยความคืบหน้าการติดตั้งโครงข่ายทีวีดิจิตอล โดย ททบ.5 อสมท. ไทยพีบีเอส ได้ติดตั้งสถานีหลักรายละ 36 แห่งแล้ว และจะครบ 39 แห่ง ภายในสิ้นเดือน มิ.ย. นี้ ซึ่งล่าช้ากว่าแผนเล็กน้อย
ทั้งนี้ยกเว้น กรมประชาสัมพันธ์ ที่ยังไม่ได้ดำเนินการติดตั้งโครงข่าย โดยเพิ่งดำเนินการ อี-อ็อคชั่น ทำให้ส่งผลต่อการออกใบอนุญาตทีวีสาธารณะ



ดังนั้น ปัญหาการรับชมทีวีดิจิตอล ไม่ได้เกิดจากโครงข่าย แต่ประชาชนไม่เข้าใจการติดตั้งสายอากาศในการรับชมเพิ่มเติมจากกล่อง เซ็ท ท็อป บ็อกซ์ โดยในสัปดาห์หน้า กสทช.จะลงนามความร่วมมือกับ สำนักงานการอาชีวศึกษา เพื่อลงพื้นที่ช่วยเหลือประชาชนในการติดตั้งอุปกรณ์รับสัญญาณทีวีดิจิตอล รวมทั้งเร่งประชาสัมพันธ์ โดยเปิดประมูลบริษัทที่สนใจ วงเงิน 63 ล้านบาท
นอกจากนี้ ผู้ให้บริการโครงข่ายต้องขยายสถานีฐานทั้งหมด 177 แห่ง แบ่งเป็นสถานีฐาน 39 แห่ง และสถานีเสริม 138 แห่ง ครอบคลุมพื้นที่ทั่วประเทศ ร้อยละ 95 ภายใน 4 ปี

MThai News
