ปปง.  แถลงผลตรวจสอบการเงิน  สกสค. ทุจริต 3,000 ล้าน  มีมติอายัดทรัพย์สินอายัดทรัพย์ที่เกี่ยวข้องมูลค่ากว่า  183 ล้าน
วันที่ 5 มิ.ย.58 พ.ต.อ.สีหนาท ประยูรรัตน์ เลขาธิการคณะกรรมการป้องกันและปราบปรามการฟอกเงิน หรือ ปปง. แถลงผลตรวจสอบเส้นทางการเงินสำนักงานคณะกรรมการส่งเสริมสวัสดิการและสวัสดิภาพครูและบุคลากรทางการศึกษา หรือ สกสค. กรณีการทำธุรกรรมทางการเงินระหว่าง สกสค. และบุคลากรทางการศึกษา กับบริษัท บิลเลี่ยน อินโนเวเท็ด กรุ๊ป จำกัด
พบว่า  อดีตเลขาธิการ สกสค. ร่วมกับกรรมการฌาปนกิจสงเคราะห์ช่วยเพื่อนสมาชิกคุรุสภา หรือ ช.พ.ค. นำเงินของ ช.พ.ค. ให้บริษัทบิลเลี่ยนฯ กู้ยืมผ่านการซื้อตั๋วสัญญาใช้เงิน 3 ครั้ง รวม 3,000 ล้านบาท โดยได้รับค่าตอบแทนร้อยละ 7 แต่เมื่อครบกำหนดชำระคืนเมื่อปลายปีที่แล้ว สกสค. ได้เงินคืนเพียง 500 ล้านบาท
โดยมีผู้เกี่ยวข้อง ได้แก่ นายสัมฤทธิ์ บัณฑิตกฤษดา กรรมการบริษัทบิลเลี่ยน อินโนเวเท็ด กรุ๊ป, นายยศวัจน์ ถิรพรสวัสดิ์ กรรมการในเครือบริษัท, นายสิทธินันท์ หอมทอง และนายมงคล เอี่ยงศุภพานนท์ กรรมการผู้มีอำนาจบริษัทบิลเลี่ยน อินโนเวเท็ด กรุ๊ป รวมทั้งกรรมการของ สกสค. และกรรมการ ช.พ.ค.บางคน ปปง.

จึงมีมติยึดอายัดทรัพย์สินที่เกี่ยวกับการกระทำผิดไว้ชั่วคราว เบื้องต้นเป็นที่ดิน บัญชีเงินฝาก และยับยั้งการทำธุรกรรมไว้ชั่วคราวของบัญชีสโมสรฟุตบอลโล่เงิน สโมสรฟุตบอลตำรวจ และบริษัทสัญญาประกันภัยฯ รวมทั้งสิ้น 146 รายการ มูลค่ากว่า 183 ล้านบาท
ที่มา  tnamcot
MThai News
