นายกรัฐมนตรี  สั่ง รัฐวิสาหกิจ  7 แห่ง ที่มีปัญหา ต้องรายงานแผนการฟื้นฟูเป็นรายเดือน พบ ทุจริต มีโทษหนัก
วันนี้ (5 มิ.ย. 58) พล.อ. ประยุทธ์ จันทร์โอชา นายกรัฐมนตรีและหัวหน้าคสช. ระบุถึงการบริหารงานของรัฐวิสาหกิจ 36 แห่งว่า รัฐบาลให้ความสำคัญ เพราะเป็นเครื่องจักรที่จะขับเคลื่อนประเทศชาติ และต้องได้รับการเอาใจใส่ดูแลปรับปรุงให้เป็นเศรษฐกิจใหม่ที่พร้อมแข่งขัน เพิ่มศักยภาพเศรษฐกิจ แต่ต้องไม่ให้ความร่ำรวยไปตกอยู่กับกลุ่มคนใดกลุ่มคนหนึ่ง และต้องกลับมาดูแลคนมีรายได้น้อย ที่มีอยู่ 40% ของประเทศ



สำหรับรัฐวิสาหกิจ 7 แห่งที่มีปัญหา เช่น การรถไฟแห่งประเทศไทย การบินไทย การขนส่งมวลชน ธนาคารอิสลามแห่งประเทศไทย จะต้องมีการรายงานแผนการฟื้นฟูเป็นรายเดือน และต้องดำเนินการให้เป็นไปตามวัตถุประสงค์ที่วางไว้ หากพบไม่ดำเนินการตามหลักเกณฑ์ หรือมีการทุจริต จะต้องถูกตรวจสอบดำเนินคดี
อย่างไรก็ตาม นายกรัฐมนตรี ได้ขอให้ภาคเอกชน อย่าเพียงแต่บอกว่าขาดทุนเพราะแท้จริงล้วนมีทั้งขาดทุน และ กำไร ซึ่งภาคเอกชนช่วยเหลือลดกำไรลงบ้าง เพื่อช่วยชาติ ที่สำคัญอยากให้ช่วยเหลือสนับสนุนเกษตรกร
ขอบคุณข้อมูล  กรุงเทพธุรกิจ
MThai News
