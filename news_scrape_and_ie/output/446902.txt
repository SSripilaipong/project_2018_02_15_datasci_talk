กสทช.  ขยายระยะเวลาการใช้ คูปองแลกซื้อกล่องทีวีดิจิตอล  ออกไปอีก 2 เดือน ถึงวันที่ 31 ก.ค. นี้
วันนี้ (5 มิ.ย. 58) น.ส.สุภิญญา กลางณรงค์ กรรมการ กสทช. เผยสำนักงาน กสทช. ได้ขยายระยะเวลาในการใช้งานคูปองออกไปอีก 2 เดือน จากกำหนดเดิมที่คูปองจะหมดอายุในวันที่ 31 พ.ค. ที่ผ่านมา ขยายถึงวันที่ 31 ก.ค. 58 โดยเบื้องต้นทางไปรษณีย์จะเพิ่มการนำส่งคูปองดิจิตอลทีวีในวันหยุดและเตรียมประชาสัมพันธ์ให้ประชาชนที่ได้รับใบแจ้งจากไปรษณีย์ให้มารับคูปอง ณ ที่ทำการไปรษณีย์



ทั้งนี้ขอให้ทางไปรษณีย์ช่วยนำส่งคูปองรอบแรกที่ยังค้างอยู่อีกครั้ง เพื่อให้ประชาชนนำไปแลกหรือนำไปเป็นส่วนลดกล่องรับสัญญาณดิจิตอลทีวี (DVB -T2) หรือทีวีที่มีภาครับสัญญาณดิจิตอลทีวี
นอกจากนี้ยังสามารถนำไปเป็นส่วนลดกล่องไฮบริด ที่สามารถรับสัญญาณในระบบภาคพื้นดิน (DVB-T2) และระบบดาวเทียม (DVB-S2) ได้ในกล่องเดียวกันตามที่สำนักงาน กสทช. ได้เพิ่มเงื่อนไขในการใช้คูปอง

MThai News
