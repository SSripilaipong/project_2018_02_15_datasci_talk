ผู้ค้าสลากกินแบ่งรัฐบาล  ไม่มั่นใจการออก รางวัล 3 ตัวหน้า  เป็นการแก้ปัญหา ราคาเลขสวย ที่ถูกต้อง
จากกรณีที่ รัฐบาลและสำนักงานสลากฯ มีแนวคิดเพิ่มรางวัล 3 ตัวหน้า 2 รางวัล ตั้งแต่งวดวันที่ 1 ส.ค. 58 โดยลดรางวัลเลขท้าย 3 ตัว จาก 4 รางวัล เป็น 2 รางวัล เท่า ๆ กัน เพื่อแก้ปัญหาราคาเลขสวยนั้น
ล่าสุด (6 มิ.ย. 58) จากการสอบถามความเห็นของผู้ค้าสลากรายย่อย มีความเห็นตรงกันว่า การดำเนินการดังกล่าว อาจไม่ใช่การแก้ปัญหาที่ถูกต้อง และไม่น่าจะมีผลทำให้ยอดขายดีขึ้น เพราะหากผู้ซื้อมาเลือกซื้อและไม่มีเลขที่ต้องการก็ไม่ซื้ออยู่ดี แต่รัฐบาลก็สามารถทดลองดำเนินการได้



นอกจากนี้ ผู้ค้าสลากบางราย มีความคิดเห็นว่า การห้ามขายเกินราคา 80 บาท ควรพิมพ์สลากเพิ่มอีก 3 แสนเล่ม ในรูปของสลากการกุศลต่าง ๆ เพราะจะทำให้มีจำนวนสลากเข้าสู่ตลาดมากพอ จนราคาขายอยู่ในระดับดังกล่าวได้ทั้งปี โดยไม่จำเป็นต้องออกมาตรการอื่นควบคุม รวมถึงมาตรการเพิ่มเงินรางวัลที่ 1 ด้วยเนื่องจากโอกาสถูกมีน้อย
อย่างไรก็ตาม ปัจจุบันผู้ค้าสลากกินแบ่งรัฐบาล เป็นบุคคลที่มีรายได้น้อย แต่กลับต้องมาเสียค่าใช้จ่ายในการเดินทางสูง เพื่อมารับสลากฯไปขาย
ขอบคุณขอมูล  สำนักข่าวไทย
MThai News
