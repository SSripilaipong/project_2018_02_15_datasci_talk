สามารถ ราชพลสิทธิ์  โพสต์ เฟซบุ๊ก  ผิดหวังที่จีนไม่ร่วมลงทุน รถไฟทางคู่ไทย-จีน  วอนรัฐบาลช่วยเจรจา
วานนี้ (7 มิ.ย. 58) นายสามารถ ราชพลสิทธิ์ อดีตส.ส.บัญชีรายชื่อพรรคประชาธิปัตย์ (ปชป.) และอดีตรองผู้ว่าราชการกรุงเทพฯ โพสต์ข้อความผ่านทางเฟซบุ๊กแฟนเพจ  ดร.สามารถ ราชพลสิทธิ์  ถึงกรณีการลงนามความร่วมมือพัฒนาโครงข่ายรถไฟทางคู่ไทย-จีน เส้นทางหนองคาย-นครราชสีมา-แก่งคอย-มาบตาพุด และแก่งคอย-กรุงเทพฯ รวม 873 กิโลเมตร โดยระบุว่า



ข้อความจากเฟซบุ๊กทั้งหมด
ผิดหวัง! 
จีนไม่ร่วมลงทุนรถไฟไทย-จีน
หลายคนคงเข้าใจว่าจีนจะมาช่วยพัฒนารถไฟไทยให้ทันสมัย พูดง่ายๆ ก็คือรัฐบาลจีนจะมาร่วมลงทุนก่อสร้างรถไฟให้ไทยตามเส้นทางที่รัฐบาลไทยเห็นชอบ นั่นคือ เส้นทางกรุงเทพฯ-หนองคาย และเส้นทางแก่งคอย-มาบตาพุด โดยจะออกแบบให้รถไฟวิ่งด้วยความเร็วสูงสุด 180 กิโลเมตร/ชั่วโมง ซึ่งไม่ใช่รถไฟความเร็วสูงแต่เป็นรถไฟความเร็วปานกลาง เส้นทางนี้จะทำหน้าที่ขนทั้งผู้โดยสารและสินค้า
MThai News
