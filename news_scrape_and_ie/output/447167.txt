บ้านสมเด็จโพลล์ เผย ธนาคารกสิกรไทย ครองใจผู้ใช้บริการในกรุงเทพมหานครมากที่สุด ชี้ประชาชนส่วนใหญ่มีความมั่นใจเลือกใช้ธุรกรรมออนไลน์
ศูนย์สำรวจความคิดเห็นบ้านสมเด็จโพลล์ สถาบันวิจัยและพัฒนา มหาวิทยาลัยราชภัฏบ้านสมเด็จเจ้าพระยา จัดทำโครงการสำรวจความคิดเห็นกับเกี่ยวกับธนาคารพาณิชย์ โดยสุ่มตัวอย่างจากประชาชนที่อาศัยอยู่ในกรุงเทพมหานคร จำนวน 1,112 กลุ่มตัวอย่าง ระหว่างวันที่ 5 – 7 มิถุนายน 2558 เพื่อสะท้อนความคิดเห็นของประชาชนในการเลือกใช้บริการด้านต่างๆจากธนาคารพาณิชย์




สำหรับการสำรวจ พบว่า กลุ่มตัวอย่างส่วนใหญ่ ร้อยละ 18.3 เลือกใช้บริการธนาคารกสิกรไทย มาเป็นอันดับแรก รองลงมาคือ ธนาคารกรุงเทพ ร้อยละ 16.9 ส่วนธนาคารกรุงไทย ธนาคารไทยพาณิชย์ และธนาคารกรุงศรีอยุธยา อยู่ในอันดับ 3-5 ตามลำดับ
โดยโพลล์ยังชี้ว่า กลุ่มตัวอย่างเลือก ธนาคารกสิกรไทย เป็นอันดับ1 ด้านความมั่นคงทางการเงิน และความพึงพอใจการให้บริการของธนาคาร แต่ในส่วนของการให้บริการหน้าเคาน์เตอร์ รวดเร็วที่สุด ตกเป็นของ ธนาคารกรุงเทพ
นอกจากนี้การสำรวจกลุ่มตัวตัวอย่างในการใช้บริการทางการเงินแบบออนไลน์ ของธนาคารพาณิชย์ พบว่า กลุ่มตัวอย่างส่วนใหญ่ ร้อยละ 56.6 เคยใช้บริการทางการเงินแบบออนไลน์ และมีความมั่นใจในการใช้บริการทางออนไลน์ของธนาคารพาณิชย์


MThai News
ขอบคุณภาพ/ข้อมูลจาก… บ้านสมเด็จโพลล์
