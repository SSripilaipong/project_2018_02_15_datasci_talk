นายกฯ  ถาม หาเงินจากไหนมา ขึ้นค่าแรง  ยัน  ไม่มีปรับเพิ่มแบบเหมาจ่าย  ชี้ ขั้นต่ำ  300 บาท ขณะนี้ ต่างด้าวได้ประโยชน์ วอนทุกฝ่ายเข้าใจ  อย่าปลุกระดม
วันที่ 8 มิ.ย.58 พล.อ.ประยุทธ์ จันทร์โอชา นายกรัฐมนตรีและหัวหน้า คสช. กล่าวถึงกรณีคณะกรรมการค่าจ้างเตรียมพิจารณาโครงสร้างค่าจ้างใหม่ว่า ขณะนี้เกิดข้อเรียกร้องมาหลายเรื่อง ทั้งการแก้ปัญหาค่ารักษาพยาบาล การศึกษา และการขอเพิ่มค่าแรง ซึ่ง เรื่องค่าแรง   ต้องถามว่าจะหาจากส่วนไหนมาเพิ่มให้ ประกอบกับรัฐไม่มีรายได้ และเป็นไปไม่ได้ หากต้องการเพิ่มค่าแรงเหมาจ่าย
ซึ่งถ้าต้องการขึ้นค่าเเรงควรไปกระทรวงแรงงาน เพื่อทดสอบเรียนรู้ก่อนที่จะได้ค่าแรงตามคุณวุฒิ  โดยค่าแรง300บาทในขณะนี้ ส่วนใหญ่แรงงานต่างด้าวจะได้ประโยชน์ ซึ่งหากขึ้นค่าแรงเฉพาะคนไทย เป็นไปไม่ได้ ต้องขึ้นทั้งประเทศ  ซึ่งจะยิ่งเอื้อประโยชน์กับคนต่างชาติมากขึ้น เพราะมีแต่ต่างด้าวที่รับทำงานทุกหน้า เพราะบ้านเขาค่าแรงขั้นต่ำได้ไม่เกิน 200 บาท
จึงขอให้หลายฝ่ายอย่ากังวลและปลุกระดมใด หากรัฐมีช่องทางจะพยายามแก้ไข แต่ไม่ใช่การเพิ่มให้แบบก้าวกระโดดเช่นรัฐบาลที่ผ่านมา ซึ่งเป็นปัญหาอยู่ขณะนี้ ในเรื่องของการลงทุน จึงขอให้เข้าใจภาครัฐว่าขณะนี้อยู่ในระหว่างสร้างความเข้มแข็งของประเทศ
MThai News
