ธนาคารกสิกรไทย สาขาคลองเตย ต้องเลื่อนเวลาเปิดทำการเป็นเวลา 13.30น. หลังฝนตกหนัก ทำให้น้ำท่วมเข้ามาภายในธนาคาร
วันนี้ (8 มิ.ย.) เมื่อช่วงเช้ามืดที่ผ่านมา ได้เกิดฝนตกหนักในพื้นที่กทม.และปริมณฑล ส่งผลให้การจราจรหลายพื้นที่ติดขัด รวมถึงที่มีน้ำท่วมขังในหลายพื้นที่ โรงเรียนในกทม.ต้องประกาศหยุดเรียนการสอน 1 วัน เนื่องจากน้ำท่วมถนนรอบและในโรงเรียน การจราจรไม่สะดวก ได้แก่ โรงเรียนพระหฤทัยคอนแวนต์ คลองเตย , โรงเรียนสาธิต มศว ประสานมิตร ฝ่ายประถม แล้วยังส่งผลทำให้ธนาคารหลายแห่งประสบปัญหาในการเปิดให้บริการประชาชน

โดยเฉพาะ ธนาคารกสิกรไทย สาขาคลองเตย ได้ติดประกาศเลื่อนเปิดทำการจากเวลาปกติ 08.30 น. เป็น 13.30 น.เนื่องจาก น้ำท่วมหนักบน ถ.พระราม4 ทะลักเข้าธนาคารก่อนเปิดทำการ ต้องนำเอกสารมาตากแดดและทำความสะอาดพื้นที่


ขอบคุณภาพ/ข้อมูลจาก… js100
MThai News
