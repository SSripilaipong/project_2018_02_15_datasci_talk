บีทีเอส  ชี้การที่ภาคเอกชนจะเข้าไปลงทุนในโครงการ รถไฟฟ้าสายสีชมพูและสายสีเหลือง  100 % นั้น เป็นไปได้ยาก
วันนี้ (8 มิ.ย. 58) นายคีรี กาญจนพาสน์ ประธานกรรมการและกรรมการผู้จัดการใหญ่ บมจ.ระบบขนส่งมวลชนกรุงเทพ ผู้ให้บริการรถไฟฟ้าบีทีเอส เผยการปรับแผนลงทุนรถไฟฟ้าสายสีชมพูและสายสีเหลือง โดยให้เอกชนลงทุน 100% เป็นแนวทางที่เป็นไปได้ยากที่จะเกิดความคุ้มค่าในการลงทุน

เมื่อเทียบกับระยะเวลาสัมปทาน 30 ปี เพราะหากใช้เงินโครงการละ 5 หมื่นล้านบาท จะต้องรับภาระดอกเบี้ยปีละ 2.5 พันล้านบาท รัฐบาลจึงควรสนับสนุนด้านโครงสร้างพื้นฐาน
สำหรับในส่วนของบีทีเอส สนใจลงทุนทั้ง 2 โครงการ โดยปัจจุบันมีเงินสดกว่า 1 หมื่นล้านบาท แต่ต้องศึกษารายละเอียดความเป็นไปได้ก่อน โดยเฉพาะเรื่องปริมาณผู้โดยสาร
MThai News
