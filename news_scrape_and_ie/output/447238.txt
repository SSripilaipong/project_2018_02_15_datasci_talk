กนง.มีมติคงราคาขายก๊าซแอลพีจี เดือนมิถุนายน ไว้ที่ 23.96 บาทต่อกิโลกรัม แม้ราคาต้นทุนจะลดลง 0.32 บาทต่อกิโลกรัม
คณะกรรมการบริหารนโยบายพลังงาน (กบง.) ได้ทำการพิจารณาโครงสร้างราคาก๊าซหุงต้ม หรือ แอลพีจี เดือนมิถุนายนหลังจากเฉลี่ยต้นทุนการจัดหาก๊าซธรรมชาติลดลง 0.32 บาทต่อกิโลกรัม หรืออยู่ที่ 15.79 บาทต่อกิโลกรัม จากราคาแอลพีจีตลาดโลก อยู่ที่ 468 ดอลลาร์สหรัฐต่อตัน ซึ่งลดลงจากเดือนก่อน 50 ดอลลาร์สหรัฐ แต่กบง.มีมติให้คงราคาขายปลีกก๊าซแอลพีจี ในเดือนมิถุนายน ไว้ที่ 23.96 บาทต่อกิโลกรัม และนำต้นทุนที่เหลือจากราคาตลาดโลกที่ลดลง เข้ากองทุนราคาแอลพีจี ทำให้กองทุนฯ จะมีเงินสุทธิ 7,000 ล้านบาท หรือมีเงินไหลเข้าเพิ่มขึ้นวันละ 330 ล้านบาท มีผลตั้งแต่วันนี้




ขณะเดียวกัน กระทรวงพลังงาน ยังเตรียมเสนอให้จัดเก็บภาษีสรรพสามิตแอลพีจี เฉพาะภาคขนส่ง เพื่อให้เกิดความเป็นธรรม ส่วนภาคครัวเรือนไม่มีการจัดเก็บภาษี โดยการจัดเก็บจะมีผลก็ต่อเมื่อการแก้ไขกฎหมายภาษีสรรพสามิตเสร็จสิ้นแล้ว ขณะนี้อยู่ระหว่างการพิจารณาของสภานิติบัญญัติแห่งชาติ

MThai News

ขอบคุณข้อมุลจาก… Voicetv
