ปธ.สภาธุรกิจตลาดทุนไทย แนะรัฐบาล ทำประชาพิจารณ์เรื่องให้รัฐบาลดำเนินการบริหารประเทศต่อควบคู่กับการทำประชาพิจารณ์ร่างรัฐธรรมนูญ ให้ประชาชนเป็นผู้ตัดสินใจเพื่อจะได้ไม่ส่งผลต่อความเชื่อมั่นของนักลงทุน

นางวรวรรณ ธาราภูมิ ประธานกรรมการ สภาธุรกิจตลาดทุนไทย เปิดเผยว่า อยากให้รัฐบาลมีการทำประชาพิจารณ์เรื่องให้รัฐบาลดำเนินการบริหารประเทศต่อควบคู่กับการทำประชาพิจารณ์ร่างรัฐธรรมนูญ เพื่อให้ประชาชนเป็นผู้ตัดสินใจ และจะไม่ส่งผลต่อความเชื่อมั่นของนักลงทุนต่างชาติมากนัก เพราะความเห็นของประชาชนจะสะท้อนภาพรวมเศรษฐกิจในประเทศได้ดี อีกทั้งเชื่อมั่นว่าการปฏิรูปก่อนการเลือกตั้งเป็นความหวังของของทุกฝ่าย แต่คงไม่สำเร็จได้ในเร็ววัน และต้องใช้ระยะเวลาพอสมควร
สำหรับประเด็นที่อยากให้รัฐบาลปฏิรูปอย่างเร่งด่วน คือ กระบวนการยุติธรรม ในลักษณะกฏหมายที่ใช้ได้จริง และไม่ล่าช้า รวมถึงหน่วยงานตำรวจ ควรปฏิรูปเพื่อสร้างความเชื่อมั่นให้กับประชาชน อีกทั้งดำเนินการทางกฏหมายต่อบุคคลที่หมิ่นสถาบันพระมหากษัตริย์อย่างจริงจัง
ส่วนภาวะตลาดหุ้นไทยคาดว่าจะเริ่มทยอยฟื้นตัวในช่วงครึ่งปีหลัง ถึงแม้ตัวเลขเศรษฐกิจภาคการส่งออกจะเริ่มฟื้นตัว และค่าเงินบาทอ่อนค่าช่วนหนุน แต่กำลังซื้อจากคู่ค้าทั่วโลกยังอยู่ในภาวะซบเซาทำให้การส่งออกยังไม่มีประสิทธิภาพ อย่างไรก็ตามสิ่งที่ผู้ประกอบการต้องปรับตัวเชิงโครงสร้างคือการพัฒนาคุณภาพสินค้าให้ตอบโจทย์ผู้บริโภคด้วย
ขอบคุณข้อมูลจาก:เดลินิวส์ออนไลน์
MThai News
