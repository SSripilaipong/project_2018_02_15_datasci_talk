“ประจิน”  ไฟเขียว ขึ้นค่า  ‘เซอร์ชาร์จ’  แท็กซี่สนามบิน จาก เดิม50บาทรวด เป็น 60-80 บาท/เที่ยว  มอบ6เดือนเเรก ทอท.เจ้าภาพจ่ายส่วนต่าง บิ๊กทอท. โอด ถามผู้ถือหุ้นก่อน
วันที่ 9 มิ.ย.58 พล.อ.อ.ประจิน จั่นตอง รมว.คมนาคม กล่าวว่า ได้เห็นควรตามคณะทำงานศึกษาเรื่องการปรับค่าธรรมเนียมการให้บริการแท็กซี่สนามบิน (เซอร์ชาร์จ) แต่ให้ปรับเพิ่มขึ้นในอัตราที่น้อยกว่าตัวเลขที่คณะทำงานเสนอมา โดยส่งให้คมนาคมไปพิจารณาร่วมกับ บริษัท ท่าอากาศยานไทย จำกัด (มหาชน) ถึงอัตราที่เหมาะสม
ภายใต้เงื่อนไขว่าในช่วง 6 เดือนแรกที่ปรับเพิ่มค่าเซอร์ชาร์จ ให้ทอท. รับภาระค่าใช้จ่ายส่วนต่างที่เพิ่มขึ้นแทนประชาชน เนื่องจากเป็นบริการของทอท.
เบื้องต้นเสนอปรับเพิ่มรถแท็กซี่แวนจาก 50 บาท/เที่ยว เป็น 80 บาท/เที่ยว และแท็กซี่เก๋ง จาก 50 บาท/เที่ยวเป็น 60 บาท/เที่ยว โดยไม่ปรับราคามิเตอร์แยกกันของรถ 2 ประเภท เนื่องจากเห็นว่ายุ่งยากและไม่เหมาะสม
ขณะที่ นายนิตินัย ศิริสมรรถการ กรรมการผู้อำนวยการใหญ่ ทอท. ต้องนำเรื่องดังกล่าวมาศึกษาและพิจารณาดูข้อกฎหมายตามระเบียบของตลาดหลักทรัพย์แห่งประเทศไทยว่าทำได้หรือไม่ เพราะเนื่องจาก ทอท. อยู่ในตลาดฯ จะต้องมีการชี้แจงเหตุผลให้กับผู้ถือหุ้นของ ทอท.เข้าใจด้วย
ขอบคุณข้อมูล  khaosod
MThai News
