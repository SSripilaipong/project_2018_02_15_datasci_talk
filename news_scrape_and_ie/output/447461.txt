สปช.  มีมติเห็นชอบร่าง พ.ร.บ. ธนาคารที่ดิน  หนุนรัฐปล่อยสินเชื่อช่วย เกษตรกรที่ดิน หลุดจำนอง
วันนี้ (9 มิ.ย.58) นายแพทย์อำพล จินดาวัฒนะ ร่วมกับคณะกรรมการปฏิรูประบบการจัดการทรัพยากร เสนอวาระปฏิรูปที่ 28 : ระบบเพื่อส่งเสริมชุมชนเข้มแข็ง โดยเสนอตั้งธนาคารที่ดิน และร่างพระราชบัญญัติธนาคารที่ดิน พ.ศ. …. ที่มี นพ. อำพล จินดาวัฒนะ เป็นประธานคณะกมธ.ฯ



ด้าน นายกอบศักดิ์ ภูตระกูล รองประธานคณะกรรมการปฏิรูประบบการจัดการทรัพยากรโดยชุมชน ชี้แจงหลักการและเหตุผลว่า ธนาคารที่ดินและร่างพระราชบัญญัติธนาคารที่ดินนี้ จะเป็นกลไกให้เกิดการกระจายการถือครองที่ดินอย่างเป็นธรรมและยั่งยืน ภายใต้การกำกับดูแลของกระทรวงการคลัง
ทั้งนี้มีหน้าที่หลัก 4 ประการ คือ ให้ความช่วยเหลือทางการเงินแก่เกษตรกรที่ที่ดินกำลังจะหลุดจากครอบครอง ตลอดจนการช่วยผู้ยากจนในการเช่าซื้อที่อยู่อาศัย โดยอาศัยคำขอสินเชื่อที่ส่งเข้ามาจากชุมชนหรือธนาคารเพื่อการเกษตรและสหกรณ์การเกษตร (ธ.ก.ส.) เพื่อช่วยบรรเทาทุกข์ให้ประชาชนและส่งเสริมการพัฒนาชุมชน บริหารจัดการที่ดินของรัฐ บริหารจัดการที่ดินของเอกชนที่ไม่ได้ใช้ประโยชน์ และจัดซื้อที่ดินเข้าธนาคารที่ดิน
ขอบคุณข้อมูล  thanonline
MThai News
