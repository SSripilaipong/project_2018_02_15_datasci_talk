กสทช.เสนอ คสช. แก้ไขกฎหมายทีวีดิจิตอลให้สามารถเปลี่ยนมือผู้ประกอบการได้ หวั่น ปัญหาไทยทีวีลามผู้ประกอบการรายอื่น


นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ หรือ กสทช. เปิดเผยว่า ได้ทำหนังสือเพื่อแก้ไขกฎหมาย มาตรา 9 และ มาตรา 43 ของ พ.ร.บ. การประกอบกิจการกระจายเสียงและ กิจการโทรทัศน์ พ.ศ. 2551 พ.ร.บ. องค์กรจัดสรรคลื่นความถี่และกำกับการประกอบกิจการวิทยุกระจายเสียง วิทยุโทรทัศน์ และกิจการโทรคมนาคม พ.ศ. 2553 ถึงสภานิติบัญญัติแห่งชาติ และคณะรักษาความสงบแห่งชาติ หรือ คสช. เสนอใบอนุญาตเปลี่ยนมือผู้ประกอบกิจการได้ เพราะจากปัญหาสภาวะการขาดทุนของผู้ประกอบบริษัทไทยทีวี และอาจมีปัญหาเพิ่มเติมของผู้ประกอบกิจการในปี 59-60 เพราะเม็ดเงินที่ต้องชำระใบอนุญาตสูงถึง 32,000 ล้านบาท ซึ่งหากใช้มาตรา 44 จะสามารถแก้ปัญหาได้รวดเร็ว
ทั้งนี้หากไม่เร่งดำเนินการ อาจส่งผลต่อสภาวะเศรษฐกิจ เกิดหนี้เสียในระบบ ปัญหาคนตกงานจากการปิดกิจการ ซึ่งได้ถามความเห็นทางหน่วยงานที่เกี่ยวข้อง ธนาคารแห่งประเทศไทย สถาบันการเงิน ก็เห็นด้วยที่สามารถเปลี่ยนมือผู้ประกอบการได้ แต่จะต้องอยู่บนเงื่อนไข ว่าราคาจะต้องเท่ากับราคาที่ประมูลไปหรือต่ำกว่าจะสูงกว่าไม่ได้
MThai News
