กลุ่มเซ็นทรัล ขยายตลาดไปยังยุโรป โดยจับมือกับบริษัท ซิกน่า อสังหาริมทรัพย์ยักใหญ่ในยุโรป เข้าซื้อกิจการห้าง 3 แห่ง ในประเทศเยอรมณี
นายทศ จิราธิวัฒน์ ประธานกรรมการบริหาร กลุ่มบริษัทเซ็นทรัล เปิดเผยว่า กลุ่มบริษัทเซ็นทรัลกำลังเตรียมการขยายธุรกิจกลุ่มห้างสรรพสินค้าระดับพรีเมียมไปยังประเทศต่างๆในโซนยุโรป โดยได้ลงนามร่วมลงทุนเข้าซื้อกิจการห้างในประเทศเยอรมนี จำนวน 3 แห่งแล้ว ได้แก่ ห้างคาเดเว (KaDeWe) ในเมืองเบอร์ลิน, โอเบอร์โพลลิงเกอร์ (Oberpollinger)ในมิวนิก และอัลสแตร์เฮ้าส์ (Alsterhaus)ในฮัมบูร์ก

ทางกลุ่มบริษัทเซ็นทรัลได้จับมือร่วมทุนกับบริษัท ซิกน่า ซึ่งเป็นบริษัทอสังหาริมทรัพย์ยักษ์ใหญ่ของยุโรป ถือเป็นการเสริมความความแกร่งให้กับกลุ่มบริษัทเซ็นทรัลในภาคพื้นยุโรปมากขึ้น โดยกลุ่มเซ็นทรัลจะได้ถือหุ้นในสัดส่วน 50.1% และซิกน่าถือหุ้น 49.9% ที่เหลือ ทั้งนี้ ในอนาคต กลุ่มบริษัทเซ็นทรัลจะเข้าเป็นผู้บริหารงานและวางกลยุทธ์หลักในกลุ่มคาเดเว โดยจะใช้ประสบการณ์ด้านค้าปลีกของกลุ่มบริษัทเซ็นทรัลเข้าไปเสริมความแข็งแกร่งให้กับห้างสรรพสินค้าแต่ละแห่ง
สำหรับห้างสรรพสินค้าทั้ง 3 แห่งดังกล่าว ที่มีประวัติศาสตร์มายาวนานกว่า 100 ปี มีชื่อเสียงมากที่สุดในประเทศเยอรมนี ตั้งอยู่ในเมืองที่มีความสำคัญทั้งด้านการท่องเที่ยวและเศรษฐกิจอีกทั้งจะส่งผลให้กลุ่มเซ็นทรัลขึ้นเป็น 1 ใน 3 ผู้นำของตลาดค้าปลีกในทวีปยุโรป ที่มีห้างสรรพสินค้าต่างประเทศในเครือรวมทั้งสิ้น 5 แบรนด์ จากก่อนหน้านี้ที่เข้าซื้อกิจการห้างในยุโรปไปแล้ว 2 แห่ง ได้แก่ ลา รีนาเชนเต จำนวน 11 สาขา ที่ประเทศอิตาลี ซึ่งมีแผนเปิดสาขาใหม่ในเดือนกุมภาพันธ์ 2556 นอกจากนี้ยังได้ซื้อห้างสรรพสินค้าอิลลุม ประเทศเดนมาร์ก และทำการปรับปรุงคาดว่าจะเปิดให้บริการได้ในปี 2561


MThai News

ขอบคุณข้อมูลจาก… naewna
