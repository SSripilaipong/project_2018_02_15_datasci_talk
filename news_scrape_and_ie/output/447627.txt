นายกรัฐมนตรี เร่งแก้ไขปัญหาประชาชนผู้มีรายได้น้อย จัดสรรงบประมาณพื้นที่ทำกิน พร้อมเตรียมแผนในการขายข้าวในราคาถูก
วันนี้(10 มิ.ย.58) พล.อ.ประยุทธ์ จันทร์โอชา นายกรัฐมนตรีและหัวหน้า คสช. เปิดเผยถึงการแก้ปัญหาประชาชนผู้มีรายได้น้อยว่า รัฐบาลให้ความสำคัญกับปัญหาดังกล่าว ไม่ว่าจะเป็นการบริหารจัดการที่ดินที่ทำกิน โดยศึกษาข้อมูลอย่างละเอียด เพื่อให้ได้ข้อมูลของประชาชนที่ยากจนและไม่มีที่ทำกินจริงๆ และพยายามจัดสรรงบประมาณการแก้ปัญหาในระยะยาว



โดยรัฐบาลจะทำการสำรวจพื้นที่ที่ถูกบุกรุกและเรียกคืนกลับมาก่อน หลังจากนั้นจึงจัดสรารงบประมาณรองรับผู้ได้รับผลกระทบ ยกตัวอย่างในพื้นที่สวนยาง ซึ่งขณะนี้มีสวนยางที่รัฐยึดไว้ในจำนวนมาก ซึ่งต้องมาคิดต่อยอดกันต่อไปว่าจะทำอย่างไรให้ยางเหล่านี้ แปรเปลี่ยนมาเป็นต้นทุนให้กับรัฐบาลได้ ในส่วนของไม้ที่นำไปแปรรูป แบ่งให้ชาวบ้านสามารถนำไปใช้ประโยชน์ และในส่วนผลิตภัณฑ์ยาง คิดว่าจะนำไปเป็นต้นทุนในการสร้างสนามกีฬา หรือสร้างธุรกิจเอสเอ็มอีอื่นๆ โดยไม่มีผลกระทบต่อรายได้ของประเทศ
ด้านปัญหาเรื่องข้าว ชาวนาส่วนใหญ่ยังสงสัยว่าทำไมถึงขายข้าวได้น้อย แต่ซื้อข้าวแพงมากิน เนื่องจากการขายข้าวจากชาวนา ต้องผ่านพ่อค้าคนกลาง ทำให้ราคาข้าวที่ซื้อกินแพงกว่าข้าวที่ชาวนาขาย ซึ่งทางรัฐบาลต้องแก้ไขตรงจุดนี้ด้วย คาดว่าจะดำเนินการ โดยผ่านตลาดชุมชนที่มีสหกรณ์เป็นผู้ดำเนินการและรัฐอำนวยความสะดวกให้กระทรวงมหาดไทยดูแล นำข้าวทุกชนิดที่ผ่านปรับปรุงคุณภาพแล้วมาขาย ซึ่งจะมีมูลค่า 20,000บาทต่อ/ตันและเกือบ 30,000 บาท หากยืดต่อไปเรื่อยๆจะส่งผลให้ต้องใช้ข้าวที่คุณภาพเริ่มเสื่อมหรือเกรดบีมาขายคนจนได้หรือไม่


ขอบคุณข้อมูลจาก… tnn
MThai News
