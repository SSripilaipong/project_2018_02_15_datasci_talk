‘หม่อมอุ๋ย’ เผย ค่าเงินบาทไทย อ่อนตัวลงร้อยละ 3 ประกอบกับอัตราดอกเบี้ยยังคงอยู่ที่ 1.50% ทำให้การส่งออกเป็นที่น่าพอใจของผู้ประกอบการ
วันนี้ (10 มิ.ย.) ม.ร.ว.ปรีดิยาธร เทวกุล รองนายกรัฐมนตรีด้านเศรษฐกิจ เปิดเผยว่า ค่าเงินบาทอ่อนค่าลงจาก 32.80 บาทต่อดอลลาร์สหรัฐ อยู่ที่ 33.80 บาทต่อดอลลาร์สหรัฐ อ่อนค่าลงคิดเป็นร้อยละ 3 เป็นที่น่าพอใจของผู้ประกอบการส่งออกสินค้า



สำหรับสาเหตุการอ่อนค่าของเงินบาทนั้น เกิดจากปัจจัยภายในและภายนอกประเทศตามกลไกตลาด ส่วนอัตราดอกเบี้ยของไทย ล่าสุดคณะกรรมการนโยบายการเงิน (กนง.) มีมติคงอัตราดอกเบี้ยไว้ที่ร้อยละ 1.50 เนื่องจากอัตราดอกเบี้ยของไทยต่ำสุดในภูมิภาค
ทั้งนี้ จะช่วยให้ราคาสินค้าเกษตรส่งออก เช่น ยางพาราปรับสูงขึ้น โดยยางแผ่นรมควันชั้น 3 ราคาอยู่ที่ประมาณ 63 บาทต่อกิโลกรัม และโรงงานต่าง ๆ เริ่มเปิดการผลิตก็จะช่วยให้ราคายางปรับตัวขึ้นอีกและไม่มีปัญหากับการนำเข้าสินค้าจากต่างประเทศของผู้ประกอบการ


ขอบคุณข้อมูลจาก… สำนักข่าวไทย

MThai News
