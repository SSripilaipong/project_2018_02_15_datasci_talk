รมว.ท่องเที่ยวและกีฬา เผยยุทธศาสตร์ปฏิรูปการท่องเที่ยวไทย ปี 58-60 เน้นคุณภาพนักท่องเที่ยว ตั้งเป้ารายได้ถึง 2.5 ล้านบาท
วันนี้ (10 มิ.ย.) นางกอบกาญจน์ วัฒนวรางกูร รมว.ท่องเที่ยวและกีฬา เปิดเผยว่า คณะกรรมการนโยบายการท่องเที่ยวแห่งชาติ มีมติเห็นชอบยุทธศาสตร์การปฏิรูปท่องเที่ยวไทย ปี 58-60 เพื่อปรับการดำเนินงานให้ทันกับความเปลี่ยนแปลงด้านต่างๆ โดยวางเป้าหมายสร้างรายได้จากการท่อวเที่ยวให้ประเทศถึง 2.5 ล้านบาท



โดยยุทธศาสตร์การปฏิรูปท่องเที่ยวไทย เป็นแผนในระยะสั้นระหว่างปี58 -60 ได้กำหนดการปฎิรูปการท่องเที่ยวไว้ 3 ยุทศาสตร์ ได้แก่ ด้านการตลาด ด้านการพัฒนาสินค้าและบริการท่องเที่ยวและด้านการบริหารจัดการ ซึ่งทางกระทรวงฯ เตียมเสนอยุทธศาสตร์ดังกล่าวให้ที่ประชุมครม.เห็นชอบภายในเดือนมิ.ย.นี้ โดยมีแผนมุ่งเน้นไปที่คุณภาพของนักท่องเที่ยว มากกว่าปริมาณที่เข้ามาในประเทศ รวมถึงการกระจายรายได้สู่ชุมชน เพื่อสร้างสมดุลของเศรษฐกิจ สังคม และสิ่งแวดล้อม พัฒนาการท่องเที่ยวให้มีคุณภาพ และเป็นไปในทิศทางเดียวกันตามมาตรฐานระดับสากล
ทั้งนี้ ยุทธศาสตร์ดังกล่าว เป็นแผนระยะสั้น เป็นการวางรากฐานการท่องเที่ยว รวมทั้งกำหนดทิศทางการตลาดนำการพัฒนา การขับเคลื่อนสู่แหล่งท่องเที่ยวคุณภาพ (Quality Destination) ด้วยการบูรณาการอย่างเป็นระบบ และการมีส่วนร่วมอย่างแท้จริง ให้สามารถแปลงไปสู่การปฏิบัติได้อย่างเป็นรูปธรรม และเชื่อมต่อกับแผนพัฒนาการท่องเที่ยวแห่งชาติ ฉบับที่ 2 (พ.ศ.2560-2564)
สำหรับยุทธศาสตร์ดังกล่าวเป็นแผนในระยะสั้นระหว่างปี58 -60มีจุดมุ่งหมายเพื่อเชื่อมต่อกับแผนพัฒนาการท่องเที่ยวแห่งชาติฉบับที่2ปี60-64ตั้งเป้าหมายรายได้จากการท่องเที่ยวในปี60ที่2.5ล้านล้านบาทเป็นรายได้จากนักท่องเที่ยวต่างประเทศ1.6ล้านล้านบาท และภายในประเทศ900,000ล้านบาท โดยต้องปฏิรูปการท่องเที่ยว3ด้าน คือ ด้านการตลาด ด้านการบริหารจัดการและด้านการพัฒนาสินค้าและบริการท่องเที่ยว“



MThai News
