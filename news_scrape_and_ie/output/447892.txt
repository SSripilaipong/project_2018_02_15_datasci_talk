ธนาคารกรุงเทพ รับชำระค่าประมูลทีวีดิจิตัล งวด2 ให้กับ กสทช. แทนไทยทีวีและโลก้า ในฐานะธนาคารผู้ค้ำประกันทางการเงิน
นายวีระศักดิ์ สุตัณฑวิบูลย์ รองผู้จัดการใหญ่ ธนาคารกรุงเทพ จำกัด(มหาชน) เปิดเผยว่า พร้อมปฏิบัติตามขั้นตอนที่ กสทช.ระบุไว้ ในการชำระเงินค่าประมูลทีวีดิจิตัล งวด2 ให้กับช่องไทยทีวีและโลก้า ในฐานะเป็นธนาคารที่ออกหนังสือค้ำประกันทางการเงินให้กับช่องดังกล่าว



หลังจากที่ไทยทีวีปฏิเสธการชำระค่าประมูลทีวีดิจิตัลและขอยกเลิกใบอนุญาติทีวีดิจิตัลทั้ง 2 ช่อง คือ ไทยทีวี และโลก้า ซึ่ง กสทช. ได้มีมติให้ไทยทีวี ต้องชำระค่าธรรมเนียมรายปีนับจากวันที่ครบกำหนด และต้องชำระค่าธรรมเนียมใบอนุญาตที่ค้างอยู่ทั้งหมด หากไม่ชำระจะถือว่าเป็นผู้ผิดนัด โดยทาง กสทช. จะบังคับเอากับผู้ค้ำประกันเต็มจำนวน พร้อมอัตราดอกเบี้ยร้อยละ 7.5 ตามระยะเวลาการผิดนัด
ทั้งนี้ ทางธนาคารกรุงเทพ ซึ่งเป็นธนาคารที่ค้ำประกันฐานะทางการเงินให้กับทั้ง2ช่อง ได้พิจารณาอย่างรอบคอบในการอนุมัติสินเชื่อให้ธุรกิจทีวีดิจิตอล และยอมรับว่า ธุรกิจดังกล่าวเป็นการลงทุนระยะยาว ซึ่งเป็นเรื่องยากที่จะทำกำไรให้ได้ภายใน 3 ปีแรก แต่ที่ผ่านมา ทั้งไทยทีวี และโลก้า ยังชำระหนี้กับธนาคารตามปกติ จึงยังไม่ต้องเปลี่ยนจากแบงก์การันตี ไปเป็นสินเชื่อเอ็นพีแอล


MThai News

ขอบคุณข้อมูลจาก… Voicetv
