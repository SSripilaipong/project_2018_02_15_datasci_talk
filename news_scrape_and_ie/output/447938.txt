โฆษก สลากกินแบ่งรัฐบาล  เผยมีผู้ ร้องเรียน เรื่องจำหน่ายสลากฯ เกินราคา 80 บาท  แล้วกว่า 50 ราย
วันนี้ (11มิ.ย.58) นายธนวรรธน์ พลวิชัย โฆษกคณะกรรมการสลากกินแบ่งรัฐบาล เผยมีประชาชนร้องเรียนเรื่องการจำหน่ายสลากฯ เกินราคาผ่านระบบคอลเซ็นเตอร์แล้ว ประมาณ 50 ราย โดยได้ส่งชุดเฉพาะกิจลงพื้นที่ตรวจสอบและสามารถจับกุมได้ 10 ราย ซึ่งอยู่ในเขตพื้นที่ จ.นครปฐม จ.เชียงใหม่ จ.เพชรบุรี



ทั้งนี้ได้ดำเนินการตามกฎหมาย ปรับไม่เกิน 10,000 บาท หรือ จำคุก1 เดือน และยังสามารถจับกุมผู้ค้าสลาก 4 ราย ในพื้นที่กรุงเทพมหานคร ที่มีพฤติกรรมฉกฉวยกักตุนสลากฯ นำมาจำหน่ายในช่วงใกล้ออกรางวัล เพื่อปั่นราคาให้สูงขึ้น โดยจำนวน 2 ใน 4 ราย จะถูกกรมสรรพากร ย้อนรอยตรวจสอบภาษี
นอกจากนี้ ในวันที่ 15 มิ.ย. นี้ จะมีการประชุมบอร์ดสลากเพื่อพิจารณาบทลงโทษ สำหรับการเพิ่มมาตรการควบคุมดูแลราคาสลาก โดยจะร่วมมือกับกรมสรรพากร เพื่อย้อนรอยที่มาของรายได้และตรวจสอบบัญชีของผู้ค้า พร้อมลงนามความร่วมมือกับบริษัท ปตท. จำกัด (มหาชน) นำสลากฯ ไปจำหน่ายในสถานีปั๊มน้ำมัน
ขอบคุณข้อมูล  TNN24
MThai News
