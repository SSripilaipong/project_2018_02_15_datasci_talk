การไฟฟ้าฝ่ายผลิตแห่งประเทศไทย เผย ยอดใช้ไฟฟ้าในวันที่ 11 มิ.ย.58 ทุบสถิติเป็นครั้งที่ 4 ในรอบปี เหตุมาจากสภาพอากาศที่ร้อนจัด
วันนี้ (11 มิ.ย.) นายสุนชัย คำนูณเศรษฐ์ ผู้ว่าการการไฟฟ้าฝ่ายผลิตแห่งประเทศไทย (กฟผ.) เปิดเผยว่า ด้วยสภาพอากาศที่ร้อนจัด ทำให้ประชาชนต่างใช้ไฟฟ้าเพิ่มขึ้นมาก สามารถสร้างสถิติใหม่ เป็นครั้งที่ 4 ในรอบปี 2558 โดยในช่วงเวลา 14.02 น. มีระดับอุณหภูมิที่ 36.7 องศาเซียลเซียส และมีผู้ใช้ไฟฟ้าสูงถึง 27,345.8 เมกะวัตต์



สำหรับการทำลายสถิติยอดใช้ไฟฟ้าในครั้งนี้ เป็นการทุบสถิติเดิมที่เกิดขึ้นเมื่อวันที่ 7 พ.ค.58 เวลา 14.23 น. ที่มีการใช้ไฟฟ้า 27,198.4 เมกะวัตต์ ในอุณหภูมิ 37.1 องศาเซลเซียล คาดว่าในปีนี้จะมีปริมาณการใช้ไฟฟ้าสูงสุดถึง 27,500 เมกะวัตต์ เนื่องจากสภาพอากาศที่ยังร้อนอบอ้าวอย่างต่อเนื่อง


MThai News
