กสทช.  เตรียมยึด แบงก์การันตี  บริษัท  ไทยทีวี  15 มิ.ย. นี้ หลังเงียบหายไม่มีการตอบรับกลับมาภายใจเวลาที่กำหนด
วานนี้ (12 มิ.ย. 58) นายฐากร ตัณฑสิทธิ์ เลขาธิการ กสทช. เผยกสทช. จะนำแบงก์การันตีของบริษัท ไทยทีวี จำกัด ที่ถือครองใบอนุญาตทีวีดิจตอล 2 ช่อง คือ ช่อง ไทยทีวี และช่อง LOCA ไปขึ้นเงินที่ธนาคารในวันจันทร์ที่ 15 มิ.ย. นี้
เนื่องจากทางบริษัท ไทยทีวี ไม่มีการตอบหนังสือกลับมา และไม่ชำระค่าใบอนุญาตงวดที่ 2 ที่ได้ส่งหนังสือทวงถามและชี้แจงรายละเอียด เงื่อนไข การชำระค่าใบอนุญาตไปแล้ว เมื่อวันที่ 28 พ.ค. ที่ผ่านมา



โดยระบุว่า ไทยทีวี ต้องทำหนังสือตอบกลับมาภายใน 15 วัน หลังจากได้รับหนังสือ เมื่อ กสทช.ได้รับเงินจากสถาบันการเงินแล้ว กสทช. จะดำเนินการฟ้องร้องผู้ประกอบเพื่อเรียกค่าดอกเบี้ยในอัตรา 7.5% ต่อปี โดยจะเริ่มนับตั้งแต่วันแรกที่เกินเวลานัดชำระจนถึงวันที่ธนาคารได้ชำระหนี้ให้เสร็จสิ้น
ขอบคุณข้อมูล  TNews
MThai News
