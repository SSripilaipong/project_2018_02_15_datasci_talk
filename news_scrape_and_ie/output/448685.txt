เซ็นทรัล เวสท์เกต  เลื่อนกำหนดเปิดตัว จากวันที่ 23 ก.ค.ที่จะถึงนี้ ไปเป็นวันที่ 23 ส.ค.2558 เพื่อเตรียมความพร้อม ให้สมบูรณ์แบบในทุกๆด้าน
บริษัท เซ็นทรัลพัฒนา จำกัด (มหาชน) หรือ ซีพีเอ็น ออกประกาศชี้แจง กำหนดการเปิดศูนย์การค้าเซ็นทรัล พลาซ่า เวสท์เกต (บางใหญ่) หลังจากได้กำหนดวันเปิดใน วันพฤหัสบดีที่ 23 กรกฎาคม 2558  นั้น ต้อง เลื่อน ออกไปอีก 1 เดือน เนื่องจากเป็นศูนย์การค้ารูปแบบใหม่ ที่มีขนาดใหญ่ จึงต้องเก็บรายละเอียดให้ครบถ้วน เพื่อความสมบูรณ์แบบในการเปิดตัว


ทั้งนี้  ศูนย์การค้าเซ็นทรัล เวสท์เกต  มีพื้นที่ 500,000 ตารางเมตร บนพื้นที่กว่า 100 ไร่ บริเวณแยกบางใหญ่ จ.นนทบุรี จะเป็นย่านเศรษฐกิจแห่งใหม่ หรือ New CBD ในอนาคต รวมถึงเป็นศูนย์กลางการคมนาคมหรือ Gateway ที่ใหญ่ที่สุดของกรุงเทพฯ ฝั่งตะวันตก อีกทั้งรองรับเส้นทางตลาดเออีซี จึงได้ขยายเวลาในการก่อสร้าง เก็บรายละเอียดต่างๆ เพื่อเตรียมความพร้อมในทุกด้าน และสร้างความยิ่งใหญ่ ประทับใจให้กับทั้งผู้ประกอบการและลูกค้าทุกท่านในวันเปิดตัว จึงได้ทำการเลื่อน เปิดศูนย์การค้าไปในวันศุกร์ที่ 28 สิงหาคม 2558


MThai News

