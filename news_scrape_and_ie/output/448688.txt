กสทช.  ขีดเส้นตาย 4 โมงเย็นวันนี้  ไทยทีวี  ต้องจ่ายค่าประมูลใบอนุญาต ทีวีดิจิตอล  ทั้ง 2 ช่อง
วันนี้ (15มิ.ย.58) นายสมบัติ ลีลาพตะ รักษาการรองเลขาธิการ กสทช. เผยบริษัท ไทยทีวี จำกัด ต้องนำเงินค่าประมูลใบอนุญาตทีวีดิจิตอล ช่องไทยทีวี และ LOCA จำนวน 1,634 ล้านบาท มาชำระให้กสทช. ภายใน 16.00 น. วันนี้ ซึ่งเป็นวันสุดท้าย หากไม่มาดำเนินการ สำนักงานกสทช. จะเสนอเรื่องให้ กสท. พิจารณา
ทั้งนี้อาจเพิกถอนใบอนุญาตประกอบกิจการและมีผลต่อการถือครองใบอนุญาตประกอบกิจการช่องดาวเทียมที่ บริษัท ไทยทีวี ถือครองในปัจจุบัน



ส่วนขั้นตอนการขอยึดเงินที่เป็นหลักทรัพย์ค้ำประกัน หรือ แบงก์การันตี ทางสำนักงานกสทช. จะทำหนังสือไปถึงธนาคารกรุงเทพ ในฐานะเป็นผู้ออกแบงก์การันตีให้กับช่องไทยทีวี และ LOCA ในวันพรุ่งนี้ จากนั้นทางธนาคารจะต้องมีหนังสือแจ้งไปถึง บริษัท ไทยทีวี ว่า จะยินยอม หรือมีข้อโต้แย้งอย่างไร
ขอบคุณข้อมูล  TNN24
MThai News
