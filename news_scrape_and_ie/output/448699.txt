คณะรัฐมนตรีสวิตเซอร์แลนด์มีมติคว่ำข้อเรียกร้องของผู้นำสหภาพแรงงานในการขอขึ้นค่าจ้างขั้นต่ำ โดยนายโยฮาน ชไนเดอร์ อัมมาน รัฐมนตรีเศรษฐกิจให้สัมภาษณ์เมื่อกลางสัปดาห์ที่ผ่านมาว่า  อัตราค่าจ้างขั้นต่ำที่เรียกร้องคือ 22 สวิสฟรังส์ต่อชั่วโมง (23.8 เหรียญสหรัฐหรือประมาณ 720 บาท)  จะทำให้สวิตเซอร์แลนด์มีค่าจ้างขั้นต่ำสูงสุดในกลุ่มประเทศ  OECD (Organization for Economic Cooperation and Development)  ซึ่งไม่ส่งผลดีต่อสถานะในการแข่งขันของประเทศและจะไม่เป็นผลดีต่อระบบแรงงานสัมพันธ์ซึ่งเป็นองค์ประกอบสำคัญของการพัฒนาเศรษฐกิจของสวิตเซอร์แลนด์

ทั้งนี้  รัฐบาลมีเหตุผลว่าอัตราค่าจ้างต้องสอดคล้องกับผลิตภาพและกลไกตลาดแรงงานโดยปราศจากการยื่นมือ เข้าไปแทรกแซงโดยรัฐบาล และโดยที่ช่วงห่างของอัตราค่าจ้างเงินเดือนของผู้ที่มีรายได้สูงสุดกับต่ำสุดยังคงไม่แตกต่างกันมากเช่นในหลายประเทศ  ประกอบกับอัตราการว่างงานที่ร้อยละ 3.3 ยังไม่สูง ดังนั้น ระบบค่าจ้างที่ให้อิสระแก่นายจ้างในแต่ละภาคอุตสาหกรรมปรับตามนโยบายของบริษัทถือเป็นสิ่งที่ทำให้เศรษฐกิจของสวิตเซอร์แลนด์แข่งขันได้ นอกจากนี้ รัฐบาลมีความเห็นว่าการกำหนดค่าจ้างขั้นต่ำจะเป็นผลเสียต่อสภาพการจ้างงานในภาคท่องเที่ยวโดยเฉพาะในมณฑล (canton) ที่มีเขตแดนติดต่อประเทศเพื่อนบ้านจะได้รับผลกระทบอย่างมาก
ปัจจุบันสวิตเซอร์แลนด์ไม่มีระบบค่าจ้างขั้นต่ำ แต่ค่าจ้างหรือเงินเดือนของคนทำงานในสวิตเซอร์แลนด์ก็สูงกว่าค่าจ้างเงินเดือนของกลุ่มประเทศยูโรโซน อย่างไรก็ดี สวิตเซอร์แลนด์ติดอันดับประเทศที่มีค่าครองชีพสูงในโลก  ส่งผลให้สหภาพแรงงานเคลื่อนไหวเพื่อเสนอให้รัฐบาลกลางกำหนดอัตราค่าจ้างขั้นต่ำด้วยการรวบรวมรายชื่อผู้สนับสนุนจนครบจำนวนตามกฎหมายกำหนดและยื่นข้อเรียกร้องต่อรัฐบาลเมื่อมกราคม 2555 ทั้งนี้ นายพอล เรคสไตเนอร์ ประธานสหภาพแรงงานของสวิตเซอร์แลนด์ไม่เห็นด้วยกับเหตุผลที่รัฐบาลกล่าวอ้างและยืนยันการผลักดันในเรื่องนี้ โดยกล่าวว่าเรื่องค่าจ้างขั้นต่ำได้รับการตื่นตัวอย่างมากในสองสามปีที่ผ่านมาเนื่องจากอัตราค่าครองชีพในสวิตเซอร์แลนด์สูงขึ้นจากเดิมมาก มีแรงงานจำนวนถึง 4 แสนคนที่มีรายได้ต่ำกว่า 4,000 สวิสฟรังส์ต่อเดือน (ประมาณ 4,300 เหรียญสหรัฐ) และมีช่วงห่างอย่างมากระหว่างคนที่มีรายได้สูงสุดกับต่ำสุดในสวิตเซอร์แลนด์ซึ่งอัตราค่าจ้างขั้นต่ำจะเป็นสิ่งที่ยุติความไม่ยุติธรรมนี้
และในวันที่ 19พ.ค.57  การหยั่งเสียงประชามติของสวิตเซอร์แลนด์ที่เสนอให้มีการกำหนดอัตราค่าแรง ขั้นต่ำที่ชั่วโมงละ 22 ฟรังก์สวิส หรือเกือบ 25 ดอลลาร์สหรัฐต่อ ชั่วโมง ซึ่งเป็นอัตราค่าแรงขึ้นต่ำที่สูงที่สุดในโลกเมื่อวานนี้  ผลปรากฎว่าชาวสวิสเกือบร้อยละ 77 ปฏิเสธข้อเสนอดังกล่าว มีเพียงร้อย ละ 23 ที่ให้ความเห็นชอบ  ขณะที่ฝ่ายคัดค้านเห็นว่า หากอัตราค่าจ้างแรงงานขั้นต่ำดังกล่าวมีผลบังคับ ใช้จะส่งผลกระทบต่อธุรกิจจำนวนมาก ซึ่งจะสร้างความเสียหายต่อเศรษฐกิจของ ประเทศ เพราะจะทำให้สวิตเซอร์แลนด์กลายเป็นประเทศที่มีค่าแรงขั้นต่ำสูงที่ สุดในโลก สูงกว่าเยอรมนี ซึ่งปัจจุบันอยู่ที่ชั่วโมง ละ 11.69 ดอลลาร์ ฝรั่งเศสอยู่ที่ 10.60 ดอลลาร์ อังกฤษอยู่ที่ชั่วโมง ละ 10.55 ดอลลาร์ ออสเตรเลียอยู่ที่ 10.21 ดอลลาร์ และสหรัฐอเมริกา อยู่ ที่ 7.25 ดอลลาร์ ซึ่งประธานาธิบดีบารัค โอบามา ต้องการปร้บให้ เป็น 10.10 ดอลลาร์
