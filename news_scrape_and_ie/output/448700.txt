
หากคุณเป็นคนหนึ่งที่ตั้งเป้าตั้งแต่ช่วงปีใหม่ที่ผ่านมา ว่าปีนี้จะเคลียร์หนี้บัตรเครดิตให้หมด แต่สุดท้ายก็ยังมีหนี้คงค้างบัตรเครดิตอยู่ดี แต่คุณต้องเสียดอกเบี้ยรายเดือนอันแสนแพงอีกด้วย วันนี้ MoneyGuru ขอเสนอ 5 เทคนิคสำคัญที่จะช่วยคุณล้างหนี้ให้สำเร็จ แถมยังเป็นการเพิ่มเครดิตสกอร์ให้คุณในอนาคต

1. ประเมินสาเหตุที่ทำให้คุณยังเป็นหนี้
เหมือนกับที่เราเคยเรียน หรือเคยอ่านกันมา วิธีการแก้ปัญหาใดๆ ก็ตาม คือการหาสาเหตุของปัญหาที่แท้จริง เพื่อที่เราจะได้แก้ปัญหาให้ถูกจุด คุณลองย้อนกับไปดูประวัติการใช้จ่ายเงินของคุณ ว่าเพราะเหตุใด ที่คุณยังไม่สามารถเคลียร์หนี้บัตรเครดิตได้เสียที เป็นเพราะคุณมีค่าใช้จ่ายฉุกเฉินที่ต้องจ่ายบิลก้อนใหญ่ด้วยบัตรเครดิตหรือไม่? คุณลืมแบ่งเงินไว้ซื้อของขวัญให้คนที่คุณรัก สุดท้ายเลยต้องใช้บัตรเครดิตจ่ายไปก่อน? ลองกลับไปคิดดู และนี่จะเป็นจุดเริ่มต้นการแก้ปัญหาที่ดีที่สุด
2. ทะลายอุปสรรคของคุณ
เมื่อพบอุปสรรคขัดขวางทางไปสู่เป้าหมาย ซึ่งคือการปลดหนี้ของคุณแล้ว ก็ได้เวลาทะลายอุปสรรคนั้นเสีย ซึ่งขั้นตอนนี้ คุณจะต้องจำกัดความต้องการใช้เงินของคุณออกไป ตัวอย่างเช่น หากสาเหตุหนึ่งที่ทำให้คุณไม่สามารถจ่ายหนี้บัตรเครดิตได้ เกิดจาก คุณไม่สามารถแพ็คอาหารกลางวันไปกินตามที่ตั้งใจไว้ เพราะงานที่หนักเกินไปในแต่ละสัปดาห์ จนคุณไม่มีเวลา เลยต้องทางอาหารในร้านใกล้ๆ ออฟฟิศ ที่ราคาแพงไม่เบา หากเป็นเช่นนี้ คุณควรเตรียมอาหารแต่เนิ่นๆ ใส่ตู้เย็น หรือช่องแข็งเอาไว้ ก็สามารถแก้ปัญหาได้อย่างง่ายดาย
อย่างไรก็ตาม บางทีปัญหาอาจจะอยู่ที่ การที่คุณพกบัตรเครดิต จะทำให้คุณอยากใช้มัน หรือ มันง่ายเกินไปที่จะใช้มัน คุณลองเปลี่ยนวิถีการใช้เงินของคุณเป็นการพกเงินสดสิ เอาบัตรเครดิตไว้ที่บ้าน ในตอนแรกๆ อาจจะยากซักเล็กน้อย แต่ก็สามารถช่วยคุณได้แน่ๆ ล่ะ
3. อย่าตั้งเป้าสูงเกินไป
หากคุณเป็นอีกคนที่มีหนี้บัตรเครดิตกองพะเนินหลายใบ มันคงเป็นเรื่องที่เดาไม่ยาก หากคุณจะรู้สึกเหมือนทุกอย่างถาโถมใส่คุณ จนคุณเริ่มจะทำอะไรไม่ถูก หรือไม่รู้จะเริ่มจากจุดไหนดี วิธีที่ดีที่สุดคือเริ่มจากสิ่งเล็กๆ ก่อน และหากคุณทำได้ ก็ให้รางวัลนิดหน่อยเป็นกำลังใจ อาทิ คุณอาจจดสิ่งที่คุณอยากซื้อ แต่ต้องเลื่อนออกไปก่อน เพราะต้องจ่ายหนี้บัตรเครดิต พอคุณจ่ายหนี้ก้อนแรกไปแล้ว อาทิ จ่ายหนี้ออกไป 30,000 บาท คุณอาจจะซื้อของหนึ่งอย่างในรายการ เป็นการให้กำลังใจตนเอง หลังจากนั้นก็รอให้จ่ายหนี้ได้อีก 30,000 บาท แล้วค่อยซื้อของชิ้นต่อไป เป็นต้น การตั้งเป้าเล็กๆ แบบนี้ ทำให้คุณไม่เครียด และถึงเป้าหมายอย่างมีความสุขอย่างแน่นอน
4. อย่ากดดันตัวเองมากเกินไป
การทำผิดพลาดเป็นเรื่องธรรมดาของมนุษย์ หากคุณไม่สามารถบรรลุเป้าหมายที่คุณตั้งไว้ อย่าโทษและกดดันตัวคุณเองมากเกินไ เพราะมันไม่ก่อให้เกิดประโยชน์ใดๆ กับตัวคุณ และกองหนี้บัตรเครดิตที่อยู่ตรงหน้า หากคุณต้องถอยหลังบ้างก็ไม่เป็นไร ตั้งเป้าใหม่แล้วเดินหน้าใช้หนี้ต่อไป วางแผนเป็นระยะยาว คุณไม่จำเป็นต้องเคลียร์หนี้ให้ได้ภายในวันนี้ หรือ พรุ่งนี้ มองดูความผิดพลาดในอดีต แล้วค่อยแก้ปัญหาต่อไป
5. ปรับวิธีให้ง่าย
การเคลียร์หนี้บัตรเครดิตไม่ใช่เรื่องง่าย แต่ก็ไม่ใช่เรื่องยากเกินไปหากคุณฉลาดในการหาวิธี หากคุณมีหนี้ก้อนโต ลองใช้วิธีการโอนยอดหนี้ดูสิ หากวันนี้คุณต้องเผชิญกับหนี้ พร้อมดอกเบี้ยร้อยละ 20 บางธนาคารมีโปรโมชั่นบัตรเครดิตที่อัตราดอกเบี้ยต่ำกว่า หากคุณโอนยอดหนี้จากบัตรเดิมไปยังบัตรใหม่ เพียงแค่หนี้ จำนวนเงินที่คุณต้องจ่ายก็ลดลงไปด้วย

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th



