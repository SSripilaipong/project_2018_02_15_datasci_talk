การรูดบัตรเครดิตไม่ผ่านอาจเป็นปัญหาที่หลายๆคนเคยเจอ  นอกจากทำให้หงุดหงิดใจและรู้สึกอับอายในบางครั้งเพราะคนขายอาจมองได้ว่าคุณมีเครดิตสกอร์หรือประวัติการใช้หนี้ที่ไม่ดี  วันนี้ MoneyGuru จึงจะมาบอกเล่าว่าการที่คุณรูดบัตรไม่ผ่านอาจเกิดจากสาเหตุอะไรได้บ้าง เพื่อที่จะได้สามารถหลีกเลี่ยงสถานการณ์นั้น

1. คุณใช้จ่ายในต่างประเทศหรือเปล่า?
การใช้จ่ายในต่างประเทศเช่นการจองตั๋วเครื่องบินไปเที่ยวต่างประเทศอย่างกะทันหัน หากคุณคิดจะเดินทางไปไหนและซื้อตั๋วเดินทางด้วยบัตรเครดิต คุณควรแจ้งให้ธนาคารทราบเพื่อที่จะได้ไม่ถูกระงับการใช้งาน เพราะธนาคารมักมีการป้องกันการโอนที่น่าสงสัย การจับจ่ายใช้สอยในเว็บไซต์หรือร้านค้าที่ตั้งอยู่ในต่างประเทศก็อาจถูกระงับการมใช้งานเช่นกัน ทางแก้คือคุณควรโทรศัพท์ไปยืนยันกับทางธนาคารก่อนว่าประสงค์จะใช้บัตรเครดิตชำระเงินในร้านค้าต่างประเทศ
2. การใช้จ่ายของคุณอาจดูน่าสงสัย
โดยปกติแล้วธนาคารมักจะมีมาตรการป้องกันการโกง การซื้อที่น่าสงสัยเช่นการซื้อเครื่องเพชรหรือเครื่องใช้ไฟฟ้าราคาแพงอาจทำให้บัตรเครดิตของคุณโดนระงับด้วยเช่นกัน ซึ่งสิ่งที่ไปกระตุ้นให้ทางธนาคารระงับบัตรอาจมาจากการที่พฤติกรรมการใช้เงินของคุณเปลี่ยนไป ธนาคารสูญเสียเงินหลายล้านเพราะโจรขโมยบัตรเครดิตต่อปี พวกเขาจึงต้องมีมาตรการรัดกุม เพราะฉะนั้นก่อนคุณจะตัดสินใจซื้อของแพงี่ปกติแล้วไม่ได้ใช้บัตรเครดิตซื้อ อย่าลืมโทรไปแจ้งทางธนาคารผู้ออกบัตรเสียก่อน
3. คุณถึงเครดิตลิมิต
เครดิตลิมิตเป็นสิ่งที่จำกัดวงเงินของคุณในแต่ละเดือน เมื่อวงเงินเต็มก็เป็นเรื่องปกติที่คุณจะใช้บัตรไม่ได้ หากต้องการใช้บัตรคุณควรนำเงินไปจ่ายหนี้บัตรเครดิตที่ธนาคาร และเครดิตลิมิตของคุณจะเพิ่มขึ้นภายในวันที่ชำระเงิน คุณไม่จำเป็นต้องรอชำระเงินเมื่อบิลบัตรถูกส่งมาก็ได้
4. คุณกรอกข้อมูลผิด
ในบางครั้งคุณอาจรีบจนพิมพ์เลขบัตรเครดิต ชื่อ-นามสกุลหน้าบัตร หรือรหัสบัตร หากคุณพิมพ์ผิดครั้งเดียวก็อาจแค่รูดบัตรเครดิตไม่ผ่าน แต่หากคุณกรอกข้อมูลซ้ำหลายครั้งทางธนาคารก็อาจระงับบัตรเครดิตได้

5. คุณลืมชำระหนี้บัตรเครดิต
นี่เป็นอีกหนึ่งเหตุผลที่บัตรเครดิตของคุณอาจถูกระงับ แต่หากคุณเป็นลูกค้าชั้นดีธนาคารอาจให้เวลาคุณอีกหนึ่งรอบบิลเพื่อชำระเงินก่อนจะระงับบัตรเครดิต ทางที่ดีคุณควรอย่าลืมชำระหนี้บัตรเครดิตให้ตรงเวลาเพื่อประวัติเครดิตที่ดีของตนเอง
6. เครดิตสกอร์ของคุณต่ำลง
ธนาคารผู้ออกบัตรนั้นคอยติดตามประวัติเครดิตของคุณกับทางเครดิตบูโรอยู่เสมอ หากพวกเขาพบว่าคุณมีหนี้สินเพิ่มขึ้น ขาดชำระบัตรเครดิตของธนาคารอื่น หรือไม่สามารถชำระสินเชื่อต่างๆได้ บัตรเครดิตของคุณก็อาจถูกระงับเช่นกันเพราะทางธนาคารจะถือว่าความเสี่ยงในการให้คุณกู้ยืมเงินนั้นมีมากขึ้น
7. บัตรเครดิตหมดอายุ
คุณควรตรวจสอบวันหมดอายุบนหน้าบัตรของตนเองให้ดี ก่อนถึงเวลาที่บัตรเครดิตจะหมดอายุสัก 3 ถึง 6 เดือน คุณควรเริ่มมองหาบัตรใบใหม่ เพราะธนาคารผู้ออกบัตรอาจไม่ต่อสัญญาให้คุณเสมอไป
8. ผู้ถือบัตรร่วมหรือผู้ถือบัตรหลักแจ้งยกเลิกบัตรเครดิตของคุณ
ผู้ถือบัตรร่วมหรือบัตรหลักอาจแจ้งบัตรหาย ทำให้บตรเครดิตทั้งหมดภายใต้บัญชีดังกล่าวถูกระงับ ซึ่งปกติแล้วธนาคารจะส่งบัตรใบใหม่มาให้ในภายหลัง คุณควรคุยกันให้เข้าใจและสื่อสารกับผู้ถือบัตรร่วมหรือบัตรหลักว่าบัตรของคุณถูกระงับหรือไม่

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th

