
เชื่อว่าในสังคมสมัยนี้คงไม่มีใครไม่รู้จักบัตรเครดิต  คุณเคยสงสัยไหมว่าบัตรเครดิตเกิดขึ้นได้อย่างไร?  บัตรพลาสติกใบเล็กๆ ที่อำนวยความสะดวกให้คุณในชีวิตประจำวัน ทำให้คุณใช้จ่ายสะดวกสบาย ไม่ต้องพกเงินสดนั้น มีที่มาที่ไปอย่างไร ใครเป็นคนคิดค้น แพร่หลายได้อย่างไร และเป็นที่นิยมขนาดไหน  วันนี้ MoneyGuru จะเฉลยข้อข้องใจเหล่านั้น และนำเรื่องน่ารู้เล็กๆน้อยๆมาฝากคุณผู้อ่านทุกคน

1. บัตรเครดิตใบแรกคือบัตรของบริษัท Diner’s Club กำเนิดขึ้นในปี 1950 หรือกว่า 60 ปีมาแล้ว แรกเริ่มของการให้บริการนั้น เจ้าของบัตรสามารถใช้ได้แค่ที่ 14ร้านอาหารในมหานครนิวยอร์คเท่านั้น แต่ก็ยังมีผู้ขออนุมัติสูงถึง 20,000 คนในปีแรก
2. บัตรเครดิตถือกำเนิดขึ้นได้เพราะคนคนนี้ คือนาย “Frank X. Mcnamara” เขาได้ไอเดียนี้ขึ้นมาตอนลืมกระเป๋าสตางค์ขณะออกไปรับประทานอาหารเย็นที่ร้านอาหาร จึงถือได้ว่าเป็นบิดาของบัตรเครดิตเลยก็ว่าได้
3. ในปี1952 ร้านอาหาร400ร้าน โรงแรม 30แห่ง ศูนย์เช่ารถ 200แห่ง และร้านดอกไม้ 4ร้าน ทั่วสหรัฐอเมริกายอมรับการจ่ายเงินด้วยบัตรเครดิต แต่ “Frank X. Mcnamara” คิดว่าธุรกิจบัตรเครดิตคงไม่สามารถโตไปได้มากกว่านี้ จึงขายหุ้นในบริษัทDiner’s Club ไปในราคา 2 แสนเหรียญสหรัฐ หรือหากให้เทียบเป็นมูลค่าในปัจจุบันคือ 1.6 ล้านเหรียญสหรัฐ
4. สำหรับความนิยมของการใช้บัตรเครดิตนั้น ต้องยอมรับว่าสูงขึ้นๆ ในทุกๆ ปี โดยในยุคปัจจุบัน มีการชำระเงินผ่านบัตรเครดิต 10,000 ครั้งต่อวินาที
5. VISA เคยมีชื่อว่า Bank Americards ซึ่งบัตรใบแรกของบริษัททำจากกระดาษและมีเครดิตลิมิตที่ประมาณ 300 ดอลลาร์สหรัฐ
6. Master Card เองก็เคยมีชื่อว่า Master Charge และเปลี่ยนชื่อเป็นชื่อในปัจจุบันในปี 1979
7. American Expressนำเสนอบัตรเครดิตทำจากพลาสติกใบแรกในปี 1958 และบัตรพรีเมียร์ใบแรกของโลกที่ทำจากไททาเนียมทั้งใบ และน้อยคนมากในโลกที่จะเป็นเจ้าของซึ่งมีชื่อว่า “Black Card”
8. บริษัทต่างๆจะมีหมายเลขตัวแรกบนบัตรเครดิตที่ต่างกัน บัตรVISAจะเริ่มต้นด้วยเลข 4 American Express เริ่มด้วย 34 หรือ 37 มาสเตอร์การ์ดด้วย 51 หรือ 55 ส่วน Discovers เริ่มด้วย 6011

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th

