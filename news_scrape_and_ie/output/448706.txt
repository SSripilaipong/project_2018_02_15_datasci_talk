เมื่อขอสินเชื่อ ไม่ว่าจะเป็นสินเชื่อชนิดใดก็ตาม เรื่องของดอกเบี้ยคงเป็นสิ่งที่หลีกเลี่ยงไม่ได้ และธนาคารก็มีวิธีการกำหนดอัตราดอกเบี้ยที่แตกต่างกันไป ซึ่งดอกเบี้ยนั้นมักจะเป็นตัวสะท้อนถึงอัตราความเสี่ยงที่ทางธนาคารต้องรับดังเช่นคำกล่าวว่า High Risk High Return


ประวัติเครดิต
MoneyGuru ได้ย้ำมาหลายครั้งถึงความสำคัญของประวัติเครดิตหรือเครดิตสกอร์จากเครดิตบูโร ซึ่งประวัติเครดิตตรงนี้มักสะท้อนถึงความสามารถในการชำระหนี้และความรับผิดชอบของลูกค้าที่ต้องการขอสินเชื่อ และสามารถส่งสัญญาณให้ธนาคารถึงอัตราความเสี่ยงที่ต้องรับ เครดิตสกอร์ที่ดีจะทำให้อัตราดอกเบี้ยต่ำลง
รุ่นรถยนต์
รุ่นของรถยนต์ที่คุณเลือกเองก็มีผลต่ออัตราดอกเบี้ย รถมือหนึ่งหรือมือสอง รถยี่ห้อใดนั้นล้วนแล้วแต่ส่งผลต่ออัตราดอกเบี้ย เพราะชนิด อายุ และยี่ห้อของรถนั้นส่งผลต่ออัตราความเสี่ยง หากเป็นรถที่มูลค่าไม่ตกมากหลังจากการใช้งาน สามารถขายมือสองได้ในราคาที่ดี อัตราดอกเบี้ยก็จะต่ำ ซึ่งในกรณีที่ลูกค้าไม่สามารถชำระเงินได้และธนาคารจำเป็นต้องยึดรถ จะได้นำรถนั้นมาขายทอดตลาดเพื่อเอาเงินคืนได้ง่าย
รายได้ต่อเดือน
รายได้ต่อเดือนเป็นตัวบ่งชี้ถึงความสามารถในการชำระหนี้ การที่รายได้สูงจะส่งผลให้อัตราดอกเบี้ยต่ำเพราะบ่งบอกว่าคุณมีความสามารถในการใช้หนี้สูง และความเสี่ยงของธนาคารจะต่ำลง
ระยะเวลาชำระหนี้
เช่นเดียวกันสินเชื่อบ้าน ยิ่งมีระยะเวลาชำระหนี้นาน อัตราดอกเบี้ยจะยิ่งต่ำเพราะเท่ากับว่าธนาคารจะได้รับรายได้มากขึ้นจากการที่คุณชำระหนี้ช้าลง
โปรโมชั่นของธนาคาร
โปรโมชั่นของธนาคารที่จะมาเป็นครั้งคราวนั้นส่งผลต่ออัตราดอกเบี้ยได้เช่นกัน พวกโปรโมชั่นที่คุณเห็นตามใบปลิวต่างๆถือเป็นเครื่องมือการตลาดที่สามารถช่วยลดอัตราดอกเบี้ยได้

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th


