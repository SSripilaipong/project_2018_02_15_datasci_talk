บัตรเครดิตในตลาดประเทศไทยตอนนี้มีมากกว่าร้อยใบ ซึ่งอาจทำให้หลายคนสับสนว่าจะเลือกบัตรเครดิตอย่างไรดี วันนี้ MoneyGuru จึงมาแนะนำ 4 กลยุทธ์ในการเลือกสมัครบัตรเครดิตที่เหมาะกับคุณ

1. อย่าไปสนใจสิทธิประโยชน์ในการลงทะเบียนให้มากนัก
บางครั้ง sign-up bonus ฟังดูดี แต่มักมาพร้อมเงื่อนไขซ่อนเร้นเสมอ เช่นว่าทางบริษัทอาจเสนอแต้มให้คุณ 10,000 แต้ม แต่จริงๆแล้วมีเงื่อนไขว่าคุณต้องใช้เงินหลายหมื่นบาทในช่วงเดือนแรกๆหลังสมัครบัตรจึงจะได้ อย่าลืมอ่านเงื่อนไขในใบปลิวให้ละเอียดจะได้ไม่พลาดอะไรไป
2. สิทธิประโยชน์ที่มากับบัตรเครดิตควรเหมาะกับไลฟ์สไตล์คุณ
เวลาเลือกบัตรเครดิตคุณควรย้อนกลับมาดูไลฟ์สไตล์ของตนเองด้วยว่าตนเองเหมาะกับบัตรแบบนั้นไหม เช่นบัตรคืนเงินค่าน้ำมันรถจะเหมาะกับคุณหากคุณขับรถไปทำงานหรือมีเรื่องต้องขับรถบ่อย หรือหาบัตรที่ได้ส่วนลดสูงในห้างดังที่คุณไปเดินประจำ หรืออาจจะบัตรท่องเที่ยวไทยที่ชวนคุณไปทำบุญ 9 วัดในราคาประหยัด การเลือกบัตรที่เหมาะกับตนเองจะช่วยให้คุณประหยัดเงินพร้อมทั้งพัฒนาไลฟ์สไตล์ได้มาก
3. ไม่มีค่าธรรมเนียมรายปี
มีบัตรเครดิตมากมายที่ไม่มีค่าธรรมเนียมรายปี ซึ่งคุณก็ควรเลือกใช้บัตรที่ทำให้คุณไม่ต้องเสียค่าธรรมเนียมตรงนี้ หรือคุณประสงค์ต้องการจะเลือกบัตรที่มีค่าธรรมเนียมแต่เหมาะกับไลฟ์สไตล์ของคุณจริงๆ ก็อาจลองโทรขอต่อรองลดหรือให้ยกเลิกค่าธรรมเนียมดูก็ได้
4. อย่าสมัครบัตรเครดิตบ่อยเกินไป
การเปิดบัตรเครดิตที่ถี่เกินไปส่งผลไม่ดีต่อเครดิตสกอร์ของคุณ และอาจเป็นการส่งสัญญาณไม่ดีว่าคุณกำลังต้องการวงเงินใช้จ่ายที่มากขึ้น หากคุณต้องการเปิดบัตรเครดิตสองใบในหนึ่งปี อย่าตัดสินใจเปิดบัตรพร้อมกัน ให้ทิ้งช่วงสักหกเดือนจะได้ไม่ดูน่าสงสัย

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th

