คุณเคยนั่งลุ้นหรือเปล่าว่าธนาคารจะอนุมัติบัตรเครดิตให้ไหม? คุณเคยรู้สึกหรือเปล่าว่าบัตรเครดิตใบอื่นเหมาะกับคุณมากกว่าและบัตรที่คุณถืออยู่ไม่ใช่บัตรที่ดีที่สุด? เพื่อไม่ให้เกิดเหตุการณ์แบบนี้ขึ้น ทาง MoneyGuru จึงขอเสนอเคล็ดลับ4ข้อที่ควรทำในการสมัครบัตรเครดิต

1. ระบุรายได้ตามความเป็นจริง
การระบุรายได้ให้ดูสูงเกินความเป็นจริงอาจทำให้มีโอกาสมากขึ้นที่ทางธนาคารจะอนุมัติบัตรเครดิต แต่การถือบัตรซึ่งมีเครดิตลิมิตเกินกว่าที่จะจ่ายไหวก็สามารถนำไปสู่หนี้สินเรื้อรัง และหากธนาคารตรวจสอบแล้วพบว่าไม่เป็นความจริง คุณก็มีโอกาสโดนปฏิเสธ ธนาคารได้คำนวณเครดิตลิมิตสำหรับผู้มีรายได้ระดับต่างกันมาโดยถี่ถ้วนแล้ว เพราะฉะนั้นการระบุรายได้ตามจริงจะทำให้คุณได้รับบัตรที่เหมาะสมกับฐานะของคุณที่สุด
2. ใช้เวลาคิดและไตร่ตรองให้เต็มที่
บัตรใบแรกที่คุณเจออาจไม่ใช่บัตรที่สามารถให้ผลประโยชน์แก่คุณได้เต็มที่เสมอไป ปกติแล้วคุณต้องใช้เวลาค่อยๆหาบัตรเครดิตที่มีโปรโมชั่นที่ดีที่สุดและเหมาะกับคุณที่สุด ซึ่งเว็บไซต์อย่าง MoneyGuru.co.th สามารถทำให้คุณประหยัดเวลา แทนที่จะเสียเวลาไปนั่งหาตามเว็บไซต์ธนาคารกว่าเกือบ10เว็บไซต์ คุณสามารถหาอ่านข้อมูลบัตรเครดิตได้จากหน้าเปรียบเทียบบัตรเครดิตของเราซึ่งมีการอัพเดตอย่างสม่ำเสมอ
3. เลือกบัตรที่เหมาะกับชีวิตคุณ
คุณควรถามตนเองให้ดีว่าไลฟ์สไตล์ของคุณเป็นแบบไหน หากคุณคาดหวังการได้เงินคืนจากการซื้อของในซุเปอร์มาร์เกตหรือการเติมน้ำมันก็ควรเลือกบัตรที่ได้รับ%เงินคืนสูง หากคุณเดินทางบ่อยก็ควรหาบัตรที่มีอัตราค่าธรรมเนียมโอนเงินระหว่างประเทศต่ำ
4. เจรจากับธนาคาร
คุณสามารถลองเจรจากับธนาคาร อย่าเพิ่งคิดว่าเป็นไปไม่ได้ เช่นคุณอาจลองขอให้ธนาคารส่งบัตรเครดิตให้ด้วยEMS หรืออาจขอเพิ่มเครดิตลิมิต และขอลดค่าธรรมเนียม ไม่มีอะไรเสียหายจากการเจรจา ถ้าได้ก็ดีสำหรับคุณ แต่ถ้าไม่ได้ก็ไม่เสียอะไร

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th

