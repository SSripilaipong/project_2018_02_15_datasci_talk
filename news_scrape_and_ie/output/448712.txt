
หนี้ครัวเรือนเป็นปัญหาซึ่งถูกพูดถึงกันมาหลายปี และมีอัตราสูงขึ้นเรื่อยๆ เป็นเพราะเราใช้จ่ายกันมากกว่ารายได้ที่ได้รับ สาเหตุที่หนี้ครัวเรือนพุ่งสูงขึ้นนั้นเนื่องมาจากการขอสินเชื่อต่างๆ เช่น สินเชื่อบ้าน สินเชื่อรถ สินเชื่อบุคคล บัตรเครดิต ฯลฯ ซึ่งการต้องผ่อนชำระสินเชื่อจำนวนมากก็เสี่ยงที่จะเกิดหนี้เสีย  อ้างอิงจากผลวิจับของศูนย์วิจัยกสิกร ระบุว่าหนี้ครัวเรือนในปี 2557 มีโอกาสพุ่งทะลุร้อยละ 80 ของจีดีพี ซึ่งจะส่งผลให้การบริโภคลดลงและทำให้เศรษฐกิจถดถอย อีกทั้งจากข้อมูลในปี 2555 ระบุว่าหนี้สินในครอบครัวคนไทยนั้นวัดเฉลี่ยเป็นครัวเรือนละ 159,492 บาท  หนี้ครัวเรือนที่เติบโตอย่างรวดเร็วนั้นสะท้อนถึงการใช้จ่ายและความเสี่ยงที่เพิ่มขึ้นของประชากรชาวไทย ยิ่งในสภาวะการเมืองที่เอาแน่เอานอนไม่ได้ ความเสี่ยงก็ยิ่งสูง วันนี้ MoneyGuru จึงมาให้คำแนะนำเกี่ยวกับการจัดการบริหารเงินในปีนี้
1. จัดทำแผนรายรับ – รายจ่าย ประจำปี
การทำบัญชีล่วงหน้าเพื่อคาดคะเนรายรับและรายจ่ายตั้งแต่ต้นปีจะช่วยให้เราทราบได้ว่าต้องใช้จ่ายกับเรื่องจำเป็นเรื่องใดบ้าง และจะต้องจ่ายเงินค่าอะไร เมื่อใด ซึ่งรวมถึงรายการผ่อนชำระสินเชื่อต่างๆ ดอกเบี้ยเงินกู้ ค่าเล่าเรียนลูก ค่าส่วนกลาง เบี้ยประกัน ค่าใช้จ่ายในชีวิตประจำวันต่างๆ และควรคำนวณเผื่อค่าใช้จ่ายในกรณีฉุกเฉินเช่น ค่ารักษาพยาบาล อีกด้วย โดยควรแยกเป็นเดือน เป็นจำนวน12เดือน และกรอกรายรับเทียบกับรายจ่าย
2. เตรียมเงินสำรอง
เงินสำรองส่วนนี้ควรเก็บไว้ใช้ในกรณีฉุกเฉินเท่านั้น เช่นเมื่อตกงาน เจ็บป่วย หรือมีเรื่องจำเป็น ซึ่งเงินสำรองมีความสำคัญอย่างมาก เช่นว่าหากคุณตกงานและไม่มีเงินสำรอง คุณก็จะไม่สามารถผ่อนจ่ายหนี้สินได้ อาจส่งผลให้ดอกเบี้ยสูงขึ้น บ้านหรือรถอาจโดนยึด เป็นต้น เงินสำรองควรเก็บไว้เพียงพอสำหรับกรณีเลวร้ายที่สุดซึ่งนั่นก็คือ 6 เดือน ซึ่งเงินจำนวนนี้ควรเก็บไว้ในที่ๆสามารถถอนออกมาใช้ได้ทันที เช่น บัญชีออมทรัพย์ หรือกองทุนตราสารหนี้แบบที่สามารถถอนได้รายวัน
3. ประกัน
การทำประกันช่วยลดความเสี่ยงในกรณีที่เกิดเรื่องไม่คาดฝัน การมีประกันนั้นจะช่วยให้เราไม่เสียเงินหรือไม่ต้องเสียเยอะเท่าที่ควรเวลาเกิดเหตุฉุกเฉิน เพราะฉะนั้นการทำไว้มักจะปลอดภัยกว่า ส่วนประกันที่จำเป็นหรือควรนำทั้นมีดังนี้-
ประกัน 5 ชนิดดังกล่าว 
 เป็นประกันที่ควรพิจารณาทำเอาไว้ เพื่อตัดความเสี่ยงที่อาจจะเกิดขึ้นในชีวิตประจำวัน
4. วางแผนลงทุน
การลงทุนมีด้วยกันหลากหลายรูปแบบ ตั้งแต่หุ้น จนถึงกองทุน ตราสารหนี้ บัญชีเงินฝาก ทอง ฯลฯ ซึ่งเราควรสำรวจตนเองดูว่าสามารถรับความเสี่ยงได้แค่ไหน และเลือกการลงทุนที่เหมาะสมกับตนเอง ซึ่งการลงทุนนั้นไม่จำเป็นต้องลงในรูปแบบผลิตภัณฑ์ทางการเงินเพียงอย่างเดียว แต่อาจลงทุนเปิดร้านหรือขายของก็ได้ ทั้งนี้ทั้งนั้นก็แล้วแต่ความชอบส่วนบุคคล แต่ก็ควรพึงระวังไว้ว่ายิ่งกำไรสูง ความเสี่ยงก็ยิ่งสูง แต่หากความเสี่ยงต่ำเกินไปเงินที่ได้ก็อาจไม่พอชดเชยค่าเงินเฟ้อเสียด้วยซ้ำ โดยเราสามารถเลือกได้ว่าจะบริหารพอร์ท (portfolio) ด้วยตนเอง หรือฝากให้มืออาชีพบริหาร ซึ่งตามธนาคารมักจะมีบริการเหล่านี้ให้ ซึ่งผู้บริหารพอร์ทมักจะเป็นมืออาชีพในการลงทุน
5. คำนวณเงินเก็บสำหรับวัยเกษียณ
คนเราจำเป็นต้องเริ่มเก็บเงินเอาไว้ใช้ในวัยที่ไม่สามารถทำงานได้แล้ว ซึ่งคนส่วนมากก็มักจำคำนวณผิดพลาด ไม่มีคำว่าเร็วไปสำหรับการเก็บเงินไว้ใช้ยามเกษียณ ซึ่งการคำนวณนั้นควรคิดถึงค่าเงินเฟ้อในอีกหลายปีข้างหน้า เช่นว่าปีนี้ค่าเงินเฟ้อสูงขึ้น3% ก็คำนวณเอาว่าหากเงินเฟ้อขึ้นด้วยอัตราคงที่เท่านี้ไปอีก10ปี ถึงเวลานั้นค่าใช้จ่ายรายเดือนจะอยู่ที่กี่บาท และคูณไปว่าหากคุณอยู่จนถึงอายุ80 หรือ 20 ปี หลังเกษียณ จะต้องมีเงินเท่าไหร่ถึงจะพออยู่ได้อย่างสะดวกสบาย และควรเตรียมเงินเผื่อเหตุการณ์ฉุกเฉินไว้เป็นค่ารักษาพยาบาลไว้สัก 30% ของเงินเก็บทั้งหมด อีกทางเลือกคือการลงทุนในกองทุนเพื่อการเกษียณ หรือลงทุนในรูปแบบประกันที่จะได้รับเงินคืน ก็เป็นได้
6. สำรวจทรัพย์สิน
การสำรวจสถานะทางการเงินปัจจุบันเป็นเรื่องสำคัญจะได้รู้ว่ามีเงินอยู่เท่าใดแล้ว ลองสำรวจดูสินทรัพย์ต่างๆ ทั้งในรูปแบบของเครื่องประดับ ที่ดิน ทอง เงินสด ของสะสม ที่ดิน กองทุน หุ้น ตราสารหนี้ ฯลฯ เพื่อประเมินมูลค่าสินทรัพย์ทั้งหมดที่มี
7. พินัยกรรม
ไม่เร็วเกินไปที่จะทำพินัยกรรม และควรเขียนใหม่เป็นประจำทุกปี เพราะไม่มีใครรู้ว่าจะเกิดอะไรขึ้นในวันพรุ่งนี้ และเพื่อไม่ให้คนที่อยู่ด้านหลังต้องลำบาก

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th

