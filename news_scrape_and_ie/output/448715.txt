เคยหรือเปล่าที่พอเริ่มต้นเดือนใหม่ทีไรบิลบัตรเครดิตก็เวียนกลับมาให้ปวดหัวได้ทุกที ยิ่งถ้าตัวเลขในบิลเยอะกว่าที่สามารถชำระได้ครบภายเดือนเดียวก็ยิ่งชวนปวดหัวกว่าเก่า วันนี้ MoneyGuru จึงนำเคล็ดข้อห้าม 7 ข้อ ที่ลูกค้าบัตรเครดิตทุกคนไม่ควรปฏิบัติ เพื่อป้องกันไม่ให้เป็นหนี้บัตรเครดิตเรื้อรัง

1. ห้ามใช้บัตรเครดิตชำระค่าใช้จ่ายในชีวิตประจำวัน
การใช้บัตรเครดิตซื้อของใช้ในชีวิตประจำวันนั้นไม่ใช่เรื่องผิด แต่การใช้บัตรเครดิตบ่อยเกินไปอาจทำให้คุณเผลอใช้เงินเกินรายได้ในแต่ละเดือน ให้ใช้เงินสดหรือบัตรเดบิตแทนอาจเป็นทางเลือกที่ดีกว่าเพราะคุณจะมีความระมัดระวังมากกว่า
2. ห้ามใช้บัตรเครดิตกดเงินสดล่วงหน้า
การใช้บัตรเครดิตกดเงินสดผ่านATMควรเก็บไว้ใช้ในกรณีฉุกเฉินเท่านั้น เพราะเงินที่กู้ยืมผ่านบัตรเครดิตมีดอกเบี้ยสูง แถมบางธนาคารเริ่มคิดดอกเบี้ยตั้งแต่วันที่กดใช้ อีกทั้งคุณยังต้องจ่ายค่าธรรมเนียมการทำธุรกรรมอีกต่างหาก
3. ห้ามใช้บัตรเครดิตในเดือนที่มีรายได้ต่ำ
ในเดือนไหนที่คุณมีรายได้ต่ำกว่าปกติหรือขาดรายได้ จำไว้ว่าพยายามอย่าใช้บัตรเครดิตโดยไม่จำเป็น เพราะถ้าคุณชำระหนี้สาย ดอกเบี้ยที่ต้องเสียเพิ่มก็สูง แถมยังโดนบวกค่าภาษีเข้าไปอีกด้วย
4. ห้ามใช้บัตรเครดิตเมื่อเดินทางไปต่างประเทศ
เมื่อคุณรูดบัตรเครดิตในต่างแดน ผู้ออกบัตรจะคิดเงินเพิ่มจากการโอนเงินสกุลต่างประเทศ และอย่าลืมว่าอัตราแลกเปลี่ยนนั้นไม่แน่นอน ซึ่งปกติแล้วบัตรเครดิตจะมีอัตราแลกเปลี่ยนที่แพงกว่าการเอาเงินสดไปแลก
5. อย่าใช้บัตรเครดิตเพื่อสะสมแต้มเท่านั้น
ในการดึงดูดลูกค้า บริษัทบัตรเครดิตมักจะออกโปรโมชั่นและเสนอแต้มสะสมแลกรางวัลเมื่อใช้งานบัตรเครดิต การใช้บัตรแค่เพราะต้องการสะสมแต้มเป็นภัยต่อสถานะทางการเงิน คุณได้แต้มเยอะแต่คุณก็ต้องจ่ายหนัก ซึ่งบางทีก็อาจเป็นการใช้จ่ายที่ไม่จำเป็นด้วยซ้ำ
6. อย่าใช้บัตรเครดิตเมื่อซื้อของในเว็บไซต์ที่ไม่น่าเชื่อถือ
ออนไลน์ชอปปิ้งเป็นเทรนด์ที่กำลังมาแรงเพราะทั้งสะดวกและรวดเร็ว แต่คุณก็ต้องระวังอย่าใช้บัตรเครดิตในเว็บไซต์ที่ไม่ปลอดภัยหรือไม่ได้รับการรองรับ คุณควรตรวจสอบให้ถี่ถ้วนเสมอว่าเว็บไซต์นั้นเชื่อถือได้ไหมก่อนจะตัดสินใจจ่ายเงิน
7. หยุดใช้เมื่อคุณใช้บัตรเครดิตเกินวงเงิน
คุณควรหยุดใช้บัตรเครดิตเมื่อใกล้ถึงวงเงินจำกัด ไม่อย่างนั้นการใช้บัตรเครดิตจนเต็มวงเงินก็จะกระทบต่อเครดิตสกอร์ของคุณที่เครติดบูโร ซึ่งนับเป็นผลเสียต่อประวัติทางการเงิน

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th





