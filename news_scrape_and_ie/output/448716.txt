บัตรเครดิตเป็นสิ่งที่ขาดไม่ได้ในชีวิตประจำวัน แต่บางทีการใช้มากเกินไปก็สามารถทำให้คุณจมกับหนี้สินได้เช่นกัน บัตรเครดิตเป็นที่นิยมขึ้นมาเพราะทำให้คุณไม่ต้องพกเงินสดเยอะๆ และลดความเสี่ยง แต่ในขณะเดียวกันการใช้แบบไม่รู้จักหักห้ามใจก็เพิ่มความเสี่ยงในการเป็นหนี้ ถึงแม้ว่าบัตรจะเพิ่มความสะดวกในการจับจ่ายใช้สอยได้อย่างง่ายดายก็ตาม

ถ้าคุณเริ่มมีพฤติกรรมดังต่อไปนี้ บอกตนเองได้เลยว่าควรเริ่มลดการใช้งานบัตรเครดิต เพราะคุณอาจจะเสพติดแล้วก็เป็นได้
1. คุณเริ่มเอาใบแจ้งหนี้บัตรเครดิตไปซ่อนไม่ให้คนที่บ้านเห็น
หากคุณเริ่มใช้บัตรเยอะจนต้องซ่อนบิลบัตรเครดิตจากสายตาของคนในครอบครัว ควรพึงระวังไว้ว่าคุณเริ่มใช้เงินเยอะเกินไปแล้ว และคุณก็รู้ตัวเสียด้วยว่าใช้เงินเยอะเกินไป ไม่อย่างนั้นก็คงไม่รู้สึกว่าต้องปิดบังหรอก
2. คุณใช้บัตรจนเต็มวงเงิน
ในกรณีที่บัตรเต็มวงเงินเพราะคุณต้องใช้เงินจำนวนมากอย่างกะทันหัน จึงจำใจต้องจ่ายเงินผ่านบัตร คุณก็ยังไม่ต้องห่วงเรื่องการเสพติดบัตรเครดิต แต่ถ้าหากในกรณีที่คุณใช้จ่ายผ่านบัตรจนเป็นนิสัย และใช้จนเต็มวงเงินบ่อยๆเช่นเดือนเว้นเดือน คุณควรเริ่มพิจารณาตนเองได้แล้วว่าคุณกำลังใช้จ่ายเงินเกินตัว
3. รู้สึกกระวนกระวายหากไม่สามารถใช้บัตรเครดิต
การที่คุณเป็นกังวล จิตใจกระวนกระวายเมื่อไม่สามารถใช้บัตรเครดิต ก็เป็นอีกสัญญาณสำคัญ การที่คุณเกิดอาการเช่นนี้เพราะคุณพึ่งพาบัตรเครดิตในการจับจ่ายใช้สอยมากเกินไป นั่นอาจหมายความว่าคุณมีเงินสดไม่เพียงพอที่จะใช้ซื้อสินค้าต่างๆโดยไม่ต้องผ่านบัตร หากเป็นเช่นนี้คุณควรต้องพึงเตือนสติตนเองว่ากำลังมีปัญหาในการบริหารการเงิน
4. คุณยื่นขออนุมัติบัตรใบใหม่ทั้งที่ยังติดหนี้
หากคุณยื่นขออนุมัติบัตรใบใหม่ทั้งที่ใช้บัตรใบเก่าจนเต็มวงเงิน คุณต้องรู้ตัวได้แล้วว่าตนเองกำลังมีปัญหา เพราะคนส่วนมากจะเริ่มระมัดระวังหากตนเองใช้บัตรจนเต็มวงเงินหรือไม่สามารถจ่ายหนี้บัตรได้ภายในระยะเวลาที่กำหนด ไม่ใช่เปิดบัตรใบใหม่
5. คุณต้องกู้ยืมเงินมาใช้หนี้บัตรเครดิต
เมื่อใดก็ตามที่ถึงขั้นต้องกู้ยืมเงินมาใช้หนี้ คุณควรลดการใช้บัตรอย่างเร่งด่วนเพราะนี่เป็นสัญญาณอันตรายขั้นสุดท้าย
1. ซื่อสัตย์ต่อตนเองและคนรอบข้าง
เริ่มปรึกษาครอบครัวได้แล้วว่าคุณมีปัญหาการใช้เงินเกินตัว และขอความช่วยเหลือให้ทุกคนช่วยตักเตือนคุณเพื่อให้รู้สึกว่ายังมีคนที่พร้อมจะช่วยเหลือและแบ่งเบาภาระ
2. หยุดใช้บัตรชั่วคราว
จนกว่าจะเลิกนิสัยการใช้เงินเกินตัว จนกว่าจะใช้หนี้ครบ หยุดใช้บัตรเครดิตก่อนที่จะเป็นหนี้ไปมากกว่านี้
3. ปรึกษาผู้เชี่ยวชาญ
ในที่นี้อาจจะป็นผู้เชี่ยวชาญด้านการเงินหรือจิตแพทย์ เพื่อกลับมาจัดระเบียบการเงินของคุณให้เข้าที่เข้าทาง

สนับสนุนเนื้อหาโดย 
หากมีปัญหาด้านการเงิน การลงทุน ปรึกษาเราได้ที่  info@moneyguru.co.th  หรือ  www.moneyguru.co.th

