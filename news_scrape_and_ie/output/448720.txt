คาดว่า ป่านนี้ หลายๆคนคงจะได้รับโบนัส กันไปแล้ว บางคนอาจจะใช้ทันที (จนหมดเกลี้ยงงงงง) 
บางคนอาจจะยังคิดๆอยู่ว่าจะทำอะไรดี 
(โบนัสจะได้ไม่ได้ จะมากหรือน้อย แล้วแต่นโยบายบริษัทแต่ละที่นะครับซึ่งไม่เหมือนกัน)
K-Expert  มีข้อแนะนำง่ายๆสำหรับการใช้โบนัสครับ 
1.       เคลียร์เงินกู้ ดอกเบี้ยสูงก่อน ซึ่งส่วนใหญ่จะเป็น เงินกู้ส่วนตัว (personal loan) เงินค้างบัตรเครดิต (credit card loan) กู้นอกระบบ ซึ่งเงินส่วนนี้อันตรายมาก เผลอๆพอกพูนไม่รู้ตัว
2.       ถ้ามีการกู้รถกู้บ้าน และกู้รถ ที่เขา (หมายถึง ธนาคารน่ะแหละ) ยอมให้เรา “โปะ” เพื่อให้ยอดเงินต้นลดลง ก็น่าสนใจนะครับ (ดอกเบี้ยจะได้ลดลงไงครับ แต่เรื่องนี้ต้องปรึกษาธนาคารก่อนนะครับ)
3.       ถ้าพอมีเหลือก็ เก็บเงินออมไว้บ้าง โดยเฉพาะสำหรับคนที่มีครอบครัวแล้ว
4.       สุดท้าย ก็ปรนเปรอตนเองซะบ้าง หลักการง่ายๆคือ นำ 15% มาใช้ซื้อของที่ต้องการ หรือใช้เที่ยวหาแรงบันดาลใจ ซึ่งควรจะเป็นสิ่งที่คุณภูมิใจ และทำให้คุณได้รับกำลังใจในการสู้งานต่อไป (เพื่อโบนัสก้อนต่อไปครับ 🙂
หลักการนี้ยังเป็นหลักการบริหารเงินที่คุณสามารถนำไปใช้กับลาภลอยทั่วๆไปได้ด้วยล่ะครับ เช่น ถูกรางวัลฉลาก ถูกรางวัลล็อตเตอรี่ ได้อั่งเปาก้อนโตๆ (ขอให้รวยๆนะครับ)
