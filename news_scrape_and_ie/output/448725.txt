ลดหย่อนได้เท่าไหร่   
การซื้อ LTF สามารถซื้อในมูลค่าไม่เกิน 15% ของรายได้หรือไม่เกิน 5 แสนบาท ครับ (ถ้าซื้อเกินก็ได้ แต่มูลค่าที่เกินไม่สามารถนำมาเป็นสิทธิลดหย่อนภาษีได้ครับ)
ซื้อช่วงไหนดี 
โดยปกติ ทุกผู้ทุกคนจะวิ่งหาซื้อ LTF เอาตอนเดือน พฤศจิกายน และเดือนธันวาคม เนื่องจากไฟลนก้น จะต้องหาอะไรซักอย่างมาลดหย่อนภาษี (ซึ่งเราก็มักจะคิดถึงเรื่องภาษีเอาตอนปลายปีจริงๆ) และจะอ้างว่าใกล้ปลายปี จึงมองเห็นภาพรวมว่าตัวเราจะเสียภาษีเท่าไหร่ 
ทั้งๆที่จริงๆแล้ว เราก็รู้เงินเดือนและรายจ่ายของเรารายเดือนอยู่แล้ว สรุปว่า เราน่ะ เห็นอนาคตอยู่แล้วล่ะว่าจะเสียภาษีเท่าไหร่ 
ดังนั้น หลักการของนักเล่นหุ้นจะรู้ดีว่า ช่วงปลายปี เป็นช่วงของการกระหน่ำซื้อขายที่ทำให้ราคาหุ้นสูงขึ้น (สถิติของ ตลาดหลักทรัพย์ก็ยืนยันว่า เป็นเรื่องจริง) ดังนั้น ถ้าเราซื้อ LTF ก่อน เช่น ซื้อทุกๆไตรมาส เราจะได้ราคา LTF ที่ราคาต่ำกว่า (หรือ พูดง่ายๆคือ เงินเท่าเดิม ซื้อได้จำนวนหุ้นมากกว่าครับ)
มีเงินเท่าไหร่ ถึงควรซื้อ LTF 
ประเด็นนี้ ตอบง่าย ทำยากนะครับ ก็คือ ต้องมีเงินเย็น และต้องรู้ว่าเราจะโดนหักภาษีเท่าไหร่ 
ถ้าโดนหักภาษีเยอะ สู้เอามาซื้อ LTF ไว้ให้ผลิดอกออกผลอีกห้าปีได้คืน (ได้เยอะกว่าเดิม) ดีกว่า 
แต่ถ้าหักส่วนตัว ดอกเบี้ยบ้านไปแล้ว ไม่ค่อยเหลือเป็นภาษีอยู่แล้ว เงินเย็นก็ไม่ค่อยปี ก็ไม่จำเป็นหรอกครับ
เริ่มต้นซื้อ LTF อย่างไร 
เอาง่ายๆก็คือ รู้จำนวนเงินที่เราอยากจะซื้อ แล้วก็ค้นหา Google ก็ได้ครับเรื่องผลตอบแทน LTF ของธนาคารต่างๆ (ซึ่งรวมๆแล้วก็ไม่ต่างกันมากหรอกครับ อยู่ที่เรามากกว่าว่าจะเลือกแบบเสี่ยงมาก เสี่ยงน้อย) โดยส่วนใหญ่ แต่ละธนาคารจะมีหน่วยงนดูแล LTF ต่างหากที่พร้อมจะให้คำปรึกษาด้านนี้โดยเฉพาะ ไม่ซื้อไม่เป็นไร มาคุยมาถามก่อนได้ 
(รวมทั้ง กสิกรไทย ต้นสังกัดของ K-Expert ด้วยนะจ๊ะ มาถามไถ่กันได้)
อ้างอิง มัลลิกา ศุภธรรมวิทย์, ครบเครื่องเรื่อง LTF, https://k-expertmember.askkbank.com/Article/Pages/A3_023.aspx
