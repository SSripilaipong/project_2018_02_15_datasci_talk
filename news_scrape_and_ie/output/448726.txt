LTF ยาวนานขนาดไหน 
ตามที่แปลว่า “ระยะยาว” ก็เพราะว่า การใช้เงิน (ของคุณนั่นแหละ) รวมๆกันลงทุนเนี่ย มูลค่าทุน (ที่ เรียกว่า พอร์ท หรือ portfolio) บางทีต้องอยู่ในกองทุนซักระยะหนึ่งถึงจะเห็นผลกำไร(และหากจะซื้อปุ๊ปขายปั๊ป ได้เงินแบบฉาบฉวยเนี่ย ภาษาการเงินก็ไม่เรียกว่า “การลงทุน” นะครับ) 
โดยที่หลักเกณฑ์ ลดหย่อนภาษี กำหนดไว้อย่างต่ำ ถือไว้ 5 ปีปฏิทิน คำว่า 5 ปีปฏิทิน หมายถึง วันซื้อ กับวันขายให้ห่างกัน 5 ปีก็พอ เช่น ซื้อ LTF เดือนธันวาคม ปีนี้  2555 แล้วขาย ในเดือน มกราคม 2560 รวมระยะเวลา 3 ปีสองเดือนเอง แต่ถือว่า ครบ 5 ปีปฏิทินแล้ว
LTF ต่างกับเล่นหุ้นยังไง 
เอาง่ายๆนะครับ  มันคือ การฝาก “คนอื่น” เล่นหุ้นแทนเราครับ  (ที่น่าเชื่อถือนะ เพราะเขาคือ สถาบันการเงินน่ะ) และมีวัตถุประสงค์เพื่อให้เราได้ใช้เงินออมไปลงทุน จึงลดหย่อนภาษีได้ ในขณะที่ ถ้าเราเล่นหุ้นเองลดหย่อนภาษีไม่ได้ครับ
อีกเรื่องหนึ่งคือ  ความเสี่ยงของ LTF จะมีค่าความเสี่ยงต่างๆที่ทางธนาคารจะจัดแพ็คให้เราเลือกซื้อตามความต้องการของเรา  โดยหลักการทั่วไปคือ เสี่ยงสูง ผลตอบแทนสูง แต่ถ้าเราเล่นหุ้นเองก็ความเสี่ยงตามตัวเราเลยจะ ติดดอย เป็นแมงเม่า หรือ จับเสือมือเปล่าก็ว่ากันไป 
และก็ตามเรื่องแรก คือ ระยะเวลา การซื้อ  LTF จะมีระยะเวลาซึ่งไม่สามารถถอนเงินดังกล่าวจนกว่าจะครบกำหนด  ต้องเป็นเงินเย็น นะจ๊ะ (แต่อาจจะมีปันผล ตามแต่นโยบายกองทุน)
LTF เป็นการลงทุนหุ้นประเภทไหนบ้าง 
 LTF  ต่างแพ็กเกจกันก็จะ ลงทุนในหุ้นประเภทของ “ความเสี่ยง” ต่างๆกัน 
เช่น หุ้นที่ความเสี่ยงต่ำมากคือ กลุ่มพลังงาน (ส่วนใหญ่มีรัฐบาลสนับสนุนอยู่แล้ว) หุ้นที่มีความเสี่ยงสูง ก็เป็นหุ้นธุรกิจเอกชนเป็นต้น
อ้างอิง ภาดร สุขสวัสดิ์, ลดภาษีง่ายๆ ด้วย LTF : ตอนที่ 1, https://k-expertmember.askkbank.com/Article/Pages/A3_025.aspx 
ภาดร สุขสวัสดิ์, ลดภาษีง่ายๆ ด้วย LTF : ตอนที่ 2, https://k-expertmember.askkbank.com/Article/Pages/A3_027.aspx

