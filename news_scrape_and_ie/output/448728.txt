
ตอบคำถามหลายท่านที่ comment มานะครับ
1. ยังไม่มีเงินเก็บด้วยซ้ำ จะเอาเงินที่ไหนไปทำประกันชีวิตล่ะ?
ตอบ ให้มองเรื่องประกันเป็นเรื่อง “ความคุ้มครอง” แล้วกันครับ ซึ่งมันสำคัญน้อยกว่า เรื่อง “ปากท้อง” อย่างแน่นอน ดังนั้น ให้มองไปในอนาคตไว้ก่อนครับ ตอนนี้ ให้รู้และทำความเข้าใจกับเรื่องนี้ไว้ก่อน ประดับความรู้ครับ
2. ตอนประกันชีวิต ก็โฆษณากันเสียหรู แต่พอเกิดเหตุจริงๆ ก็ไม่ได้อะไรเลย ที่เขาเล่าๆกันมา ไม่น่าทำประกันชีวิตเลย?
ตอบ ตามที่ผมสรุปไว้ด้านบน ผมก็เป็นคนหนึ่งที่รำคาญกับ โทรศัพท์ขายประกันเช่นกันล่ะครับ ดังนั้น เข้าใจดีเลย ประสบการณ์ที่ดี และไม่ดีสำหรับประกันชีวิต ประกันสุขภาพ ก็เคยเจอมา จึงแนะนำว่า
– ถามเพื่อนก็ได้ว่า ประกันชีวิต ยี่ห้อไหน ดีไม่ดี อย่างไร
– ศึกษากรมธรรม์ให้ดี ครับ โดยเฉพาะการเสียชีวิต และทุพพลภาพ ซึ่งผมยอมรับว่า บางรายเล่นแง่มากมาย เช่น ถ้าตายด้วยอุบัติเหตุและฆาตกรรม ไม่รวม หรือ ตายด้วยโรคร้าย (เช่น มะเร็ง) ไม่รวม (สรุปว่า ต้องแก่ตายเท่านั้นหรือ?) ก็ควรจะต้องดูว่า เขารวมกรณีอะไรบ้าง ควรจะรวมหลายๆกรณีที่เรามองว่า เราได้ประโยชน์ ครอบคลุมไว้แล้วครับ
บางที เขาแยกโรคร้าย เป็นทางพันธุกรรม (เช่น มะเร็งเลือด) และจากพฤติกรรม (เช่น มะเร็งปอด เอดส์) ดังนั้น แม้กระทั่งคำว่าโรคร้ายก็มีหลายกรณีอีก
ต้องได้ประกันที่เชื่อใจได้ เครดิตดีครับ
ข้อเสียของ การประกันในประเทศไทย ที่ต่างจากต่างประเทศคือ การทำประกันชีวิต จะมีทนาย(ฝ่ายเราจ้างมา) มาคอยดูผลประโยชน์ให้ ซึงฝรั่งส่วนใหญ่เขาก็ไม่รู้เรื่องกฎหมาย และกรมธรรม์เลย ก็ให้จ้างทนายมาดูแลครอบครัวให้ ส่วนประเทศไทยไม่ค่อยมีกรณีนี้เลยต้องดูแลตนเองครับ

