

ความต้องการซื้อรถ 
1.    การเดินทางสะดวกหรือไม่ ถ้าปกติ เดินทางรถไฟฟ้าอยู่แล้วก็สะดวกดี แต่ถ้าบ้านเราไม่มีรถเมล์ รถไฟฟ้าผ่าน เดินกลับบ้านผ่านทางเปลี่ยว ก็ควรมีรถดีกว่า 
2.    คนร่วมทาง บางคนเดินทางรถเดียวหรือกับแฟน (กับกิ๊ก?) อยู่ในตัวเมือง ซื้อรถคันเล็กๆก็พอ บางคนเดินทางกับครอบครัวใหญ่ คงต้องเป็นรถแนวครอบครัว SUV 
3.    การทำงาน หลายคนมีหน้าที่การงานที่ต้องเดินทางบ่อย สะดวกกว่าการตระเวนเรียกแท็กซี่ หรือเดินทางไกลค้างต่างที่บ่อยๆ การมีอุปกรณ์ของใช้ติดรถ ย่อมดีกว่าการหิ้วของพะรุงพะรัง 
4.    สมฐานะ แน่นอนล่ะ สำหรับบ้านเรา ใครมีรถก็นับหน้าถือตากัน ดังนั้น คนที่มีฐานะ หรือมีความก้าวหน้าหน้าที่การงานก็จะซื้อไว้ประดับบารมี(บ้าง) แต่ถ้าแค่ไว้อวดเพื่อน อวดสาว ละก็ รับไม่ได้ครับ คิดหนักๆหน่อย 
ถ้าเช็คแล้วว่าคุณมีความต้องการจริงๆ


มาเช็คความพร้อมกันหน่อย…
1.    คุณรู้เรื่องรถดีพอหรือเปล่า
a.    คุณรู้ใช่มั้ยว่า รถส่วนใหญ่ ราคา 500,000 – 1,500,000 บาท (ไม่นับ ซุปเปอร์คาร์รถหรู) 
b.    คุณรู้ใช่มั้ยว่า รถรุ่นไหน ยี่ห้อไหน ขายต่อมือสองได้ราคาดี ศูนย์ซ่อมถูกแพงอย่างไร 
c.    คุณรู้ใช่มั้ยว่า DMax, Fiesta, Civic, Camry, Fortuner ต่างอย่างไร (ไม่ได้ค่าโฆษณานะครับ ยกตัวอย่างคละยี่ห้อให้ชัดๆเท่านั้น) 
d.    คุณรู้ใช่มั้ยว่า รถรุ่นไหนใช้น้ำมันอะไร เบนซิล ดีเซล แก็สโซฮอล์ หรืออื่นๆ และราคาน้ำมันถูกแพงเท่าไหร่ 
e.    สุดท้าย คุณต้องรู้ด้วยนะว่า รถประหยัดน้ำมัน ช่วยสิ่งแวดล้อม เป็นอย่างไร



2.    รู้เรื่องการผ่อนรถ 
การผ่อนรถ ถือว่าเป็นภาระหนีสินระยะปานกลาง (3-5 ปี) หลักการง่ายๆก็คือ 
a.    เงินดาวน์ไม่ควรต่ำกว่า 20% 
b.    เงินผ่อนรายเดือนไม่ควรมากกว่า 40% ของรายได้หรือเงินเดือน (ต้องพิจารณารายจ่ายอื่นๆด้วยนะครับ ว่าไหวหรือเปล่า) 
c.    พนักงานราชการ บางครั้งจะมีโปรโมชั่นดอกเบี้ยต่ำกว่าปกติ (ต้องคอยเช็คเองนะครับ) 
d.    นโยบายรถคันแรก สิ้นสุดภายใน ธ.ค. 2555 นี้ (ต้องเป็นรถใหม่ป้ายแดง ผลิตในประเทศ ไม่เกิน 1,500 CC ราคารถไม่เกิน  1 ล้านบาท และต้องไม่เคยซื้อรถมาก่อน)


3.    มีใบขับขี่ (มีเนอะ? เล่นมุกน่ะครับ อิๆ)
ผ่อนรถ: ดาวน์น้อยผ่อนนาน ดีกว่า จริงดิ? 
การดาวน์น้อยผ่อนนาน มีข้อดีที่ทำให้ภาระใช้จ่ายแต่ละเดือน ไม่หนักหนาสาหัสเกินไป แต่ด้วยระยะผ่อนนาน เมื่อคำนวณออกมาแล้ว คุณจ่ายดอกเบี้ยให้ธนาคารเยอะกว่า (ถ้าแนะนำก็แนะนำให้ดาวน์พอดีๆ ผ่อนไม่นานเกินไป ถ้าเรามีกำลังจ่ายพอนะครับ)


ผ่อนรถ: โปะหนี้รถ จบเร็วๆดีมั้ย 
การจบภาระหนี้สินให้เร็วขึ้น ถ้าคุณมีเงินก้อนใหญ่พอ (เช่น ได้โบนัสมา) แต่ช่วงหลัง ข้อกำหนดการผ่อนรถกับธนาคารส่วนใหญ่ จะห้ามกลบหนี้ให้จบก่อน 3 หรือ ห้ามจบก่อน 5 ปี (ไม่เช่นนั้น สถาบันการเงินจะไม่ได้ผลประโยชน์อะไร) ต้องรับทราบข้อกำหนดนี้เสียก่อน 
ต่อมาก็คือ การโปะหนี้เร็วๆ บางแห่งจะช่วยลดอัตราดอกเบี้ยให้ซึ่งเป็นผลประโยชน์กับเราด้วย (กึ่งๆ refinance ครับ) ต้องต่อรองธนาคารถามถึงส่วนนี้ดู
สุดท้ายคือ ถ้าคุณมีภาระหนี้บ้าน และหนี้รถ ผมแนะนำว่า หนี้บ้านทิ้งไว้ก่อนยังลดภาษีดอกเบี้ยกู้เพื่อที่อยู่อาศัยได้ครับ แต่ดอกเบี้ยกู้ซื้อรถลดภาษีไม่ได้
อ้อ สุดท้าย หาที่จอดรถดีๆ แล้วก็เครื่องกันขโมยดีๆด้วยนะครับ เดี๋ยวนี้โจรชุกชุม


ขอบคุณที่มาของข้อมูล  http://k-expert.askkbank.com/Article/Pages/A1_035.aspx
