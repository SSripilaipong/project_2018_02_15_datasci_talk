ทำไมบางคนซื้อบ้านแล้วกลายเป็นทาสเงินกู้


ทุกคนซื้อบ้าน ก็เพราะอยากให้มีที่พักพิงที่อบอุ่นกับครอบครัว แต่หากไม่ได้คิดให้ดีว่า การจะซื้อบ้าน ไม่ได้จ่ายแค่ราคาบ้าน 
 และไม่ได้ต้องจ่ายแค่เงินผ่อน (รวมดอก) รายเดือนนะครับ ยังมีค่าจ่ายอีกมากมาย ลืมเสียสนิทเลย สุดท้ายกลายเป็นทาสเงินกู้ จับต้นชนปลายไม่ถูกเลย 
 กฏที่ 1 เงินผ่อน แ ต่ พอเพียง  “ไม่เกิน 40 % “ 
โดยส่วนใหญ่ธนาคารปล่อยกู้ด้วยเงินผ่อนไม่เกิน 40% ของเงินเดือนอยู่แล้วล่ะครับ แต่ก็ต้องมองตัวเราด้วยว่ามีค่าใช้จ่ายอื่นๆที่ทำให้ 40% เป็นเรื่องที่ เบๆ หรือ ผืนทำและเงินต้น (เงินดาวน์) ที่ ใช้จ่ายไปกับการซื้อบ้าน ก็อย่าลืมรวมค่าเฟอร์นิเจอร์ไปด้วยล่ะ (ถ้าโครงการฯ เขาไม่ได้แถมให้)


กฏที่ 2 คำนวณค่าเดินทางด้วย 
เลือกบ้านทั้งที มีทางเลือกง่ายๆคือ บ้านในเมืองราคาแพง กับบ้านชานเมืองราคาถูก (แถมได้บ้านหลังใหญ่กว่าด้วย) ในราคาเท่าๆกัน หลายคนลืม ค่าเดินทางไปหรือเปล่าครับ บ้านที่ไกลออกมาจากตัวเมือง อาจจะทำให้คุณมีค่าเดินทาง ค่าน้ำมัน ค่าแท๊กซี่มากกว่าเดิม

กฏที่ 3 ค่าใช้จ่าย กองกลาง จิปาถะ 
ตรงนี้ ต้องละเอียดกันเองล่ะครับ เพราะโครงการฯ หรือส่วนกลางบางแห่ง มีเก็บค่าบำรุงส่วนกลางด้วย บางที่การต่อท่อประปาน้ำใช้ไม่ดี เลยต้องไปซื้อน้ำดื่มมาเอง บางแห่งไม่มีแหล่งของกิน ตลาดใกล้ๆเลย ต้องขับรถออกไปซื้อ นี่ยังไม่รวมถึงความปลอดภัย ที่บางแห่งเราต้องมานั่งกังวลติดอุปกรณ์กันขโมยต่างๆ เอง เพราะโจรชุกชุม หน้าปากซอยมีผับบาร์ด้วย กลับบ้านก็ระแวง กลางคืนมีเสียงรบกวนอีก


สรุปว่า บ้านควรจะเป็นที่อบอุ่นที่เราได้พักอย่างสบายใจ ซื้อบ้านทั้งที เมื่อเราได้คำนวณรอบคอบแล้ว รายจ่ายเงินผ่อนในการซื้อวิมานหลังย่อมๆ จะไม่ก่อเกิดปัญหาภายหลัง ไม่ทำให้เรากลายเป็นทาสเงินกู้ต้องหาเงินมากลบดอกเบี้ยครับ ซึ่งถ้าไม่รอบคอบละก็ บ้านใหญ่แค่ไหนก็นอนไม่หลับ จริงมั้ยครับ 
นาย K-Expert


