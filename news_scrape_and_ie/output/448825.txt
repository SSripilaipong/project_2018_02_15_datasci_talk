กระทรวงพลังงาน แจงราคาน้ำมันไม่สามารถลดลงได้อีก เหตุปัจจุบันราคาเอทานอลยังคงราคาที่สูง
วันนี้(15 มิ.ย. 58) นายณรงค์ชัย อัครเศรณี รัฐมนตรีว่าการกระทรวงพลังงาน ชี้แจงหลังจากที่ นายเกียรติ สิทธีอมร รองหัวหน้าพรรคประชาธิปัตย์ (ปปช.) กล่าวกรณีราคาพลังงานไทยสูงกว่าที่ควรจะเป็น
นายณรงค์ กล่าวว่า ในการที่ปรับลด-ขึ้น ราคาพลังงานนั้น ส่วนหนึ่งต้องคำนึงถึงราคาเอทานอลที่นำมาผสมกับแก๊สโซฮอล์ด้วย เนื่องจากปัจจุบันราคาเอทานอลยังราคาสูงอยู่ จึงไม่สามารถที่จะปรับราคาน้ำมันให้ถูกลงไปกว่านี้ได้ ก่อนหน้าที่โครงสร้างราคาพลังงานเดิมก็มีปัญหาเรื้อรังอยู่ก่อนแล้ว
โครงสร้างพลังงานที่บิดเบือน ทำให้เกิดหนี้สินกว่า 6,000 ล้านบาท เนื่องมาจากการอุดหนุนราคาเชื้อเพลิงและประชาชนใช้พลังงานอย่างไม่มีประสิทธิภาพ รัฐบาลจึงต้องลดการบิดเบือน การใช้พลังงานใหม่และปรับรูปแบบการคำนวณต้นทุนก๊าซหุงต้ม (แอลพีจี) ปรับอัตราการจัดเก็บภาษีสรรพสามิต และปรับอัตราการเก็บเงินเข้ากองทุนน้ำมันเชื้อเพลิง
ทั้งนี้ หลังจากที่มีการปรับโครงสร้างราคาพลังงานส่งผลให้ราคาน้ำมันกลับมามีรายได้ที่เป็นบวกเกือบ 4 หมื่นล้านบาท และภาษีสรรพสามิตเพิ่มขึ้นราว 8 หมื่นล้านบาท/ปี พร้อมกันนี้ยังช่วยให้ประเทศประหยัดเดือนละ 1 พันล้านบาท และปรับลดค่าเอฟทีครั้งใหญ่สุดในรอบ 14 ปีอีกด้วย

MThai News
