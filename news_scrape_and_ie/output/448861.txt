พล.อ. ประยุทธ์  เผยรัฐบาลเตรียมเสนอจัดหา ที่อยู่อาศัย อย่างถูกต้องให้คนจนในราคาไม่เกิน 3 แสน  ผ่อนเดือนละพัน
วานนี้ (15 มิ.ย. 58) พล.อ.ประยุทธ์ จันทร์โอชา นายกรัฐมนตรีและหัวหน้าคสช. ได้กล่าวถึงการดูแลคนจนที่อยู่ในพื้นที่ที่ไม่ถูกต้องว่า รัฐบาลต้องหาที่อยู่ในคนเหล่านี้ให้ได้ โดยจะเสนอให้จัดอพาร์ตเมนต์ใกล้รถไฟฟ้าหรือระบบขนส่ง และเปิดให้เช่าหรือซื้อผ่อนในราคาไม่เกิน 3 แสนบาท ผ่อนเดือนละ 1,000-2,000 บาท


ทั้งนี้ พล.อ.ประยุทธ์ จันทร์โอชา กล่าวต่อว่า ที่ผ่านมาไม่มีรัฐบาลไหนทำเพราะกลัวเสียคะแนนเสียง แต่ตนไม่มีคะแนนเสียงขออย่ามาต่อต้าน จะทำเพื่อคนไทยทุกคน ทุกวันนี้พูดอยู่คนเดียว โดนอยู่คนเดียว จึงอยากขอให้ทุกคนช่วยกันกำหนดอนาคตประเทศไทยว่าจะให้เป็นอย่างไร เป็นแบบที่ตนว่าหรือจะเป็นแบบที่คนอื่นว่า
นอกจากนี้ กรณีร่าง พ.ร.บ.เพื่อสวัสดิการของรัฐ เป็นการจัดทำโดยกรมสรรพากรและกระทรวงที่เกี่ยวข้อง เพื่อประเมินรายได้ของประชาชนแต่ละกลุ่ม และให้รัฐออกสวัสดิการช่วยเหลือคนในประเทศได้ถูกจุด เช่น รักษาพยาบาลฟรี อุดหนุนรายได้ให้กับชาวนา จ่ายเงินให้คนชรา ซึ่งสามารถนำข้อมูลรายได้จากการขึ้นทะเบียนไปใช้ใน พ.ร.บ.เงินโอนแก้จนคนขยัน
ขอบคุณข้อมูล  มติชน
MThai News

