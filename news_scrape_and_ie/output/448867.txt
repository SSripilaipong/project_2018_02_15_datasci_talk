สคบ. ส่งเจ้าหน้าที่ออกตรวจสอบ การขายสินค้าหน้าโรงเรียน ป้องกันการลักลอบขายสินค้าของเล่นอันตรายแก่เด็ก
ร.ต.ไพโรจน์ คนึงทรัพย์ เลขานุการกรม สำนักงานคณะกรรมการคุ้มครองผู้บริโภค (สคบ.) เปิดเผยว่า สคบ.จะร่วมกับเจ้าหน้าที่ตำรวจจากกองบังคับการปราบปรามการกระทำความผิดเกี่ยวกับการคุ้มครองผู้บริโภค (บก.ปคบ.) และหน่วยงานที่เกี่ยวข้อง ลงพื้นที่สุ่มตรวจการขายสินค้าหน้าโรงเรียนทั่วประเทศ ในเดือนมิ.ย.นี้ หลังจากได้รับแจ้งว่ามีบางพื้นที่ลักลอบขายสินค้าอันตราย ที่สคบ.ได้ประกาศห้ามขายไปแล้ว



โดยสินค้าอันตราย ที่สคบ.ได้ประกาศห้ามขายให้เด็ก คือ 
-ลูกโป่งวิทยาศาสตร์ 
-ของเล่นที่ทำให้ไฟซ๊อตร่างกาย 
และสินค้าที่ผสมสีอันตราย
ซึ่งมักจะขายอยู่บริเวณหน้าโรงเรียน เพื่อขายให้กับเด็กได้ซื้อไปเล่น โดยทางสคบ.ได้ทำการตักเตือนพ่อค้าแม่ค้าที่ขายสินค้าดังกล่าวไปบ้างแล้ว แต่ยังมีบางรายที่ยังไม่ทราบ จึงต้องส่งเจ้าหน้าที่ออกตรวจสอบอย่างต่อเนื่อง หากพบร้านค้าลักลอบขายสินค้าอันตราย จะทำการสั่งเก็บสินค้าทันที พร้อมกับให้ทางจังหวัดคอยตรวจสอบอีกครั้ง หากยังขายสินค้าดังกล่าวอีก จะดำเนินคดีกับทางพ่อค้าแม่ค้าทันที


MThai News

ขอบคุณข้อมูลจาก… Dailynews
