ตลาดหลักทรัพย์แห่งประเทศไทย ประกาศเรื่องการปรับย้ายหมวดธุรกิจของ IFEC SITHAI SUPER ASIAN CM CPI และ PRG ซึ่งทั้งหมดจะมีผลในวันที่ 2 กรกฎาคมนี้  โดยมีบริษัทที่ทำการปรับย้ายหมวดธุรกิจ ดังนี้
โดยบริษัท อินเตอร์ ฟาร์อีสท์ วิศวการ จำกัด (มหาชน) หรือ IFEC จากกลุ่มอุตสาหกรรมเดิม สินค้าอุปโภคบริโภคหมวดธุรกิจเดิมของใช้ในครัวเรือนและสำนักงาน ย้ายเข้ากลุ่มอุตสาหกรรมใหม่ทรัพยากรหมวดธุรกิจใหม่พลังงานและสาธารณูปโภค
บริษัท ศรีไทยซุปเปอร์แวร์ จำกัด (มหาชน) หรือ SITHAI จากกลุ่มอุตสาหกรรมเดิมสินค้าอุปโภคบริโภคหมวดธุรกิจเดิมของใช้ในครัวเรือนและสำนักงาน ย้ายเข้ากลุ่มอุตสาหกรรมใหม่สินค้าอุตสาหกรรมหมวดธุรกิจใหม่บรรจุภัณฑ์



บริษัท ซุปเปอร์บล๊อก จำกัด (มหาชน) หรือ SUPER จากกลุ่มอุตสาหกรรมเดิมอสังหาริมทรัพย์และก่อสร้างหมวดธุรกิจเดิมวัสดุก่อสร้าง ย้ายเข้ากลุ่มอุตสาหกรรมใหม่ทรัพยากรหมวดธุรกิจใหม่พลังงานและสาธารณูปโภค
ด้านบริษัท ห้องเย็นเอเชี่ยน ซีฟู้ด จำกัด (มหาชน) หรือ ASIAN, บริษัท เชียงใหม่โฟรเซ่นฟู้ดส์ จำกัด(มหาชน) หรือ CM, บริษัท ชุมพรอุตสาหกรรมน้ำมันปาล์ม จำกัด (มหาชน) หรือ CPI, บริษัท ปทุมไรซมิล แอนด์ แกรนารี จำกัด (มหาชน) หรือ PRG ย้ายจากกลุ่มอุตสาหกรรมเดิม เกษตรและอุตสาหกรรมอาหารหมวดธุรกิจธุรกิจการเกษตร เข้าสู่กลุ่มอุตสาหกรรมใหม่เกษตรและอุตสาหกรรมอาหารหมวดธุรกิจใหม่ อาหารและเครื่องดื่ม
ทั้งนี้ การปรับย้ายหมวดธุรกิจใหม่ดังกล่าว ทั้งหมดจะมีผลในวันที่ กรกฎาคมนี้


MThai News
ที่มา :  ข่าวหุ้น
