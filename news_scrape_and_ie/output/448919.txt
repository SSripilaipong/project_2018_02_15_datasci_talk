กสทช.  เตรียมออก โฆษณารณรงค์ กระตุ้นประชาชนให้ไป ลงทะเบียนซิมการ์ด ระบบเติมเงินก่อน 31 ก.ค. นี้
วันนี้ (16 มิ.ย. 58) นายก่อกิจ ด่านชัยวิจิตร รองเลขาธิการ กสทช. ด้านกิจการโทรคมนาคม เผยยอดการลงทะเบียนซิมการ์ดโทรศัพท์ในระบบเติมเงินว่า มีผู้ลงทะเบียนแล้วประมาณ 50 ล้านเลขหมาย ซึ่งจะสามารถรณรงค์ให้ประชาชนลงทะเบียนได้ครบทั้ง 90 ล้านเลขหมาย ภายในกำหนดวันที่ 31 ก.ค. นี้
ทั้งนี้ กสทช. และผู้ประกอบการโทรศัพท์มือถือ เตรียมออกโฆษณารณรงค์การลงทะเบียนซิมการ์ดเติมเงินผ่านสื่อต่าง ๆ เพื่อกระตุ้นการลงทะเบียนแก่ประชาชน




สำหรับผู้ที่ยังไม่ลงทะเบียนต้องลงทะเบียนก่อนวันที่ 31 ก.ค. นี้ โดยแสดงบัตรประชาชนพร้อมซิมการ์ดที่ยังไม่ลงทะเบียน ได้ที่ศูนย์ให้บริการโทรศัพท์ที่ใช้งาน หรือจุดที่มีสัญลักษณ์ให้บริการของ กสทช.
นอกจากนี้ ยังสามารถลงทะเบียนซิมการ์ดได้ที่ว่าการอำเภอ องค์กรปกครองส่วนท้องถิ่น รวมถึงร้าน 7-11 โดยไม่เสียค่าใช้จ่ายใด ๆ

MThai News
