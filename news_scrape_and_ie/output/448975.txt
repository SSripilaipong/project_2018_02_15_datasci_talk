สมาคมธุรกิจก๊าซรถยนต์ไทย  เปิดหน้าเว็บไซต์  tagba-thai.com  เพื่อรวบรวมเสียงผู้ร่วมคัดค้าน การยกเลิกใช้ก๊าซ LPG ในรถยนต์
หลังจากที่กระทรวงพลังงาน ได้มีนโยบายให้กระทรวงการคลังปรับขึ้นภาษีสรรพสามิต ณ หัวจ่ายสถานีปั้มก๊าซ LPG อีกลิตรละ 3-5 บาท และกระทรวงคมนาคมปรับขึ้นภาษีรถยนต์ เฉพาะรถระบบก๊าซ LPG แต่ปรับลดภาษีรถยนต์สำหรับรถ NGV รวมถึงพลเอกประยุทธ์ จันทร์โอชา นายกรัฐมนตรี และหัวหน้า คสช. ยังให้สัมภาษณ์ แสดงแนวคิดแผนยกเลิกการใช้แก๊ส LPG ในภาคขนส่ง ภายใน 2 ปี
โดยสมาคมธุรกิจก๊าซรถยนต์ไทย เห็นว่าแนวความคิดและนโยบายดังกล่าว ได้สร้างผลกระทบอันใหญ่หลวงในทันที ทั้งในระยะสั้นและระยะยาว ของสิทธิการเลือกใช้พลังงานเชื้อเพลิง ทั้งภาคประชาชนที่ใช้รถยนต์โดยสารทั่วไป ค่าครองชีพ การจ้างงาน และการขนส่งเชิงพาณิชย์ทั้งระบบ


ทั้งนี้ หากประชาชนท่านใดที่ไม่เห็นด้วยกับการยกเลิกใช้ก๊าซ LPG ในรถยนต์ ทางสมาคมฯ ได้จัดทำหน้าเว็บไซต์  tagba-thai.com  เพื่อรวบรวมรายชื่อประชาชนที่เดือดร้อน สะท้อนให้ทางรัฐบาลได้เห็น และนำไปสู่การลงประชามติทั่วประเทศอย่างเป็นทางการ พร้อมเสนอให้รัฐบาล คสช. จัดตั้งคณะทำงานภาคประชาชน โดยมีส่วนร่วมในการออกนโยบายหรือกฎหมายต่างๆ ที่เกี่ยวข้องกับพลังงานทางเลือก LPG ภาคขนส่ง เพื่อความโปร่งใส เป็นธรรม และเท่าเทียมกันในการได้ใช้ทรัพยากรของชาติ


MThai News
