บก.ลายจุด ผู้จำหน่ายข้าวสารบรรจุถุง ตราลายจุด ฮึดสู้คดีชั้นศาล หลังถูกเจ้าหน้าที่ตำรวจแจ้งข้อกล่าวหา จำหน่ายผลิตภัณฑ์อาหารที่ควบคุมฉลากโดยแสดงฉลากไม่ถูกต้อง

วันนี้ (16 มิ.ย.) นายสมบัติ บุญงามอนงค์ หรือ บก.ลายจุด ได้โพสต์ภาพและข้อความผ่านทางเพจเฟซบุ๊ก “สมบัติ บุญงามอนงค์” โดยระบุว่า พ่อค้าข้าวถุงมารับทราบคดี ข้าวสารบรรจุถุงท่านว่าเป็นอาหารแปรรูป ต้องระบุวันผลิตและหมดอายุ เงินในกระเป๋าไม่พอค่าปรับเลยขอสู้คดีบนชั้นศาล เพราะผมก็เดินดูข้าวถุงตามห้างบางยี่ห้อก็ไม่มีการระบุวันเช่นกัน
ทั้งนี้ได้มีแฟนเพจ “สมบัติ บุญงามอนงค์” ท่านหนึ่งได้เขียนข้อความอธิบายไว้ว่า ข้าวสารบรรจุถุงเป็นสินค้าที่ควบคุมฉลาก ให้ระบุข้อความดังต่อไปนี้ไว้ในฉลากด้วย 
1.ชื่อประเภทหรือชนิดของข้าวสารบรรจุถุง 
2.วิธีการใช้หรือวิธีการหุงต้ม คุณภาพหรือมาตรฐาน ของประเภทหรือชนิดของข้าวสารบรรจุถุง ให้ถือตามมาตรฐานสินค้าข้าวตามประกาศกระทรวงพาณิชย์
“กรณีที่มีการผสม หรือเจือปนข้าวสารอื่นนอกจากที่ระบุชื่อประเภท ให้ระบุจำนวน และชนิดของข้าวสารอื่นที่เป็นส่วนผสมหรือเจือปนนั้นไว้ในฉลากด้วย ”
ตัวอย่าง ข้าวขาวหอมมะลิ ประเภทข้าวขาวหอมมะลิ
วิธีหุง ซาวน้ำ 1 ครั้ง ข้าว 1 ส่วน ต่อน้ำ 1.2 ส่วน หลังข้าวสุก พักไว้ 10 นาที ข้อแนะนำถ้าต้องการให้ข้าวนิ่มมากขึ้นปรับปริมาณน้ำเพิ่มขึ้น หรือต้องการให้ข้าวสวยยิ่งขึ้น (นิ่มน้อย) ปรับปริมาณน้ำลดลง
วิธีเก็บรักษา  ควรเก็บไว้ในที่มีอากาศไม่อับชื้น 
 ส่วนผสม :  ข้าวขาวหอมมะลิ จำนวน 90% 
ข้าวขาวหอมมะลิหักเอวันเลิศพิเศษ จำนวน 10% 
ราคา 60 บาท น้ำหนักสุทธิ 2 กก.
ผลิตและจำหน่ายโดย……………. วันที่ผลิต………………..(ไม่มีกำหนดวันหมดอายุครับ)
จากนั้น บก.ลายจุด ได้ตอบข้อความกลับไปว่า ข้อหานั้นผมเถียงกับตำรวจ ว่า พ.ร.บ.คุ้มครองผู้บริโภคบังคับใช้กับโรงงาน ซึ่งตามกฎหมายระบุว่า โรงงานหมายถึง มีคนงานตั้งแต่ 7 คนหรือเครื่องจักร 15 แรงม้า ตำรวจไปตรวจสถานที่ผลิตแล้ว มีคนงานสองคนกับมอเตอร์ 100 วัตต์ไม่เข้าข่ายเขาเลยไม่ฟ้อง แต่มาฟ้อง พ.ร.บ อาหารแทน
MThai News


