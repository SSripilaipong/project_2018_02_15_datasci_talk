รัฐมนตรีกระทรวงการท่องเที่ยว ยัน ไวรัสเมอร์ส ในประเทศ เกาหลีใต้  ไม่กระทบการ ท่องเที่ยว ของประเทศไทย
วันนี้ (16 มิ.ย.58) นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา เผยถึงกรณีการระบาดของไวรัสเมอร์ส ที่ประเทศเกาหลีใต้ ว่า ไม่กระทบกับการท่องเที่ยวในประเทศไทย  โดยกระทรวงการท่องเที่ยวได้ประสานงานกับกระทรวงสาธารณสุขสร้างความเข้าใจกับนักท่องเที่ยวเกี่ยวกับการป้องกันตัวเอง



ทั้งนี้ นางกอบกาญจน์ ยังยืนยันว่า จะไม่กระทบกับตัวเลขการท่องเที่ยวในประเทศไทย เพราะขณะนี้ตัวเลขนักท่องเที่ยวเพิ่มขึ้นจากช่วงเดียวกันของปีที่ผ่านมา
นอกจากนี้ ยังเชื่อว่าตัวเลขนักท่องเที่ยวในปี 58 จะเป็นไปตามเป้าที่กำหนดไว้ 28.8 ล้านคน และเป้ารายได้อยู่ที่ 2.2 ล้านล้านบาท
ขอบคุณข้อมูล  TNN24
MThai News
