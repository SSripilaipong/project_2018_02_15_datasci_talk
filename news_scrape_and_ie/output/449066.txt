กสทช. ส่งหน้าสือถึงธนาคารกรุงเทพ ให้จ่ายหนี้ค่าประมูลทีวีดิจิตอลแทน ช่องไทยทีวี
วันนี้(16 มิ.ย. 58) นายฐากร ตัณฑสิทธิ์ เลขาธิการคณะกรรมการกิจการกระจายเสียงกิจการโทรทัศน์ และกิจการโทรคมนาคมแห่งชาติ (กสทช.) เปิดเผยว่า สำนักงาน กสทช. ได้ส่งหนังสือด่วนที่สุดลง วันที่ 16 มิ.ย.58 เรื่องขอให้ชำระหนี้ตามหนังสือค้ำประกันถึงกรรมการผู้จัดการใหญ่ ธนาคารกรุงเทพ จำกัด (มหาชน)

โดย เนื้อหาในหนังสือได้ระบุถึงเหตุผลที่สำนักงาน กสทช.จำเป็นต้องให้ธนาคารเป็นผู้ชำระหนี้ตามหนังสือค้ำประกันของ บริษัท ไทยทีวี จำกัด ก่อนหน้านี้ กสทช.ได้ทำหนังสือทวงถามไปยังไทยทีวี เพื่อแจ้งให้มาชำระแล้วแต่ไม่มีการตอบกลับมา ซึ่งบริษัทต้องชำระค่าประมูลงวด 2 ภายใน 30 วัน หลังจากครบกำหนดการชำระเมื่อวันที่ 25 พ.ค. 58 ที่ผ่านมา

ทั้งนี้ จึงขอให้ธนาคารกรุงเทพชำระหนี้ตามหนังสือค้ำประกันดังกล่าวให้แล้วเสร็จภายใน 30 วัน นับจากวันที่ได้รับหนังสือฉบับนี้ มิฉะนั้นจะใช้สิทธิ์เรียกร้องทางกฎหมายต่อไป ทั้งนี้หาก ไทยทีวี ผิดนัดหรือไม่ทำตามเงื่อนไขการชำระหนี้ค่าธรรมเนียมใบอนุญาตในส่วนที่เหลือสำนักงานจะใช้สิทธิ์เรียกร้องให้ธนาคารชำระหนี้ตามความรับผิดชอบของบริษัทจนครบถ้วนต่อไป


ขอบคุณข้อมูล/ภาพ  dailynews
MThai News
