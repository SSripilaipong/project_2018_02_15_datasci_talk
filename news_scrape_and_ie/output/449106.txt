ราคาข้าว ลดลงอย่างต่อเนื่อง ส่งผลให้ สถาบันการเงิน ระงับการปล่อยสินเชื่อให้ โรงสี  คาดอาจมีการปิดตัวลงกว่า 100 แห่ง
วันนี้ (17 มิ.ย. 58) นายมานัส กิจประเสริฐ นายกสมาคมโรงสีข้าวไทย  เผยปัญหาราคาข้าวลดลงอย่างต่อเนื่อง ส่งผลให้สถาบันการเงินระงับการปล่อยสินเชื่อให้ผู้ประกอบการโรงสี จนหลายรายขาดสภาพคล่องและขาดทุน ซึ่งคาดว่าตอนนี้มีโรงสีเกือบ 100 แห่ง อาจต้องปิดกิจการ จากทั้งหมด 1,535 ราย ที่ขึ้นทะเบียนกับกรมการค้าภายใน



ทั้งนี้ราคาข้าวเดือน มิ.ย. ข้าวขาว 5% ลดลงมาอยู่ที่ตันละ 11,000 บาท  จากเดือนก่อนอยู่ที่ 12,500 บาท  โรงสีจึงปรับตัวหันมาเป็นผู้ค้าข้าวแทน ส่งผลให้การแข่งขันรุนแรงขึ้น และยังส่งผลให้ราคาข้าวเปลือกเจ้าความชื้น 15% ลดลง 500-800 บาทต่อตัน เหลือ 7,500-7,700 ต่อตัน แต่ซื้อขายจริงเพียง 6,500-7,000 บาทต่อตัน
ขอบคุณข้อมูล  Voice TV
MThai News
