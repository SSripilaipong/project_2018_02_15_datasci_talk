ไทย-เมียนมาร์ ลงนามบันทึกข้อตกลงร่วมกัน เพื่อพัฒนาด้านปิโตรเลียมและพลังงานไฟฟ้า
นายณรงค์ชัย อัครเศรณี รัฐมนตรีว่าการกระทรวงพลังงาน ได้ลงนามบันทึกความเข้าใจว่าด้วยเรื่องพลังงาน (เอ็มโอยู) 2 ฉบับร่วมกับประเทศเมียนมาร์ โดยลงนามร่วมกับ นายอู เซยา ออง รัฐมนตรีว่าการกระทรวงพลังงานเมียนมาร์ ในความร่วมมือด้านปิโตรเลียม และนายอู คิน หม่อง โซ รัฐมนตรีว่าการกระทรวงไฟฟ้าเมียนมาร์ ในความร่วมมือด้านพลังงานไฟฟ้า โดยมี ม.ร.ว.ปรีดิยาธร เทวกุล รองนายกรัฐมนตรี ร่วมเป็นสักขีพยาน



โดยการลงนามในฉบับที่ 1 นั้น เป็นความร่วมมือด้านปิโตรเลียม ไทยและเมียนมาร์ จะร่วมกันพัฒนาท่อส่งก๊าซในประเทศและข้ามชายแดน สำรวจและขุดเจาะปิโตรเลียม การพัฒนาระบบก๊าซธรรมชาติเหลว ตลอดจนพัฒนาธุรกิจปิโตรเลียมร่วมกัน
ในส่วนของบันทึกข้อตกลงฉบับที่ 2 ว่าด้วยเรื่องพลังงานไฟฟ้า ขอบเขตความร่วมมือที่สำคัญ ใน 3 ด้าน คือ ด้านระบบการผลิต ด้านระบบส่ง และด้านระบบจำหน่าย ซึ่ง ไทยและเมียนมาร์ จะร่วมกันในการผลิตไฟฟ้าในหลากหลายรูปแบบ และการซื้อขายไฟฟ้า พัฒนาปรับปรุงเทคโนโลยที่เกี่ยวข้อง รวมถึงพัฒนาระบบเชื่อมโยงสายส่งร่วมกัน


MThai News
ขอบคุณข้อมุลจาก… สำนักข่าวไทย
