ธ.กรุงเทพ เปิดสาขากัมพูชา เป็นสาขาต่างประเทศแห่งที่ 29 คาดวางรากฐาน 3 ปี พร้อมรองรับประชาคมเศรษฐกิจอาเซียน
นายชาติศิริ โสภณพนิช กรรมการผู้จัดการใหญ่ ธนาคารกรุงเทพ เปิดเผยว่า ธนาคารกรุงเทพ ได้กลับมาเปิดให้บริการในกัมพูชาอีกครั้ง หลังยกเลิกการดำเนินการในกัมพูชาไปเมื่อ 15 ปีที่แล้ว ซึ่งการเปิดตัวอย่างเป็นทางการในครั้งนี้ นับเป็นสาขาต่างประเทศแห่งที่ 29 จากทั้งหมด 30 แห่ง



โดยธ.กรุงเทพ สาขากัมพูชา จะให้บริการด้านการเงินแบบครบวงจร เพื่อรองรับกลุ่มลูกค้าทั้งทย กัมพูชา และต่างชาติ ซึ่งระยะแรกเตรียมให้บริการกลุ่มผู้ประกอบการธุรกิจรายใหญ่ของไทย ที่มีการลงทุนธุรกิจในกัมพูชาไว้แล้ว และผู้ที่เตรียมจะลงทุนในกัมพูชา รวมถึงเจาะกลุ่มรายย่อยและพนักงานของบริษัทที่ลงทุนในกัมพูชาอีกด้วย
ทั้งนี้ ได้ตั้งเป้าหมายในการสร้างความสัมพันธ์ที่ดีกับลูกค้าท้องถิ่นในพื้นที่ คาดว่าจะใช้เวลาวางรากฐานไม่ต่ำกว่า 3 ปี และพยายามขยายเครือข่ายของธนาคารให้ครอบคลุมมากที่สุดจากการเปิดประชาคมเศรษฐกิจอาเซียน โดยมองว่าสาขากัมพูชาจะเปิดโอกาสให้ผู้ประกอบการเอสเอ็มอีขของไทยได้ขยายตลาดให้กว้างขึ้นได้


MThai News

ขอบคุณข้อมูลจาก… Posttoday
