ครม.  มีมติเห็นชอบมาตรการ ภาษี เพื่อสนับสนุนการบริจาคให้แก่โครงการรวมใจไทยต้าน ค้ามนุษย์
วันนี้ (17 มิ.ย. 58) พลตรีสรรเสริญ แก้วกำเนิด รองโฆษกประจำสำนักนายกรัฐมนตรี เผยคณะรัฐมนตรีเห็นชอบมาตรการภาษีเพื่อสนับสนุนการบริจาคให้แก่ โครงการรวมใจไทยต้านค้ามนุษย์  ตามที่กระทรวงการคลังเสนอ โดยออกร่างพระราชกฤษฎีกา ยกเว้นภาษีเงินได้ให้แก่บุคคลธรรมดา บริษัท หรือห้างหุ้นส่วนนิติบุคคล ที่บริจาคเงินให้แก่โครงการ ตั้งแต่วันที่ 5 มิ.ย.-5ก.ย. 58



ทั้งนี้เชื่อว่า มาตรการดังกล่าวจะช่วยเอื้ออำนวยให้ทุกภาคส่วนในสังคมได้ร่วมมือร่วมใจกันป้องกันปราบปรามและต่อต้านการค้ามนุษย์ รวมถึงเยียวยาผู้ที่ตกเป็นเหยื่อ และสะท้อนถึงความตั้งใจจริงของรัฐบาลในการแก้ปัญหาการค้ามนุษย์ ซึ่งน่าจะส่งผลดีต่อการจัดอันดับประเทศไทย ในรายงานสถานการณ์การค้ามนุษย์ของประเทศสหรัฐอเมริกาในปีต่อไปด้วย
ขอบคุณข้อมูล  Voice TV
MThai News

