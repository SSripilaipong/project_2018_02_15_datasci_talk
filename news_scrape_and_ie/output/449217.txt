ธุรกิจร้านค้า SME ในกรุงเทพฯเตรียมเฮ lalamove จัดส่งให้ ไม่ต้องเสียเงินจ้างเมสเซนเจอร์ประจำก็ส่งของถึงมือลูกค้าได้ง่ายๆ เพียงแอพฯเดียว
lalamove (ลาล่ามูฟ) ผู้ให้บริการแอพฯขนส่งสินค้าที่มีถิ่นกำเนิดจากฮ่องกง เข้าสนับสนุน เสริมทัพธุรกิจขนาดกลางและขนาดย่อมในกรุงเทพฯ โดยให้บริการขนส่งสินค้าตามความต้องการของลูกค้าแต่ละราย ใช้งานง่าย พร้อมเปิดให้ดาวน์โหลดฟรีทั้งในระบบ iOS และแอนดรอยด์ หรือใช้งานบนเวอร์ชั่นเดสก์ท็อป ทำให้สามารถส่งสินค้าหรือบริการ ได้ทุกที่เวลา ตลอด 24 ชั่วโมง



สำหรับ lalamove ก่อตั้งขึ้นเมื่อปีพ.ศ. 2556 มีเครือข่ายคนขับรถกว่า 21,000 คนใน 4 ประเทศ และได้เริ่มให้บริการจัดส่งสำหรับธุรกิจ SME ในกรุงเทพฯ ในช่วง 6 เดือนกว่าที่ผ่านมาและได้รับการตอบรับเป็นอย่างดีจากธุรกิจต่างๆ เนื่องจากบริการที่มีคุณภาพ ผู้ใช้งานเพียงแค่ดาวน์โหลดแอพฯโดยไม่เสียค่าใช้จ่าย จากนั้นจึงเพิ่มสถานที่นัดรับสินค้า จุดหมายปลายทาง เลือกประเภทยานพาหนะที่ต้องการซึ่งมีตั้งแต่มอเตอร์ไซค์ไปจนถึงรถกระบะ ระบบจะแจ้งราคาค่าบริการให้ทราบทันที จากนั้นจึงกดสั่งงาน โดยเจ้าหน้าที่จะเข้าไปรับสินค้าตามเวลาที่กำหนด หรือภายใน 45 นาทีนับจากเวลาเรียกหากเป็นการเรียกใช้ทันที ค่าบริการเริ่มต้นเพียงแค่ 60 บาท บวกค่าบริการจัดส่งตามระยะทาง อีกทั้งยังมีการรับประกันสินค้าระหว่างขนส่งอีกด้วย
นายสันทิต จีรวงศ์ไกรสร กรรมการผู้จัดการ lalamove ประเทศไทย กล่าวว่า เป้าหมายของเราคือให้บริการจัดส่งที่สะดวก รวดเร็ว ไม่ยุ่งยาก ซึ่งเหมาะสำหรับลูกค้าภาคธุรกิจเป็นอย่างมาก อีกทั้งยังสามารถติดตามการส่งสินค้าได้ด้วย พร้อมกับข้อเสนอพิเศษสำหรับลูกค้าธุรกิจจากเรา ส่วนบริษัทไหนที่เป็นลูกค้าประจำของเราอยู่แล้ว เราก็ยินดีจะมอบสิทธิที่ยิ่งพิเศษกว่าเดิมได้อย่างเต็มที่
แอพพลิเคชั่นนี้เน้นไปที่การตอบสนองความต้องการของลูกค้าให้ได้ครบถ้วนที่สุด ไม่ว่าจะเป็นเอกสาร หรือสินค้าขนาดเล็ก ไปจนถึงสิ่งของขนาดใหญ่หนักกว่า 1,000 กิโลกรัม ก็สามารถจัดส่งให้ถึงจุดหมายได้อย่างรวดเร็ว ทันใจ lalamove ยังคงให้บริการลูกค้าทั่วไป แต่ก็กำลังขยายตลาดเข้าไปในภาคธุรกิจให้มากขึ้น

MThai News
