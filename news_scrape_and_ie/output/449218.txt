กรมสรรพาก ร เตรียมเสนอ  กระทรวงการคลัง  ต่ออายุ ภาษีมูลค่าเพิ่ม ที่ร้อยละ 7 อีก 1 ปี หลังเศรษฐกิจไม่ฟื้นตัว
วันนี้ (17 มิ.ย. 58) นายประสงค์ พูนธเนศ อธิบดีกรมสรรพากร เผยอัตราภาษีมูลค่าเพิ่ม (VAT) ที่ร้อยละ 7 จะหมดอายุในวันที่ 30 ก.ย. นี้ แต่ภาวะเศรษฐกิจขณะนี้ยังไม่เอื้อต่อการปรับขึ้นตามกฎหมายกำหนดที่ร้อยละ 10 จึงจะเสนอกระทรวงการคลังพิจารณาต่ออายุแวตร้อยละ 7 อีก 1 ปี หรือสิ้นสุดวันที่ 30 ก.ย. 59



ทั้งนี้ กรมสรรพากรไม่มีการแก้กฎหมายให้เก็บภาษีแวตร้อยละ 7 อย่างถาวร เพราะอาจต้องขึ้นแวตในอนาคต โดยการปรับขึ้นทุกร้อยละ 1 จะทำให้มีรายได้เพิ่มขึ้น 150,000 ล้านบาท ส่วนการจัดเก็บรายได้ 8 เดือนแรกของปีงบประมาณ 58 (ต.ค.57-พ.ค.58) กรมสรรพากรจัดเก็บรายได้รวม 1,020,000 ล้านบาท ต่ำกว่าประมาณการ 114,000 ล้านบาท หรือร้อยละ 10.1 และต่ำกว่าช่วงเดียวกันของปีก่อนร้อยละ 4.5
อย่างไรก็ตาม คาดว่าทั้งปีงบ 58 การจัดเก็บน่าจะต่ำกว่าเป้าหมายไม่เกิน 160,000 ล้านบาท จากที่ตั้งไว้ 1,965,000 ล้านบาท ทำให้กรมสรรพากรปรับเป้าการจัดเก็บในปีงบ 59 เหลือ 1,895,000 ล้านบาท เพื่อให้สะท้อนภาพการจัดเก็บภาษีที่แท้จริง
ขอบคุณข้อมูล  Voice TV
MThai News
