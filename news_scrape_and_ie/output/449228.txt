กระทรวงพาณิชย์ เตรียมนำข้าว 5,000 ตัน ผลิต ข้าวถุงช่วยผู้มีรายได้น้อย โดยจำหน่ายในราคาถูกกว่าท้องตลาด 10% อย่างเร็วสุดในเดือนก.ค.นี้
วันนี้ (17 มิ.ย.) พลเอกฉัตรชัย สาริกัลยะ รัฐมนตรีว่าการกระทรวงพาณิชย์ เปิดเผยว่า กระทรวงพาณิชย์ เตรียมหารือร่วมกับ กระทรวงเกษตรและสหกรณ์ และกระทรวงมหาดไทย เกี่ยวกับการจัดทำข้าวถุงราคาถูก จำหน่ายให้ประชาชนที่มีรายได้น้อย โดยเบื้องต้นจะนำข้าวขาว 5% คุณภาพดีในสต็อกรัฐบาลประมาณ 5,000 ตัน ออกจำหน่ายให้ประชาชน ในราคาถูกว่าท้องตลาด 10% คาดว่าจะออกจำหน่ายอย่างเร็วที่สุดภายในเดือนกรกฎาคมนี้



อย่างไรก็ตาม กระทรวงพาณิชย์ จะเป็นผู้จัดหาข้าวในสต็อกรัฐบาลที่มีคุณภาพดี ส่งให้กับชุมชนที่กระทรวงเกษตรฯ จะเป็นผู้จัดหา และนำไปบรรจุถุง ส่วนทางกระทรวงมหาดไทย จะเป็นผู้ประสานงานกับผู้ว่าราชการจังหวัด ในการหากลุ่มเป้าหมาย ประชาชนที่มีรายได้น้อย
ทั้งนี้ พลเอกฉัตรชัย คาดว่า จะมีประชาชนผู้มีรายได้น้อย ประมาณ 50,000 ครัวเรือน หรือประมาณ 200,000 คน จึงจัดเตรียมข้าวประมาณ 5,000 ตัน เพื่อออกจหน่ายในราคาถูกในงบประมาณ 100 ลานบาท โดยจะต้องศึกษาข้อมูลและหาข้อสรุปอีกครั้ง พร้อมยืนยันว่่าข้าวถุงดังกล่าวจะไม่มีผลกระทบต่อกลไกตลาด


MThai News
ขอบคุณข้อมูลจาก… naewna
