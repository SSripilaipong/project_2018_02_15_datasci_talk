นักวิเคราะห์มองดัชนีหุ้นไทยระยะสั้น Upside จำกัด แต่แนะนำซื้อเพื่อคาดหวังการฟื้นตัวในระยะสัปดาห์เป้าหมาย 1,550 จุด การลงทุนเลือกกลุ่มที่ได้ผลดีจากการลงทุนภาครัฐฯ ,  Window Dressing ปลายไตรมาส 2 และกลุ่มท่องเที่ยว หุ้นเด่นเลือก ITD-TPIPL-WHA-TASCO-KBANK-KTB-CK-STEC-SEAFCO-AOT-MINT-CKP และ NCH
บล.ธนชาต  ระบุในบทวิเคราะห์ (18 มิ.ย.) ว่า แม้โมเมนตัมแข็งแกร่งขึ้นโดยเฉพาะหุ้นใหญ่อย่าง PTT, AOT และ SCC แต่ประเมิน Upside วันนี้จำกัดที่ 1,520 จุด รอความคืบหน้าแก้ไขปัญหาหนี้กรีซในการประชุม รมต.คลัง EU คืนนี้ ขณะที่การประชุม FOMC เมื่อคืนนี้ ส่งสัญญาณขึ้นดอกเบี้ยภายในปีนี้ แต่การปรับขึ้นดอกเบี้ยจะเป็นไปอย่างค่อยเป็นค่อยไป



แม้ Upside จำกัดระยะสั้น แต่แนะนำ “ซื้อ” เพื่อคาดหวังการฟื้นตัวในระยะสัปดาห์เป้าหมาย 1,550 จุด: ด้วยปัจจัยสนับสนุนจาก 1) การเร่งตัวของการลงทุนโครงสร้างพื้นฐาน หนุนเศรษฐกิจระยะถัดไป (มองการปรับลดประมาณการ GDP ของ ธปท.วันศุกร์นี้มีผลจำกัด) แนะนำ “ซื้อ” CK, STEC และ SEAFCO
2) การ “เก็งกำไร” Window Dressing ปลายไตรมาส 2/15 โดยเฉพาะกลุ่มธนาคาร อย่าง KBANK และ KTB 3) อุตสาหกรรมท่องเที่ยวเติบโตแกร่ง ขณะที่ ICAO พอใจแผนแก้ไขปัญหาความปลอดภัย แนะนำ “ซื้อ” AOT และ MINT (ราคา Laggard CENTEL มาก และ PE ต่ำกว่า)
บล.กรุงศรี  คาดการณ์มุมมองทางเทคนิค ภาพกราฟของ SET วานนี้ พบว่ารูป candlestick ล่าสุดแสดงการเกิดสัญญาณ breakout ที่ชัดเจนที่แนว 1,508 จุด สัญญาณดังกล่าวทำให้ภาพขาขึ้นจะยังดำเนินต่อไปชัดเจนมากขึ้นเรื่อยๆ โดย MACD กำลังเข้าสู่ค่าเป็นบวก (วานนี้อยู่ที่ -0.04 เหนือ siganl line) รวมถึงแพทเทินกราฟเคลื่อนไหวบน MA10 และ MA25 รวมถึงแพทเทิน RSI แสดงภาพการออกจากแนวโน้ม sideway แล้วเช่นกัน
แนวโน้มของตลาดจะเคลื่อนไหวที่กรอบ 1,505-1,518
หุ้นที่เลือกวันนี้มีโอกาสปรับขึ้น แนะนำซื้อเก็งกำไร CKP และ NCH


MThai News
ขอบคุณข้อมูลจาก… ข่าวหุ้น
