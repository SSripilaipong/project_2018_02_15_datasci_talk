ไอเดียแหวกแนว ‘ หมอนอิงอาหารไทย ‘ สร้างรายได้ไม่ต่ำกว่า 50,000 บาทต่อเดือน
นางสาวมรกต ชมบุญ (มิ้นท์) เจ้าของไอเดีย  หมอนอิงอาหารไทย  (ทิสต์กราฟฟี่) เปิดเผยว่า มีแนวคิดอยากประกอบธุรกิจและต้องการสร้างผลิตภัณฑ์ให้มีความแปลกใหม่ น่าสนใจ ประกอบกับที่เรียนจบด้านการถ่ายภาพ จึงได้เกิดไอเดียทำหมอนอิงลายอาหารไทย เพราะคนไทยน่าจะอินกับอาหารไทยมากกว่าหมอนที่เป็นลายแฮมเบอร์เกอร์ นอกจากนี้ยังดึงดูดลูกค้าด้วยจุดเด่นที่คงความเป็นเอกลักษณ์ของไทย ซึ่งหลังจากออกตลาดได้ 6 เดือน ก็ได้รับการตอบรับเป็นอย่างดี มีทั้งสั่งผ่านอินเตอร์เน็ท และวอล์คอินมาที่ร้าน ในตลาดรถไฟ ศรีนครินทร์มากมาย ซึ่งใน 1 เดือน สามารถจำหน่ายหมอนลายอาหารไทยได้ 80-100 ใบ รายได้เฉลี่ยต่อเดือนไม่ต่ำกว่า 50,000 บาท


สำหรับ หมอนอิงอาหารไทย มีให้เลือกถึง 11 ลาย อาทิ ลายน้ำพริกผักต้ม ลายปลาทูทอด ลายปลาเค็ม ลายปลาสลิด ลายกุ้งแม่น้ำเผา ลายแกงเขียวหวาน ลายต้มยำกุ้งน้ำข้น และลายตำถาด เป็นต้น ราคาเริ่มต้นที่ 480 – 780 บาท ขึ้นอยู่กับขนาดของหมอนที่เลือกซื้อ
ถึงแม้ว่าหมอนอิงอาหารไทยจะสร้างรายได้ให้กับคุณมิ้นท์ไม่ต่ำกว่า 50,000 บาท/เดือนแล้วก็ตาม แต่เจ้าของไอเดียนี้ ก็ยังไม่หยุดสร้างสรรค์ผลิตภัณฑ์ใหม่ๆออกสู่ตลาดอีกครั้ง โดยในอนาคตมีแผนที่จะผลิตหมอนอิงลายอาหารซีฟู้ดอีกด้วย
หากท่านใดสนใจ สามารถคลิกเข้าไปชมสินค้าได้ที่ เฟซบุ๊ค :   tistgraphy

MThai News


