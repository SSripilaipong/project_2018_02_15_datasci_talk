นักธุรกิจ  ยอมรับราคาที่ดินใน อำเภอแม่สอด จังหวัดตาก  ราคาสูงจนพัฒนาโครงการ อสังหาริมทรัพย์ ยาก
วันนี้ (18 มิ.ย. 58) นายสมชัยฐ์ หทยะตันย์ติ ผู้ว่าราชการจังหวัดตาก เป็นประธานเปิดงาน  ‘คลินิกนักลงทุน และตลาดนัดนักลงทุน’  บริเวณศูนย์บริการเบ็ดเสร็จด้านการลงทุน อ.แม่สอด เพื่อเป็นศูนย์ข้อมูลและให้บริการนักลงทุนที่สนใจลงทุนในพื้นที่ 14 ตำบล ของอ.แม่สอด อ.พบพระ อ.แม่ระมาด เพื่อเตรียมความพร้อมสำหรับการลงทุนในพื้นที่เขตเศรษฐกิจพิเศษแม่สอด



ทั้งนี้ นายประพัฒน์พงศ์ อัจฉรารุจิ ประธานกรรมการ บริษัท เสรีกรีน พร็อพเพอร์ตี้ จำกัด ยอมรับว่า ราคาที่ดินใน อ.แม่สอด เริ่มปรับตัวสูงขึ้น จนอาจเป็นอุปสรรคต่อการขยายการลงทุนในพื้นที่
สำหรับศูนย์บริการดังกล่าว จะให้ข้อมูลทั้งเรื่องที่ดิน ตลาดนัดซื้อ-ขายที่ดิน โครงสร้างพื้นฐานและระบบสาธารณูปโภค รวมทั้งสิทธิประโยชน์สำหรับผู้ลงทุน
นอกจากนี้ ยังให้บริการข้อมูลเชิงลึกเกี่ยวกับการท่องเที่ยวและผลิตภัณฑ์การเกษตร พร้อมเชื่อมโยงการลงทุน-การท่องเที่ยว 2 แผ่นดิน ไทย-เมียนมาร์  และ Sister City  คือ แม่สอด-เมียวดี
ขอบคุณข้อมูล  Voice TV
MThai News
