กระทรวงพาณิชย์  เผย สถิติจดทะเบียนจัดตั้งธุรกิ จ พ.ค. 58 ลดลง 1% ปิดกิจการเพิ่ม17% แต่เชื่อภาพรวมดีขึ้น
วันนี้ (18มิ.ย.58) น.ส.ผ่องพรรณ เจียรวิริยะพันธ์ อธิบดีกรมพัฒนาธุรกิจการค้า เผยถึงการจดทะเบียนธุรกิจประจำเดือน พ.ค. 58 ว่า มีผู้ประกอบการยื่นขอจดทะเบียนจัดตั้งห้างหุ้นส่วนบริษัททั่วประเทศ 4,526 ราย ลดลง 1% เมื่อเทียบกับเดือน พ.ค. 57 โดยมีทุนจดทะเบียนจัดตั้งใหม่ 17,532 ล้านบาท เพิ่มขึ้น 18% และมีการจดทะเบียนเลิก 977 ราย เพิ่มขึ้น 17% เมื่อเทียบกับ พ.ค. 57



ทั้งนี้สาเหตุที่ทำให้เดือน พ.ค. มีจำนวนนิติบุคคลตั้งใหม่ลดลง เนื่องจากมีการจดทะเบียนธุรกิจค้าสลากเพียง 10 ราย ซึ่งเป็นผลจากการที่กรมได้เข้าไปจัดระเบียบ ประกอบกับเดือน พ.ค. มีวันหยุดราชการเยอะ ทำให้มีวันทำการน้อยกว่าเดือนอื่น ๆ สอดคล้องกับการจดทะเบียนเลิกกิจการที่เพิ่มขึ้น
นอกจากนี้ กรมพัฒนาธุรกิจการค้า เชื่อว่าแนวโน้มการจดทะเบียนนิติบุคคลในเดือนต่อ ๆ ไป จะเพิ่มจำนวนมากขึ้นเรื่อย ๆ เพราะแนวโน้มเศรษฐกิจไทยดีขึ้น โดยมั่นใจว่าปี 58 จะมียอดจดตั้งใหม่รวม 6-6.5 หมื่นราย
ขอบคุณข้อมูล/ภาพ  TNN24
MThai News
