พล.อ.อ.ประจิน จั่นตอง รมว.คมนาคม ยอมรับ สื่อสารผิดพลาด กรณี ICAO ปักธงแดงไทย หวั่นกระทบเส้นทางการบินของไทยในต่างประเทศ
พล.อ.อ.ประจิน จั่นตอง รัฐมนตรีว่าการกระทรวงคมนาคม เปิดเผยถึงกรณีที่องค์การการบินระหว่างประเทศ (ICAO) ขึ้นธงแดงออนไลน์ประเทศไทยผ่านเว็บไซต์สาธารณะ ในวันที่ 18 มิถุนายน 2558 หลังจากที่วานนี้ (17 มิถุนายน 58) ได้รับข้อความเกี่ยวกับผลการเจรจาจาก ICAO ว่าระหว่างดำเนินการแก้ปัญหาของไทยอยู่นั้น ICAO จะคงสถานภาพให้กับไทย โดยจะไม่มีการประกาศขึ้นบนเว็บไซต์แจ้งแบบสาธารณะ


แต่ขณะนี้ กลับพบว่าทางเว็บไซต์ของ ICAO ได้มีการติดธงแดงที่เป็นในส่วนการตรวจสอบใบอนุญาตการเดินอากาศ (AOC) คาดว่าเกิดจากข้อผิดพลาดในการสื่อสาร จึงได้เร่งประสานงานไปยังนายอาคม เพื่อสอบถามความชัดเจนในการเจรจากับ ICAO อีกครั้งหนึ่ง
ทั้งนี้ การประกาศแบบพับบลิคบนเว็บไซต์ ของ ICAO ยังคงนัยยะสำคัญ (SCC) ไว้ให้กับประเทศไทยไว้อยู่ ซึ่งหลังจากนี้อีก 90 วัน ต้องเร่งดำเนินการแก้ไขอย่างเร่งด่วน มิฉะนั้นจะเกิดผลกระทบทางการบินพลเรือนในต่างประเทศที่จะระงับเที่ยวบินของไทยไม่ให้เข้าประเทศได้

MThai News
ขอบคุณข้อมูลจาก… Thanonline
