กระทรวงพาณิชย์ เตรียมช่วยพยุงสินค้าเกษตร พร้อมลดค่าครองชีพให้กับเกษตรกร หลังเจอ พิษแล้ง ขาดรายได้อย่างหนัก
พล.อ.ฉัตรชัย สาริกัลยะ รัฐมนตรีว่าการกระทรวงพาณิชย์ กล่าวว่า ในช่วงหน้าแล้งนี้ เกษตรกรจำเป็นต้องเลื่อนปลูกข้าวออกไป ซึ่งกระทรวงพาณิชย์ ได้มีมาตรการดูแลในเรื่องของราคาสินค้า โดยการยกระดับราคาสินค้าเกษตร และจัดสินค้าอุปโภคบริโภคที่จำเป็นในราคาถูกไปจำหน่ายในพื้นที่ ซึ่งจะช่วยลดภาระค่าครองชีพให้กับเกษตรกรในช่วงที่ไม่สามารถเพาะปลูกได้

ด้านสำนักงานเศรษฐกิจการเกษตร หรือ สศก. ระบุว่า หากเกษตรกรให้ความร่วมมืออย่างเต็มที่ ในการเลื่อนปลูกนาปีไปปลายเดือนกรกฎาคม จะไม่กระทบผลผลิตนาปี เนื่องจากพันธุ์พืชที่ใช้ปลูกได้ตลอดปี แถมช่วยกระจายผลผลิตออกสู่ตลาดเป็นระยะ
คาด GDP ภาคเกษตรปี 58 อาจลดลงจากที่คาดการณ์ไว้อีกไม่เกินร้อยละ 0.04 สศก. จะมีการติดตามสถานการณ์อย่างต่อเนื่อง โดยขณะนี้อยู่ระหว่างการรวบรวมข้อมูลเพื่อเตรียมรายงานภาวะเศรษฐกิจการเกษตรครึ่งแรกของปี 2558 และแนวโน้มปี 2558 ในช่วงต้นเดือนกรกฎาคม 2558 ต่อไป
MThai News
