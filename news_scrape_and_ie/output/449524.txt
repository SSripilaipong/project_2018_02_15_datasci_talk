เตือน แรงงานไทยสาวประเภทสอง  อย่าแต่งหญิงกลางที่สาธารณะในแถบ ประเทศตะวันออกกลาง  โทษถึงประหารชีวิต
วันนี้ (19 มิ.ย. 58) นายสุเมธ มโหสถ อธิบดีกรมการจัดหางาน เผยได้รับการประสานจากเจ้าหน้าที่ฝ่ายแรงงานไทย ณ กรุงอาบูดาบี สหรัฐอาหรับเอมิเรตส์ (UAE) ว่า ขณะนี้มีแรงงานไทยซึ่งเป็นสาวประเภทสองถูกจับกุม 2 ราย เนื่องจากแต่งตัวเป็นผู้หญิงเข้าไปทำงานในร้านนวด โดยอยู่ระหว่างการดำเนินคดี


ทั้งนี้ เจ้าหน้าที่จึงขอเตือนสาวประเภทสองว่า หากมีการชักชวนไปทำงานในประเทศยูเออี หรือ ประเทศอื่น ๆ ในตะวันออกกลางควรหลีกเลี่ยงและไม่ควรเปิดเผยตัวเองในที่สาธารณะ เพราะนอกจากถูกจำคุกพร้อมเนรเทศแล้ว ยังต้องถูกโบยตามจำนวนครั้งที่ศาลตัดสินอีกด้วย
สำหรับการรักร่วมเพศ เป็นเรื่องต้องห้ามมีโทษทางอาญา จำคุก10 ปี และ โทษสูงสุดคือ ประหารชีวิต ซึ่งปัจจุบันตลาดแรงงานท้องถิ่นมีความต้องการแรงงานสาวประเภทสองไปทำงานร้านนวดเพิ่มขึ้น โดยที่นายจ้างเองรู้ดีว่าผิดกฎหมาย แต่เนื่องจากตลาดมีความต้องการ จึงมีการชักชวนแรงงานกลุ่มนี้เข้ามาทำงานโดยไม่บอกข้อมูลให้ทราบ
ขอบคุณข้อมูล  มติชน
MThai News
