กกพ. เตรียมลดค่าไฟในเดือน ก.ย.-ธ.ค.58 ลง 9.35 สตางค์ หลังประเมินสถานการณ์ราคาน้ำมัน แต่ยังต้องเกาะติดต้นทุนการผลิต และค่าเงินบาทอย่างใกล้ชิด
นายวีระพล จิรประดิษฐกุล กรรมการกำกับกิจการพลังงาน (กกพ.) ในฐานะโฆษก กกพ. กล่าวว่า ในเดือนก.ย.-ธ.ค.นี้ มีแนวโน้มปรับลดค่าเอฟทีที่จะเรียกเก็บในบิลค่าไฟตามทิศทางราคาน้ำมัน น้อยกว่าที่คาดไว้
โดยจะปรับลดลงเพียง 9.35 สตางค์ต่อหน่วย เนื่องจากต้นทุนการผลิตไฟฟ้าด้วยพลังน้ำ เป็นต้นทุนที่ต่ำและมีสัดส่วนลดลงจากภัยแล้ง รวมถึงค่าเงินบาทที่อ่อนค่าลงอาจส่งผลให้ค่าไฟเพิ่มขึ้นได้ยังต้องติดตามสถานการณ์อย่างต่อเนื่อง

ในส่วนของการปรับโครงสร้างค่าไฟฟ้าฐานใหม่ คาดว่าจะประกาศใช้ในการคำนวณค่าไฟรอบเดือนก.ย.-ธ.ค.58 โดยคำนวณค่าเอฟทีใหม่จากศูนย์ และนำเอฟทีที่เหลือไปใส่ไว้ในค่าไฟฐาน ซึ่งขณะนี้ยังอยู่ระหว่างการรับฟังความคิดเห็นเรื่องหลักเกณฑ์การดำเนินงาน
MThai News
ขอบคุณข้อมูลจาก… manager
