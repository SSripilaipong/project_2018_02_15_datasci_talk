ไปรษณีย์ไทย เปิดตัว ‘แสตมป์พระแก้วมรกต’ เคลือบวาว เสมือนองค์จริง ในเครื่องทรง 3 ฤดู ราคาชุดละ 15 บาท เปิดจำหน่ายแล้ววันนี้
วันนี้ (22 มิ.ย.) บริษัท ไปรษณีย์ไทย จำกัด (ปณท.) เปิดจำหน่ายตราไปรษณียากร ที่ระลึกภาพพระพุทธมหามณีรัตนปฏิมากร หรือพระแก้วมรกต พระคู่บ้านคู่เมืองของชาวไทยเป็นครั้งแรก ในเครื่องทรง 3 ฤดู ได้แก่ ฤดูร้อน ฤดูฝน และฤดูหนาว เพื่อน้อมรำลึกถึงพระคุณของสมเด็จพระสัมมาสัมพุทธเจ้า


โดยแสตมป์ชุดนี้ ใช้เทคนิคปั๊มฟอยล์วาวบริเวณเนื้อมรกตขององค์พระ ทำให้ภาพพระแก้วมรกตดูสมจริง ทรงคุณค่าน่าสะสมเป็นอย่างยิ่ง โดยเริ่มจำหน่ายตั้งแต่วันนี้เป็นต้นไป ในราคาชุดละ 15 บาท (3 ดวง) แผ่นชีทที่ระลึก พร้อมคาถาบูชาพระแก้วมรกต 26 บาท และซองวันแรกจำหน่าย 24 บาท
ผู้สนใจสามารถหาซื้อได้ที่ไปรษณีย์ทั่วประเทศ หรือทางเว็บไซต์ www.postemart.com และพิเศษ! แผ่นชีทที่ระลึก สำหรับผู้สนใจจัดทำเป็นของที่ระลึกด้วยดีไซน์เฉพาะตามต้องการ ในราคาเพียงแผ่นละ 30 บาท สามารถสั่งซื้อจำนวนขั้นต่ำ 2,000 แผ่น สอบถามรายละเอียดเพิ่มเติม โทร. 0 2831 3853, 0 2831 3856, 09 1772 3647 และทางไลน์ไอดี stampinlove

MThai News
