กระทรวงคมนาคม  เผยยังไม่มีการหารือแก้ปัญหา มาตรฐานการบิน  รับต้องใช้เวลาในการปรับโครงสร้าง
วันนี้ (23 มิ.ย. 58) พล.อ.อ. ประจิน จั่นตอง รัฐมนตรีว่าการกระทรวงคมนาคม เปิดเผยว่า ยังไม่เสนอแนวทางการปรับโครงสร้างการบินให้ ครม.พิจารณา เมื่อศึกษาและเตรียมแผนได้แล้วเสร็จจะเสนอนายกรัฐมนตรี เพื่อนำเสนอที่ประชุม คสช. และนำเสนอ ครม. ในขั้นต่อไปด้วยการปรับโครงสร้างกรมการบินพลเรือน เป็นสำนักการบินพลเรือนแห่งประเทศไทย (กพท.) การจัดตั้งกรมท่าอากาศยานไทย สำนักงานตรวจสอบและวิเคราะห์ปัญหาการบิน ให้สังกัดสำนักนายรัฐมนตรี เพื่อกลั่นกรองระบบการตรวจสอบ



ทั้งนี้โครงสร้างองค์กรใหม่เหล่านี้ ได้ตั้งงบประมาณปี 59 ไว้รองรับ 2,000 ล้านบาท และเพื่อรองรับบุคคลากรเพิ่มเติมจากองค์กรใหม่อาจใช้เงินเพิ่มอีก 400 ล้านบาท จึงต้องเร่งพิจารณา เพราะขณะนี้งบประมาณปี 59 อยู่ระหว่างการพิจารณาแปรบัญญัติในคณะกรรมาธิการ
ส่วนของประเด็น ICAO ยังอยู่ระหว่างการยกร่างพ.ร.บ.การเดินอากาศ ฉบับใหม่ เพื่อให้ได้มาตรฐานที่ชัดเจน สอดคล้องกับธุรกิจการบินในปัจจุบัน และสามารถตรวจสอบสายการบินในไทยทั้งหมด 41 สายการบิน ได้อย่างมีประสิทธิภาพ
MThai News
