พล.อ.  ดาว์พงษ์  เผยเตรียมใช้งบที่เหลือของกรมทรัพยากร จำนวน 51 ล้านบาท ขุดเจาะ น้ำบาดาล แก้ปัญหา ภัยแล้ง
วันนี้ (23 มิ.ย. 58) พล.อ. ดาว์พงษ์ รัตนสุวรรณ รัฐมนตรีว่าการกระทรวงทรัพยากรธรรมชาติและสิ่งแวดล้อม เผยที่ประชุมมีข้อกังวลเกี่ยวกับประชาชนที่ขาดแคลนน้ำ จนเกิดปัญหาการแย่งน้ำขึ้น จึงต้องเร่งสร้างความเข้าใจให้กับประชาชนในพื้นที่ โดยมอบหมายให้ พล.อ. อนุพงษ์ เผ่าจินดา รัฐมนตรีว่าการกระทรวงมหาดไทยเป็นผู้ชี้แจง



สำหรับการขุดเจาะน้ำบาดาล เบื้องต้นกระทรวงทรัพยากรธรรมชาติและสิ่งแวดล้อม จะใช้งบที่เหลือของกรมทรัพยากรน้ำบาดาล 51 ล้านบาท เพื่อนำไปขุดเจาะน้ำบาดาล แก้ปัญหาภัยแล้งให้กับประชาชน โดยเฉพาะขณะนี้ที่ลุ่มแม่น้ำเจ้าพระยา กำลังประสบปัญหาภัยแล้งอย่างหนัก
อย่างไรก็ตาม พรุ่งนี้ (24 มิ.ย. 58) จะนำเรื่องนี้เข้าสู่ที่ประชุม คณะรัฐมนตรีเศรษฐกิจที่นายกรัฐมนตรีเป็นประธานให้รับทราบอีกครั้ง โดยจุดที่จะขุดน้ำบาดาล กระทรวงเกษตรและสหกรณ์ จะเป็นผู้กำหนดพื้นที่มาให้ ซึ่งเชื่อว่าจะแก้ปัญหาภัยแล้งอย่างเร่งด่วนได้
MThai News
