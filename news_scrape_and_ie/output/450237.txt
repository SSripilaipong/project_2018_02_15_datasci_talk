พล.อ.อ.  ประจิน  ตอกกลับ  ไทยแอร์เอเชียเอ็กซ์  พูดไม่คิดทับถมคนทำงาน แนะคิดถึงผลประโยชน์ ประเทศชาติ ด้วย
จากกรณีที่สายการบิน ไทยแอร์เอเชียเอ็กซ์ ประกาศหยุดบินเส้นทางกรุงเทพ-ซัปโปโร ตั้งแต่วันที่ 1 ส.ค. 58 เนื่องจากประเทศไทยถูกองค์การการบินพลเรือนระหว่างประเทศ (ICAO) ปักธงแดงนั้น
ล่าสุด (24 มิ.ย. 58) พล.อ.อ. ประจิน จั่นตอง รัฐมนตรีว่าการกระทรวงคมนาคม ออกมาตอกกลับว่า ไทยแอร์เอเชียเอ็กซ์ ไม่สมควรที่จะพูดทับถม ซ้ำเติมกระทรวงคมนาคม และคนทำงาน ในเมื่อมองถึงผลกระทบของตัวเองก็ควรที่จะคำนึงผลประโยชน์ของประเทศชาติด้วย หากจะหยุดบินก็ควรหยุดบินปกติ ไม่ใช่มากล่าวอ้างว่าจะกลับมาบินเมื่อธงแดงปลดแล้ว ซึ่งการให้สัมภาษณ์แบบนั้นมันไม่แฟร์กับคนทำงาน



ด้าน นายธรรศพลฐ์ เเบเลเว็ลด์ ประธานเจ้าหน้าที่บริหารสายการบินไทยเเอร์เอเชีย เผยการที่องค์การการบินพลเรือนระหว่างประเทศ (ICAO) ปักธงแดงต่อกรมการบินพลเรือนของไทย รวมถึงการแพร่ระบาดของไวรัสเมอร์ส จะไม่ส่งผลกระทบต่อการดำเนินธุรกิจของสายการบินไทยแอร์เอเชีย
นอกจากนี้ ในครึ่งปีหลังยังมีแผนขยายเส้นทางบินใหม่เพิ่มอีก 5 เส้นทาง และนำเข้าเครื่องบินใหม่เพิ่มอีก 5 ลำ ที่สำคัญแนวโน้มผลประกอบการไตรมาส 2 ยังเติบโตได้ดี จึงมั่นใจว่าภาพรวมทั้งปีนี้ ไทยแอร์เอเชียจะเติบโตได้ตามเป้าหมายที่วางไว้
ขอบคุณข้อมูล  กรุงเทพธุรกิจ
MThai News
