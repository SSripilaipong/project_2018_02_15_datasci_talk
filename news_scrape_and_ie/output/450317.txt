พล.อ.  ประยุทธ์ จันทร์โอชา  ร่วมลงนามพัฒนาศักยภาพ SMEs ย้ำทุกฝ่ายขับเคลื่อน เศรษฐกิจ
วันนี้ (24มิ.ย.58) พล.อ.ประยุทธ์ จันทร์โอชา นายกรัฐมนตรีและหัวหน้าคสช. เป็นประธานในพิธีลงนามบันทึกข้อตกลงความร่วมมือการส่งเสริมและสนับสนุนวิสาหกิจขนาดกลางและขนาดย่อม (เอสเอ็มอี) ปี 58 เพื่อพัฒนาศักยภาพผู้ประกอบการเอสเอ็มอีไทยให้มีความแข็งแกร่งและเติบโตได้



ทั้งนี้ การพัฒนาด้านเศรษฐกิจของไทยยังขาดความเชื่อมโยงและการบูรณาการในการแก้ไขปัญหา จึงจำเป็นจะต้องวางระบบการแก้ปัญหาใหม่ ซึ่งต้องอาศัยความร่วมมือจาก 3 ส่วน คือภาครัฐ เอกชน และประชาชน ในการขับเคลื่อนเศรษฐกิจ เพื่อทำให้ชาติเข้มแข็ง
นอกจากนี้ ยังฝากให้สำนักงานส่งเสริมวิสาหกิจขนาดกลางและขนาดย่อม (สสว.) เร่งสร้างเครือข่าย และความเชื่อมโยง โดยเฉพาะการค้าในระดับกลาง ต้องได้รับการส่งเสริมและสนับสนุน ขณะเดียวกัน ขอให้หน่วยงานที่เกี่ยวข้องทำแผนระยะยาว เพื่อกำหนดยุทธศาสตร์ประเทศใน 20 ปีข้างหน้า ภายใต้แนวทางมั่นคง มั่งคั่ง และยั่งยืน
สำหรับการลงนามบันทึกข้อตกลงความร่วมมือการส่งเสริมและสนับสนุนเอสเอ็มอี ครั้งนี้ เป็นความร่วมมือระหว่าง สสว. และ หน่วยงานพันธมิตรอีก 32 องค์กร อาทิ บริษัททรู คอร์เปอร์เรชั่น จำกัด (มหาชน)  บริษัท ซีพี ออลล์ จำกัด (มหาชน) โดยมีวัตถุประสงค์ในการขับเคลื่อนงานบูรณาการส่งเสริมเอสเอ็มอี ตามนโยบายของรัฐบาล ผ่านกิจกรรมส่งเสริมและสนับสนุนศักยภาพผู้ประกอบการ
ขอบคุณข้อมูล/ภาพ  TNN24
MThai News
