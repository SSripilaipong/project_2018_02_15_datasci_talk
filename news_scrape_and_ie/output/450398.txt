บมจ.ควอลิตี้เฮ้าส์ เสนอขายหุ้นกู้ 3 พันลบ.อายุ 3ปี ดอกเบี้ย2.71% และ 4 ปี ดอกเบี้ย 3.07%
บมจ.ควอลิตี้เฮ้าส์(QH)ยื่นแบบแสดงรายการข้อมูลการเสนอขายหุ้นกู้วงเงินรวม 3,000 ล้านบาทให้แก่ผู้ลงทุนสถาบัน และ/หรือ ผู้ลงทุนรายใหญ่ เปิดจองซื้อระหว่างวันที่ 24-25 มิ.ย.2558 โดยมีธนาคารกรุงศรีอยุธยา และ ธนาคารกสิกรไทย เป็นผู้จัดการการจัดจำหน่าย

หุ้นกู้ดังกล่าวแบ่งออกเป็น 2 ชุด ชุดที่ 1 อายุ 3 ปี ครบกำหนดไถ่ถอนปี 2561 อัตราดอกเบี้ยคงที่ร้อยละ 2.71 ต่อปี จำนวนเสนอขาย 1,800 ล้านบาท และชุดที่ 2 อายุ 4 ปี อัตราดอกเบี้ยคงที่ร้อยละ 3.07 ต่อปี ครบกำหนดไถ่ถอนปี 2562 จำนวนเสอนขาย 1,200 ล้านบาท
อันดับความน่าเชื่อถือของหุ้นกู้ “A-” แนวโน้มอันดับเครดิต”คงที่” โดยบริษัท ทริสเรทติ้ง จำกัด เมื่อวันที่ 27 พ.ค. 58
บริษัทจะนำเงินที่ได้จากการเสนอขายหุ้นกู้ครั้งนี้ไปใช้ในการชำระคืนเงินกู้ยืม และใช้เป็นเงินทุนหมุนเวียน


MThai News
