พล.อ.อ.  ประจิน  รับกังวลกรณี  คำรณวิทย์  กระทบ  ICAO  เข้ามาตรวจสอบมาตรฐานความปลอดภัยของไทย
จากกรณีที่ พล.ต.ท. คำรณวิทย์ ธูปกระจ่าง อดีตผู้บัญชาการตำรวจนครบาล ถูกควบคุมตัวที่ท่าอากาศยานประเทศญี่ปุ่น ข้อหามีอาวุธปืนไว้ในครอบครอง ขณะจะเดินทางกลับมาประเทศไทย เมื่อวันที่ 22 มิ.ย. ที่ผ่านมา จนทำให้เกิดข้อสงสัยว่า พล.ต.ท. คำรณวิทย์ นำอาวุธปืนออกนอกประเทศผ่านท่าอากาศยานสุวรรณภูมิได้อย่างไรนั้น



ล่าสุดวานนี้ (24 มิ.ย. 58) พล.อ.อ. ประจิน จั่นตอง รัฐมนตรีว่าการกระทรวงคมนาคม เผยถึงกรณีดังกล่าวว่า อาจส่งผลกระทบต่อการที่องค์การการบินพลเรือนระหว่างประเทศ (ICAO) เข้ามาตรวจสอบมาตรฐานความปลอดภัยท่าอากาศยานของไทย แต่ยังเชื่อมั่นในมาตรฐานการปฏิบัติที่เป็นสากลของไทย
หากสังเกตจะเห็นว่า ทุกสายการบินที่เดินทางออกนอกประเทศได้ปฏิบัติตามมาตรฐานของไทย และยังไม่พบการร้องเรียนหรือปัญหาในส่วนของการพบของต้องห้ามเข้าประเทศ

