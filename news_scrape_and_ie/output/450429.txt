รมว.พลังงาน ยันปรับขึ้น ภาษีแก๊ส LPG   ภาคขนส่ง  แน่นอนและไม่มีการทบทวนข้อเรียกร้องใด ๆ ทั้งสิ้น
วันนี้ (25 มิ.ย. 58) นายณรงค์ชัย อัครเศรณี รัฐมนตรีว่าการกระทรวงพลังงาน เผย กระแสการปรับขึ้นภาษีสรรพสามิตก๊าซหุงต้ม (LPG) ภาคขนส่ง ที่มีหลายฝ่ายออกมาคัดค้านนั้น เป็นนโยบายที่ต้องปรับขึ้น และจะไม่มีการทบทวนต่อข้อเรียกร้องใด ๆ ทั้งสิ้น เพื่อให้เกิดความเป็นธรรมต่อผู้ใช้เชื้อเพลิงประเภทอื่น



ทั้งนี้ เนื่องจากปัจจุบันมีการจัดเก็บภาษี LPG เพียง 1.20 บาท/ลิตร ขณะที่กลุ่มเบนซินและดีเซลจัดเก็บภาษี  4-5 บาท/ลิตร โดยเบื้องต้นคาดว่าจะใช้วิธีจัดเก็บภาษีสรรพสามิต LPG แบบขั้นบันได ส่วน E85 จะไม่มีการจัดเก็บภาษีสรรพสามิต เพื่อส่งเสริมการใช้ของประชาชน และช่วยเหลือเกษตรกรผู้ปลูกอ้อยและมันสำปะหลัง ซึ่งเป็นวัตถุดิบหลักในการผลิตเอทานอล
ด้านก๊าซธรรมชาติสำหรับยานยนต์ (NGV) จะพิจารณาปรับขึ้นภาษีสรรพสามิต หลังจากที่มีการปรับขึ้นราคาขายปลีกให้สะท้อนต้นทุนที่แท้จริงแล้ว ซึ่งปัจจุบันอยู่ที่ประมาณ 15 บาท/กก. แต่กำหนดราคาจำหน่ายไว้ที่ 13 บาท/กก.
ขอบคุณข้อมูล  มติชน
MThai News
