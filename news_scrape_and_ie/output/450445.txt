เครือข่ายแรงงาน รวมตัวหน้า ลานพระบรมรูปทรงม้า  เรียกร้องให้ รัฐบาล ขึ้น ค่าแรงขั้นต่ำ เป็น 360 บาททั่วประเทศ
วันนี้ (25 มิ.ย. 58) นางวิไลวรรณ แซ่เตีย ประธานคณะกรรมการสมานฉันท์แรงงานไทย (คสรท.) และนายสาวิทย์ แก้วหวาน เลขาธิการแรงงานรัฐวิสาหกิจสัมพันธ์ พร้อมด้วยสมาชิกกว่า 200 คน รวมตัวกันบริเวณลานพระบรมรูปทรงมา เพื่อคัดค้านการประกาศลอยตัวค่าแรงขั้นต่ำ 300 บาท พร้อมเรียกร้องให้รัฐบาลขึ้นค่าแรงขั้นต่ำเป็น 360 บาท



ทั้งนี้ นางวิไลวรรณ เผยว่า กลางเดือน มิ.ย. ที่ผ่านมา กระทรวงแรงงานมีแนวคิดประกาศลอยตัวค่าจ้างขั้นต่ำทั่วประเทศ ซึ่งจะส่งผลกระทบถึงผู้ใช้แรงงานทั้งระบบ เพราะค่าครองชีพที่สูงขึ้น หากแรงงานในจังหวัดใดไม่มีสิทธิ์มีเสียงจะยิ่งทำให้ได้รับค่าจ้างที่ไม่เป็นธรรม
หากรัฐบาลมีแนวคิดเช่นนี้ จะทำให้ผู้ใช้แรงงานได้รับผลกระทบ ประกอบกับค่าจ้างขั้นต่ำขณะนี้ไม่ถูกพิจารณาปรับมาเป็นระยะเวลานานแล้ว จึงเรียกร้องให้มีการปรับค่าจ้างขั้นต่ำเป็น 360 บาท พร้อมกันทั่วประเทศ โดยพิจารณาจากค่าครองชีพที่เกิดขึ้น
ขอบคุณข้อมูล/ภาพ  สำนักข่าวไทย
MThai News
