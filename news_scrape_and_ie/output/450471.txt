สัปดาห์สุดท้าย  เทศกาลไม้ดอกไม้ประดับและปลาสวยงาม  จัด โปรโมชั่น ซื้อครบ 300 รับสิทธิ์แลกซื้อต้นไม้ฟรี
วันนี้ (25 มิ.ย. 58) พลตรีสรรเสริญ แก้วกำเนิด รองโฆษกประจำสำนักนายกรัฐมนตรี เผยผลการดำเนินงาน เทศกาลไม้ดอกไม้ประดับและปลาสวยงาม บริเวณเลียบคลองผดุงกรุงเกษม ข้างทำเนียบรัฐบาล ที่จัดขึ้นระหว่างวันที่ 5-28 มิ.ย. 58 ว่า งานดังกล่าวยังมีประชาชนสนใจเข้าชมอย่างต่อเนื่อง นับตั้งแต่วันเปิดงานมีผู้เข้าชมงานสะสม 99,740 คน ยอดจำหน่ายรวม 22,300,088 บาท



สำหรับกิจกรรมโค้งสุดท้ายได้จัดโปรโมชั่นคืนกำไรให้ลูกค้า เมื่อซื้อไม้ดอกไม้ประดับครบ 300 บาท สามารถรับคูปองแลกต้นไม้หมากเหลือง หมากแดง ปาล์มฟอกเทล มะขามเปรี้ยว ชมพูมะเหมียว ตะลิงปลิง มะพร้าวน้ำหอม มะม่วงน้ำดอกไม้ และปลาสวยงาม ฟรี
นอกจากนี้ในพื้นที่บริเวณเดียวกัน ยังมีการจัดงานถนนสายวัฒนธรรม ที่เริ่มเปิดมาตั้งแต่เดือน พ.ค. ที่ผ่านมา และเปิดเฉพาะในช่วงเย็นของทุกวันศุกร์ – วันอาทิตย์ แต่เดือนนี้ได้เพิ่มเวลาเปิดให้ประชาชนเข้างานในช่วงเวลากลางวันด้วย
ขอบคุณข้อมูล/ภาพ  Voice TV
MThai News
