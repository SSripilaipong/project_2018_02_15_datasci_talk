MRT  เข้ม เพิ่มมาตรการป้องกัน ไวรัสเมอร์ส  สร้างความมั่นใจผู้โดยสารที่มาใช้บริการ
จากกรณีที่มีข่าวการแพร่ระบาดและมีการ ติดเชื้อไวรัสเมอร์ส  ที่เกิดขึ้นในประเทศเกาหลีใต้ และมีข่าวการพบผู้ติดเชื้อรายแรกในประเทศไทย
ดังนั้น หลายหน่วยงานในประเทศ จึงได้มีการออกมาตรการ เพื่อป้องกันการแพร่ระบาดของเชื้อไว้รัส โดยเฉพาะ ท่าอากาศยานสุวรรณภูมิ ที่มีผู้โดยสารเดินทางเข้า-ออกเป็นจำนวนมาก

ทั้งนี้ เพื่อเป็นการป้องกันการระบาดของเชื้อไวรัสโคโรน่า กลุ่มโรคทางเดินหายใจตะวันออกกลาง “ไวรัสเมอร์ส” การรถไฟฟ้าขนส่งมวลชนแห่งประเทศไทย ผู้ให้บริการ รถไฟฟ้า MRT จึงได้เพิ่มมาตรการป้องกันการระบาดของโรค กับทุกสถานีของรถไฟฟ้าใต้ดิน
โดยจะทำความสะอาดด้วยน้ำยาฆ่าเชื้อโรค ในขบวนรถไฟฟ้าทุกขบวน ทุกวัน! เพื่อให้ผู้โดยสารที่มาใช้บริการมีความปลอดภัย และเกิดความมั่นใจในการใช้บริการรถไฟฟ้า MRT มากขึ้น
