กระทรวงพาณิชย์  ส่ง  ‘ธงฟ้าโมบายยูนิต’  ลงพื้นที่ 35 จังหวัด ช่วยลดค่าครองชีพ ให้กับเกษตรกรที่ได้รับผลกระทบภัยแล้ง
พล.อ.ฉัตชัย สาริกัลยะ รัฐมนตรีว่าการกระทรวงพาณิชย์ เปิดเผยว่า ได้มอบหมายให้กรมการค้าภายใน ดำเนินการทำแผนช่วยเหลือประชาชน ที่ได้รับความเดือดร้อนจากภัยแล้ง โดยร่วมมือกับกระทรวงมหาดไทย กองทัพบก ในการจัดโครงการธงฟ้าโมบายยูนิต ที่จะนำสินค้าราคาถูกที่จำเป็นเข้าไปช่วยเหลือชาวบ้านที่ได้รับความเดือดร้อนจากภัยแล้ง ประมาณ 35 จังหวัด เพื่อลดค่าครองชีพในแต่ละวัน คาดว่าใช้เวลาดำเนินการไม่ต่ำกว่า 1 เดือน

นอกจากนี้ ยังมอบหมายให้กรมพัฒนาธุรกิจการค้า ใช้เครือข่าย บิส คลับ ซึ่งเป็นการรวมตัวของนักธุรกิจในแต่ละภูมิภาคของประเทศ เข้าช่วยเหลือในชุมชนที่เดือดร้อน โดยเฉพาะเกษตรกรที่ได้รับผลกระทบจากภัยแล้งจริงๆ ด้วยการประเมินความเป็นไปได้ในการเพิ่มการจ้างงาน พร้อมเร่งรัดการจัดทำข้าวถุงราคาถูก คาดว่าจะกระจายไปยังพื้นที่ต่างๆได้ภายในเดือนส.ค.นี้ อีกทั้งกำหนดราคาขายข้าวถุงได้ต่ำกว่าตลาดถึง 20%

MThai News
