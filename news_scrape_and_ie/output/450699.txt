บอร์ดปตท. มีมติเลือก นาย  เทวินทร์ วงศ์วานิช  ดำรงตำแหน่งประธานเจ้าหน้าที่บริหารและกรรมการผู้จัดการใหญ่ ปตท. คนใหม่
วันนี้ (26 มิ.ย.) นายปิยสวัสดิ์ อัมระนันทน์ ประธานคณะกรรมการบริหารบมจ.ปตท.(PTT) เปิดเผยว่า บอร์ดปตท.มีมติเป็นเอกฉันท์แต่งตั้งนาย  เทวินทร์ วงศ์วานิช  ประธานเจ้าหน้าที่บริหารและกรรมการผู้จัดการใหญ่ บริษัท.ปตท.สำรวจและผลิตปิโตรเลียม (ปตท.สผ.) ดำรงตำแหน่งประธานเจ้าหน้าที่บริหารและกรรมการผู้จัดการใหญ่ปตท.คนใหม่ โดยจะเริ่มปฏิบัติงานตั้งแต่ 10 กันยายน 2558 แทน นายไพรินทร์ ชูโชติถาวร ที่จะหมดวาระลงในวันที่ 9 ก.ย. นี้


ทั้งนี้ ในการสมัครชิงตำแหน่งซีอีโอ ปตท.คนใหม่ มีผู้ยื่นสมัคร 4 ราย แต่คุณสมบัติผ่านการพิจารณามีเพียง 3 ราย ประกอบด้วย นายเทวินทร์ วงศ์วานิช ประธานฯ ปตท.สผ. นายสุพัฒนพงษ์ พันธ์มีเชาว์ ประธานฯ บมจ. พีทีที โกลบอล เคมิคอล (PTTGC) และ นายชาญศิลป์ ตรีนุชกร รองกรรมการผู้จัดการใหญ่กลยุทธ์องค์กร ปตท.


MThai News
