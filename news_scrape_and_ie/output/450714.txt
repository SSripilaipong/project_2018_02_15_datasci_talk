เจ้าสัวสหพัฒน์ เผยยอดขาย บะหมี่กึ่งสำเร็จรูป  ‘ มาม่า ‘ พุ่งหลังคว้า ‘ อั้ม พัชราภา ‘ มาเป็นพรีเซนเตอร์
วันนี้ (26 มิ.ย. 58) นายบุญเกียรติ โชควัฒนา ประธานกรรมการบริษัท สหพัฒนพิบูล จำกัด (มหาชน) เผยยอดขายบะหมี่กึ่งสำเร็จรูป ‘มาม่า’ ในช่วงต้นไตรมาส 2 เริ่มฟื้นตัว หลังช่วง 4 เดือนแรกยอดการขายตกแม้เศรษฐกิจจะดี แต่หลังจากดึงนางเอกสาว อั้ม พัชราภา ไชยเชื้อ มาเป็นพรีเซนเตอร์ ยอดขายก็กลับมาคึกคัก โดยคาดว่ายอดขายของของกลุ่มสหพัฒน์ในปีนี้จะอยู่ที่ 150,000 ล้านบาท หรือ โตประมาณร้อยละ 3-5



ทั้งนี้ นายเวทิต โชควัฒนา กรรมการรองผู้อำนวยการ บริษัท สหพัฒนพิบูล จำกัด (มหาชน) คาดว่า ตลาดบะหมี่กึ่งสำเร็จรูปทั้งปีนี้จะเติบโตร้อยละ 2-3  คิดเป็นมูลค่า 15,800 ล้านบาท  ถือเป็นปีที่ 2 ที่เติบโตลดลง หลังจากปีก่อนเติบโตร้อยละ 1.2-1.3 เนื่องจากเศรษฐกิจชะลอตัว ลูกค้ารากหญ้าซึ่งเป็นกลุ่มหลักชะลอการซื้อ
ขอบคุณข้อมูล/ภาพ  Voice TV
MThai News
