“จิตติ ตั้งสิทธิ์ภักดี” มองว่า ครึ่งปีหลังนี้ ราคาทองคำผันผวน เคลื่อนกรอบ 1,100-1,300 $/ออนซ์ จับตาถกหนี้กรีซ
วันนี้(28 มิ.ย. 58) นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า ราคาทองคำในช่วงครึ่งปีหลังนี้ยังจะคงผันผวน หลังจากผ่านช่วงครึ่งปีแรกที่มีความผันผวนมาแล้ว 1 ครั้ง โดยทางสมาคมยังมองราคาทองคำจะอยู่ในกรอบ 1,100-1,300 เหรียญสหรัฐต่อออนซ์
โดยมีปัจจัยเสี่ยงที่ต้องจับตาอย่างใกล้ชิด คือ การขึ้นดอกเบี้ยของทางธนาคารกลางสหรัฐ (เฟด) ว่า จะมีการปรับขึ้นในช่วงใด รวมไปถึงการแก้ไขปัญหาหนี้ของประเทศกรีซ
ซึ่งหากยุโรปมีข้อตกลงและสามารถแก้ไขปัญหาไปได้ก็คงไม่มีผลกระทบ ซึ่งเป็น 2 ปัจจัย ที่นักลงทุนต้องติดตามอย่างใกล้ชิด ขณะที่การลงทุนควรติดตามและลงทุนในระยะสั้น ซึ่งหากราคาทองคำปรับตัวลดลงในช่วงนี้ก็สามารถเก็บซื้อไว้ทำกำไรได้

MThai News
