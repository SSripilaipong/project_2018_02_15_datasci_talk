สำนักความปลอดภัยธุรกิจน้ำมัน ยืนยัน เติมน้ำมันเต็มถังไม่เสียเปรียบ ชี้ น้ำมันค้างสายป้องกันอากาศเข้า
หลังมีข้อความถูกส่งต่อผ่านสื่อสังคมออนไลน์ที่ระบุว่า การเติมน้ำมันเต็มถังและมีน้ำมันค้างสายจะถูกพนักงานปั๊มน้ำมันนำออกไปใช้ประโยชน์อื่น และทำให้ผู้ใช้รถเสียเปรียบโดยลูกค้าไม่ได้ปริมาณน้ำมันตามจำนวนเงินที่จ่ายไป
นายสมบูรณ์ หน่อแก้ว ผู้อำนวยการสำนักความปลอดภัยธุรกิจน้ำมัน เปิดเผยว่า ปั๊มน้ำมันต้องบังคับน้ำมันไหลออกได้ทางเดียวด้วยระบบเช็ควาล์ว ไม่สามารถดูดน้ำมันกลับไปในถังเก็บน้ำมันได้อีก ซึ่งจะคล้ายเครื่องปั๊มน้ำตามบ้าน โดยการให้มีน้ำมันค้างเต็มสายตลอดเวลามาจากระบบความปลอดภัยที่ป้องกันอากาศเข้า ซึ่งเป็นก๊าซออกซิเจน เพราะเมื่อเจอกับน้ำมันจะเกิดการลุกไหม้ได้และน้ำมันค้างในสายมีปริมาณเท่ากับน้ำมันที่ไหลเติมเข้ามาในสายจึงไม่มีใครเสียเปรียบ สรุปคือเราจะได้น้ำมันส่วนนึงที่ค้างท่อและคนต่อไปที่มาเติมก็จะได้นำมันค้างท่อเดิมจากที่เราเติม



ผู้อำนวยการสำนักความปลอดภัยธุรกิจน้ำมัน กล่าวว่า น้ำมันที่ค้างในสายของตู้จ่ายจะไหลออกมาได้ ต้องผ่านมิเตอร์คิดราคาเท่านั้น พนักงานจะกดออกให้น้ำมันไหลออกมาโดยพลการไม่ได้ หากจะถอดสายเพื่อให้น้ำมันไหลออกมาก็ต้องใช้เครื่องมือช่างและอุปกรณ์ซึ่งใช้เวลามาก
ขณะที่ตู้จ่ายและหัวจ่ายจะมีเจ้าหน้าที่ชั่งตวงวัด กระทรวงพาณิชย์ออกสุ่มตรวจสถานีบริการน้ำมันทั่วประเทศ เพื่อรักษามาตรฐานและคุ้มครองผู้บริโภคหากพบการดัดแปลงหัวจ่ายน้ำมัน มีโทษตามกฏหมายปรับไม่เกิน 120,000 บาท

MThai News


