สนามบินลำปาง เตรียมเผยโฉมใหม่ 30 มิ.ย.นี้ พร้อมรองรับสายการบินได้ 20 เที่ยวต่อวัน และผู้โดยสาร 200 คน
นายเรืองยุทธ นิตยานนท์ ผู้อำนวยการท่าอากาศยานลำปาง เปิดเผยความคืบหน้าการก่อสร้างอาคารที่พักผู้โดยสารหลังใหม่ และอาคารประกอบอื่นๆ ของท่าอากาศยานลำปาง ตำบลพระบาท อำเภอเมืองลำปางว่า ขณะนี้ใกล้แล้วเสร็จตามแผนในวันที่ 30 มิถุนายนนี้ ซึ่งอาคารหลังใหม่สามารถรองรับได้ 3 สายการบิน จำนวน 20 เที่ยวต่อวัน และรองรับผู้โดยสารได้ประมาณ 200 คนต่อวัน

ทั้งนี้ กรมการบินพลเรือน มีแผนพิจารณาขยายทางวิ่ง หรือ รันเวย์ เพิ่มเติมจากปัจจุบัน มีความยาว 1,875 เมตร เป็น 2,100 เมตร เพื่อให้เครื่องบินขนาดใหญ่ขึ้นลงได้ ส่วนอาคารผู้โดยสารหลังเก่า การท่าอากาศยานลำปางจะทำการทุบทิ้ง เพื่อใช้เป็นลานจอดเครื่องบิน ซึ่งการก่อสร้างในครั้งนี้จะส่งผลให้จังหวัดลำปางรองรับนักท่องเที่ยวได้มากขึ้นอีกด้วย


MThai News
ขอบคุณข้อมูลจาก… Voicetv
