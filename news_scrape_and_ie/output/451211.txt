บทวิเคราะห์ทองคำ ประจำวันอังคารที่ 30 มิถุนายน 2558 โดย ออสสิริส กรุ๊ป ระบุว่า ประเด็นสำคัญของราคาทองคำในวันนี้มีปัจจัยเกี่ยวข้อง ดังนี้

ประเด็นสำคัญของราคาทองคำเมื่อวันที่ผ่านมา
– วิกฤติของกรีซเป็นปัจจัยหลักที่ทำให้ราคาทองคำยังยืนเหนือ 1180$/oz ได้ซึ่งเรามองว่าจากการที่ นายอเล็กซิส ซิปราส นายกรัฐมนตรีกรีซ ได้เปิดเผยผ่านทางสถานีโทรทัศน์ของกรีซว่า กรีซจะไม่ชำระหนี้ให้กับกองทุนการเงินระหว่างประเทศ (IMF) ตามกำหนดในวันนี้ หากกรีซไม่สามารถทำข้อตกลงกับกลุ่มเจ้าหนี้ได้เป็นบวกต่อราคาทองคำ
ประเด็นสำคัญของทองคำในสัปดาห์นี้มองจากปัจจัยทางพื้นฐาน
1. ดัชนีผู้จัดการฝ่ายจัดซื้อ (ชิคาโก) เดือน มิ.ย. ในเวลา 20.45 น. เราวิเคราะห์จาก นายเจโรม โพเวลล์ ซึ่งเป็นหนึ่งในคณะผู้ว่าการธนาคารกลางสหรัฐกล่าวเมื่อวานนี้ว่า เฟดอาจปรับขึ้นอัตราดอกเบี้ยในเดือน ก.ย. นี้ ตามมาด้วยการปรับขึ้นอีกครั้งในเดือน ธ.ค. แสดงให้เห็นว่า นายเจโรม โพเวลล์ กำลังจะสื่อว่า เศรษฐกิจต่าง ๆ รวมถึงดัชนีผู้จัดการฝ่ายจัดซื้อจะขยายตัวตามไปด้วย ส่งผลให้ค่าเงินดอลลาร์สหรัฐแข็งค่า ราคาทองคำลดลง
2. ดัชนีความเชื่อมั่นผู้บริโภคสหรัฐฯเดือน มิ.ย. ในเวลา 21.00 น. เราวิเคราะห์จากตัวเลขเศรษฐกิจ 3 ตัว คือ ตัวที่หนึ่งยอดค้าปลีกเดือน พ.ค. สหรัฐฯขยายตัว 1.1% ตัวที่สองดัชนีผู้จัดการฝ่ายจัดซื้อภาคผลิตสหรัฐเดือน พ.ค. ขยายตัวขึ้น 1.3 หน่วย และตัวเลขที่สามรายได้ผู้บริโภคสหรัฐเดือน พ.ค. ขยายตัวจากเดือนก่อน 0.1% ทั้งสามตัวเลขแสดงให้เห็นว่าเศรษฐกิจเริ่มดีขึ้น ส่งผลทำให้ดัชนีความเชื่อมั่นผู้บริโภคสหรัฐฯปรับเพิ่มมากขึ้น ดีต่อค่าเงินดอลลาร์สหรัฐ และราคาทองคำลดลง

ชม  คลิป  บทวิเคราะห์ราคาทองคำ 1 นาที By  www.ausiris.co.th



รายงานฉบับนี้จัดทำโดยบริษัท ออสสิริส จำกัด เพื่อแสดงความเห็นเป็นข้อมูลเบื้องต้นสำหรับประกอบการตัดสินใจลงทุนสำหรับลูกค้าที่เฉพาะเจาะจงเท่านั้น ไม่ได้มีวัตถุประสงค์ในการชักชวน หรือชี้นำให้ซื้อขายแต่อย่างใด ซึ่งรายงานฉบับนี้มาจากความเห็นของนักวิเคราะห์ ประกอบกับแหล่งข้อมูลที่ผู้จัดทำเห็นว่ามีความน่าเชื่อถือ และถูกนำมาใช้อ้างอิงในการลงทุนทั่วไป
อย่างไรก็ตามข้อมูลที่ปรากฎตามรายงาน ไม่ได้ถือเป็นการยืนยันข้อเท็จจริงแต่อย่างใด ผู้ลงทุนควรพิจารณาอย่างรอบคอบก่อนตัดสินใจลงทุน บริษัทฯ จะไม่รับผิดชอบต่อความเสียหายที่อาจเกิดขึ้นจากการนำข้อมูลดังกล่าวไปใช้ทั้งทางตรง และทางอ้อม

MThai News

