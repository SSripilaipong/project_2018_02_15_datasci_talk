พล.อ. ประยุทธ์  มั่นใจกรณีปัญหา วิกฤตหนี้กรีซ ไม่สะเทือนประเทศไทย เพราะไม่ได้ทำ การค้า โดยตรง
วันนี้ (30มิ.ย.58) พล.อ. ประยุทธ์ จันทร์โอชา นายกรัฐมนตรีและหัวหน้าคสช. กล่าวถึงกรณีหนี้กรีซว่า คงมีผลต่อประเทศไทยไม่มากนัก เนื่องจากไทยไม่ได้ค้าขายกับกรีซโดยตรง ส่วนผลกระทบที่อาจได้รับน่าจะเป็นเรื่องที่ไทยทำการค้ากับสหภาพยุโรปโดยรวม ซึ่งเรื่องนี้ขึ้นอยู่กับว่ากรีซจะยังอยู่ในสหภาพยุโรปหรือไม่



ขณะที่ นายวิสุทธิ์ ศรีสุพรรณ รมว.คลัง เผยกรีซอยู่ระหว่างการทำประชามติว่าจะยอมรับเงื่อนไขของประเทศเจ้าหนี้และธนาคารกลางยุโรป (อีซีบี) หรือไม่ เนื่องจากมีเงื่อนไขที่ประชาชนกรีซต้องพิจารณา เช่น การขึ้นภาษีธุรกิจโรงแรม จาก 6% เป็น 22%
รวมทั้งการตัดลดการรับสวัสดิการ เช่น การรับเงินบำนาญหลังเกษียณซึ่งหากประชาชนลงประชามติว่าไม่ยอมรับเงื่อนไขก็เป็นไปได้ว่ากรีซอาจออกจากการเป็นสมาชิกยูโร แต่ก็มีผลกระทบต่อไทยไม่มาก โดยขนาดเศรษฐกิจของกรีซเล็กกว่าไทย ที่สำคัญตลาดรับรู้ปัญหาของกรีซไปแล้ว จึงไม่น่ามีผลต่อไทยมากนัก
ขอบคุณข้อมูล/ภาพ  TNN 24
MThai News
