เคเอฟซี  บุกตลาด เมียนมาร์  เปิดสาขาแรกย่านธุรกิจเมือง ย่างกุ้ง วันนี้วันแรก พร้อมผู้คนต่อแถวรอชิมนานนับชั่วโมง
วานนี้ (30 มิ.ย. 58) เคเอฟซี ร้านอาหารรายใหญ่จากสหรัฐอเมริกา จับมือกับหุ้นส่วนท้องถิ่นอย่าง โยมา สตราทิจิค เปิดสาขาแรกในประเทศเมียนมาร์ ย่านธุรกิจใจกลางเมืองย่างกุ้ง โดยมีชาวเมียนมาร์จำนวนมากเดินทางมาเข้าคิวรอหลายชั่วโมง เพื่อลองชิมไก่ทอดชื่อดัง



ทั้งนี้ ประเทศเมียนมาร์ ได้ปิดประเทศมาเป็นเวลานานภายใต้การปกครองของรัฐบาลทหาร โดยเริ่มเปิดประเทศในรัฐบาลกึ่งพลเรือน ทำให้บริษัทต่างชาติต่างหลั่งไหลเข้าไปลงทุน
นอกจากนี้ เคเอฟซี และ โยมา สตราทิจิค ยังคาดหวังว่า จะเปิดสาขาอื่น ๆ ต่อไปทั่วประเทศเมียนมาร์ในอนาคต
อย่างไรก็ตาม เคเอฟซี ไม่ใช่บริษัทของสหรัฐอเมริกาแห่งแรกที่เข้ามาตีตลาดในประเทศเมียนมาร์ โดยก่อนหน้านี้ โคคาโคลา เป๊ปซี่ เชฟโรเล็ต และฟอร์ด ก็เข้าไปมีตัวแทนจำหน่ายในเมียนมาร์เช่นกัน
ขอบคุณข้อมูล/ภาพ  สำนักข่าวไทย
MThai News
