บทวิเคราะห์ทองคำ ประจำวันพฤหัสบดีที่ 2 กรกฎาคม 2558 โดย ออสสิริส กรุ๊ป ระบุว่า ประเด็นสำคัญของราคาทองคำในวันนี้มีปัจจัยเกี่ยวข้อง ดังนี้



ประเด็นสำคัญที่กระทบต่อราคาทองคำในช่วงที่ผ่านมา
– การคลายความกังวลในวิกฤตของกรีซเป็นปัจจัยหลักที่ทำให้ราคาทองคำปรับตัวลง จากรายงานว่า นายอเล็กซิส ซิปราส นายกรัฐมนตรีกรีซ ได้แสดงความพร้อมที่จะยอมรับเงื่อนไขของเจ้าหนี้ เพื่อแลกกับการรับความช่วยเหลือทางการเงิน ซึ่งข่าวดังกล่าวทำให้นักลงทุนมีมุมมองที่เป็นบวกว่า กรีซและกลุ่มเจ้าหนี้ยุโรปจะสามารถประนีประนอมกันได้
– ตัวเลขการจ้างงานนอกภาคการเกษตร (ADP) เดือน มิ.ย. และตัวเลขดัชนีผู้จัดการผู้จัดซื้อภาคการผลิต (ISM) ที่ได้ปรับตัวขึ้นจาก 2.03 แสนตำแหน่งสู่ 2.37 แสนตำแหน่งและ 52.8 เป็น 53.5 ตามลำดับได้ส่งผลลบต่อราคาทองคำจากดอลลาร์ที่ได้แข็งค่า
ประเด็นสำคัญที่จะส่งผลกระทบต่อราคาทองคำ
1. ประมาณ 19.30 น. ตัวเลขภาคแรงงานทั้งรายเดือนและรายสัปดาห์ของสหรัฐฯ มีแนวโน้มสะท้อนภาพเศรษฐกิจที่แข็งแกร่งของสหรัฐฯ โดยเราได้วิเคราะห์จากตัวเลขภาคอสังหาริมทรัพย์โดยรวมที่ดีเช่นเดียวกับตัวเลขยอดค้าปลีก ตัวเลขความเชื่อมั่นผู้บริโภค ซึ่งส่งผลให้ค่าเงินดอลลาร์สหรัฐฯ แข็งค่า ราคาทองคำลดลง

ชม  คลิป  บทวิเคราะห์ราคาทองคำ 1 นาที By  www.ausiris.co.th



รายงานฉบับนี้จัดทำโดยบริษัท ออสสิริส จำกัด เพื่อแสดงความเห็นเป็นข้อมูลเบื้องต้นสำหรับประกอบการตัดสินใจลงทุนสำหรับลูกค้าที่เฉพาะเจาะจงเท่านั้น ไม่ได้มีวัตถุประสงค์ในการชักชวน หรือชี้นำให้ซื้อขายแต่อย่างใด ซึ่งรายงานฉบับนี้มาจากความเห็นของนักวิเคราะห์ ประกอบกับแหล่งข้อมูลที่ผู้จัดทำเห็นว่ามีความน่าเชื่อถือ และถูกนำมาใช้อ้างอิงในการลงทุนทั่วไป
อย่างไรก็ตามข้อมูลที่ปรากฎตามรายงาน ไม่ได้ถือเป็นการยืนยันข้อเท็จจริงแต่อย่างใด ผู้ลงทุนควรพิจารณาอย่างรอบคอบก่อนตัดสินใจลงทุน บริษัทฯ จะไม่รับผิดชอบต่อความเสียหายที่อาจเกิดขึ้นจากการนำข้อมูลดังกล่าวไปใช้ทั้งทางตรง และทางอ้อม

MThai News
