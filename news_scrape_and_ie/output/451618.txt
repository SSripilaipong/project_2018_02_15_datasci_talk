สำนักงานสลาก ฯ ประกาศยกเลิก รางวัลที่ 1 พิเศษ  ตั้งแต่งวดวันที่ 1 ส.ค. นี้   แก้ปัญหาการรวมชุดสลากฯ ของผู้ค้า
วันนี้ (2 ก.ค. 58) พล.ต ฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล เผยสำนักงานสลากฯ ได้ออกประกาศผ่านหน้าเว็บไซต์ เพื่อแจ้งให้ประชาชนรับทราบว่า ตั้งแต่งวดประจำวันที่ 1 ส.ค. 58 เป็นต้นไป หรือ การจำหน่ายสลากฯ ตั้งแต่วันที่ 17 ก.ค. 58 นั้น



สำนักงานสลากกินแบ่งรัฐบาล ได้ยกเลิกรางวัลที่ 1 พิเศษ มูลค่ารวม 52 ล้านบาท/งวด แบ่งเป็นรางวัลพิเศษ ชุดที่ 1 มูลค่า 30 ล้านบาท/งวด และรางวัลพิเศษ ชุดที่ 2 มูลค่า 22 ล้านบาท/งวด และให้เปลี่ยนแปลงเงื่อนไขเงินรางวัลจากผู้ถูกรางวัลที่ 1 ที่ได้รับเงินรางวัลวงเงิน 2 ล้านบาท เป็นวงเงิน 3 ล้านบาท
ทั้งนี้เชื่อว่า การเปลี่ยนแปลงเงื่อนไขเงินรางวัลจากผู้ถูกรางวัลที่ 1 ที่ได้รับเงินรางวัลวงเงิน 2 ล้านบาท เป็นวงเงิน 3 ล้านบาท จะช่วยลดความร้อนแรงของการรวมชุดสลากฯ ลง และจะทำให้ราคาปรับลดลงเหลือใบละ 80 บาท ตามนโยบายของรัฐบาลได้
ขอบคุณข้อมูล  Voice TV
MThai News
