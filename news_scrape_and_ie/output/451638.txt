สมหมาย ภาษี  สั่งให้ ธนาคารแห่งประเทศไทย  จับตาดู วิกฤตหนี้กรีซ  ระบุกระทบไทยแค่ทางอ้อมเท่านั้น
วันนี้ (2 ก.ค. 58) นายสมหมาย ภาษี รัฐมนตรีว่าการกระทรวงการคลัง เผยถึงกรณีกรีซผิดนัดชำระหนี้ต่อกองทุนการเงินระหว่างประเทศ (IMF) ว่า ขณะนี้ ธนาคารแห่งประเทศไทย (ธปท.) จะต้องติดตามผลกระทบของกรีซกับประเทศไทย ทั้งอัตราแลกเปลี่ยน อัตราดอกเบี้ยในตลาด รวมถึงความผันผวนในตลาดหุ้นอย่างใกล้ชิด


ทั้งนี้เชื่อว่า กรณีวิกฤตหนี้กรีซ มีผลกระทบกับเศรษฐกิจไทยแค่ทางอ้อมเท่านั้น เนื่องจากการค้าขายระหว่างไทยกับกรีซมีน้อย และกรีซไม่ได้ผิดนัดชำระหนี้กับไทยโดยตรง
นอกจากนี้อาจเกิดจากค่าเงินของสหรัฐอเมริกาและยูโรผันผวน มากระทบกับค่าเงินบาทของไทย รวมถึงตลาดหุ้นในสหรัฐอเมริกาเองก็ผันผวนกระทบกับตลาดหุ้นของไทย
ขอบคุณข้อมูล  กรุงเทพธุรกิจ
MThai News
