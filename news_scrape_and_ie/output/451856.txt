คณะกรรมการกำกับหลักทรัพย์และ ตลาดหลักทรัพย์ ของ จีน  เตรียมสอบการปั่นหุ้น หลัง หุ้นจีน ร่วงหนักในรอบหลายปี
วันนี้ (3 ก.ค. 58) นายจาง เสี่ยวจุน เจ้าหน้าที่ สำนักงานคณะกรรมการกำกับหลักทรัพย์ของจีน (CSRC)  เผยการตรวจสอบข้อสงสัยเกี่ยวกับการปั่นหุ้นในตลาดหุ้นจีน หลังผู้เชี่ยวชาญไม่สามารถอธิบายถึงสาเหตุที่ตลาดดิ่งลงอย่างหนักในรอบหลายปีได้นั้น จะมุ่งเน้นไปที่ธุรกรรมการซื้อขายที่กระทำอย่างต่อเนื่องพร้อมกันในตลาด โดย CSRC ได้มีการติดตามความผิดปกติในการซื้อขายหลักทรัพย์และสัญญาล่วงหน้ามาตลอด


ทั้งนี้หากพบว่า มีการกระทำผิดจริง ทาง CSRC จะส่งมอบคดีการปั่นหุ้นซึ่งถือเป็นคดีอาญาไปให้กับฝ่ายตำรวจ เพื่อดำเนินการต่อไป
สำหรับการแถลงการณ์จาก CSRC เกิดขึ้นหลังตลาดหุ้น A-share ของจีนร่วงลงต่อเนื่อง ขณะเดียวกันก็มีการคาดการณ์ถึงสาเหตุของความสับสนอลหม่านนี้เป็นวงกว้าง โดยผู้เชี่ยวชาญบางคนถึงขนาดมองว่า มีสาเหตุมาจากการสมคบคิด
นอกจากนี้ ดัชนีเซี่ยงไฮ้คอมโพสิตตลาดหุ้นจีนยังร่วงลงอย่างต่อเนื่อง โดยวานนี้ ดัชนีร่วงลง 140.93 จุด หรือ 3.48% ปิดที่ 3,912.77 จุด และดัชนีหุ้นเสิ่นเจิ้นร่วง 5.32% ปิดที่ 12,924.19 จุด ส่วนในวันนี้ ดัชนีเซี่ยงไฮ้คอมโพสิตเปิดตลาดดิ่งลง 119.06 จุด หรือ 3.04% แตะที่ 3,793.71 จุด
ขอบคุณข้อมูล  ข่าวหุ้น
MThai News
