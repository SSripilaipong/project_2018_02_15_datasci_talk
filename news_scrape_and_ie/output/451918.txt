ไทยพาณิชย์  หารือกับ ม.ราชภัฏ  และ ม.เทคโนโลยีราชมงคล  ยันรับสมัครนักศึกษาทุกสถาบันร่วมงาน
จากกรณีที่มีการแชร์กันในโลกออนไลน์ถึงความผิดพลาดของธนาคารไทยพาณิชย์ ที่ได้ทำการลงประกาศรับสมัครงานบนเว็บไซต์จัดหางานในตำแหน่งที่ปรึกษาทางการเงินฝึกหัด (Financial Advisor Trainee) ซึ่งเป็นตำแหน่งงานเฉพาะทาง และได้มีการระบุชื่อมหาวิทยาลัยจำนวน 14 แห่งนั้น



ล่าสุด (3 ก.ค. 58) นายญนน์ โภคทรัพย์ กรรมการผู้จัดการใหญ่ ธนาคารไทยพาณิชย์ จำกัด (มหาชน) ได้ออกมาชี้แจงถึงกรณีดังกล่าวภายหลังปรับความเข้าใจกับม.ราชภัฏ และม.เทคโนโลยีราชมงคล ว่า ได้มีคำสั่งให้ยกเลิกและนำประกาศรับสมัครงานนั้นออกจากทุกสื่อแล้ว โดยทางธนาคารได้มีการตั้งคณะกรรมการสอบสวนทางวินัยเกี่ยวกับกรณีดังกล่าว พร้อมทั้งกำชับผู้ที่เกี่ยวข้องให้ดูแลและป้องกันไม่ให้เกิดกรณีเช่นนี้อีก
ส่วนประเด็นที่มีเอกสารระบุเกณฑ์การรับพนักงานใหม่ โดยแบ่งกลุ่มมหาวิทยาลัยออกเป็น 3 กลุ่ม ที่ถูกแชร์กันในโลกออนไลน์นั้น ทางธนาคารยืนยันและปฏิเสธว่า เอกสารดังกล่าวไม่ใช่เอกสารของธนาคารแต่อย่างใด
ขอบคุณข้อมูล/ภาพ ‏ @pakapong_report
MThai News
