กรมการขนส่งทางบก ร่วมกับทหาร เดินหน้าจัดระเบียบรถตู้บริเวณอนุเสาวรีย์ชัยสมรภูมิ ในช่วงเวลาเร่งด่วนทุกวัน ป้องกันการกระทำผิด
นายจิรุตม์ วิศาลจิตร รองอธิบดีกรมการขนส่งทางบก เปิดเผยว่า กรมการขนส่งทางบก ร่วมกับกองพลทหารม้าที่ 2 รักษาพระองค์ (พล.ม.2 รอ.) จัดระเบียบรถตู้โดยสารสาธารณะ บริเวณรอบอนุเสาวรีย์ชัยสมรภูมิ ทุกวิน โดยทำการตรวจสอบพฤติกรรมการให้บริการเป็นประจำทุกวัน ในช่วงเวลา เช้า 6.00-8.00 น. และเย็น 16.00-18.00 น. เนื่องจากมีประชาชนใช้บริการจำนวนมาก



โดยวินรถตู้ทุกคันต้องปฏิบัติตามกฎหมายอย่างเคร่งครัด เช่น เดินรถในเส้นทางที่กำหนด เรียกเก็บค่าโดยสารตามอัตราที่กำหนด ห้ามบรรทุกผู้โดยสารเกินกำหนด ไม่ใช้ความเร็วเกินกว่าที่กฎหมายกำหนด เป็นต้น หากพบการกระทำผิดจะมีบทลงโทษ และหากทำผิดซ้ำอาจถูกพักหรือเพิกถอนใบอนุญาตขับขี่ทันที ซึ่งเมื่อวันที่ 1ก.ค.ที่ผ่านมา พบวินรถตู้กระทำผิดถึง 42 ราย และได้บันทึกประวัติ พร้อมลงโทษแล้วทุกราย

MThai News
ขอบคุณข้อมูลจาก… Dailynews
