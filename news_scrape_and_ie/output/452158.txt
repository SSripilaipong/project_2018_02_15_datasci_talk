รมว.คมนาคม สั่งชะลอปรับขึ้นค่าโดยสารรถแท็กซี่รอบ 2  พร้อมเตรียมขยายเวลาโครงการ รถเมล์-รถไฟฟรีอีก 3- 6 เดือน

พล.อ.อ.ประจิน จั่นตอง รมว.คมนาคม เปิดเผยว่า การปรับขึ้นอัตราค่าโดยสารรถแท็กซี่ รอบที่ 2 คาดว่าอาจต้องชะลอ ออกไปก่อน เนื่องจาก ต้องพิจารณาปัจจัย เรื่องต้นทุนของผู้ประกอบการ ความพึงพอใจจากผู้ใช้บริการ และค่าครองชีพของประชาชนมาเป็นองค์ประกอบที่สำคัญในการตัดสินใจ คาดจะได้ข้อสรุปภายในวันที่ 13 ก.ค.นี้
ส่วนแนวทางการพิจารณาขยายเวลาโครงการรถเมล์-รถไฟฟรี เพื่อประชาชน ซึ่ง ก่อนหน้านี้ที่ประชุมคณะรัฐมนตรี (ครม.) ได้มีมติให้ยกเลิกโครงการดังกล่าวนั้น เบื้องต้นคาดว่าจะขยายเวลาโครงการดังกล่าวต่อไปอีก 3- 6 เดือน หลังจากสิ้นสุดในวันที่ 31 ก.ค.นี้
รมว.คมนาคม กล่าวว่า มาตรการรถเมล์-รถไฟฟรีที่จะสิ้นสุดในวันที่ 31 ก.ค.นี้ โดยขณะนี้กระทรวงคมนาคมอยู่ระหว่างการหารือกับหน่วยงานที่เกี่ยวข้องถึงการดำเนินโครงการดังกล่าวอย่างเหมาะสมและตรงกับกลุ่มเป้าหมาย แต่เบื้องต้นคาดว่ามีแนวโน้มจะขยายเวลาโครงการดังกล่าวต่อไปอีก 3- 6 เดือน
MThai News
