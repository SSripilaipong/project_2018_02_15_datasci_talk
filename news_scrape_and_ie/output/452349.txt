ฟิลลิปประกันชีวิต เปิดตัวแบบประกันใหม่ “แค่คลิกชีวิตสมาร์ท”ผลตอบแทนสูง คุ้มครอง 110 % และรับเงินคืนทุกปี สูงสุด 4 %

นายสุจินต์ พงษ์ศักดิ์ กรรมการผู้จัดการ บริษัท ฟิลลิปประกันชีวิต จำกัด (มหาชน) เปิดเผย  บริษัทฯ ได้ออกแบบประกันน้องใหม่ที่ให้ผลตอบแทนสูง พร้อมขยายโอกาสทางธุรกิจเพื่อตอบรับการเติบโตของลูกค้ายุคดิจิตอลในปัจจุบัน ซึ่งเล็งเห็นประโยชน์จากเทคโนโลยีจึงมีแนวคิดส่งมอบผลิตภัณฑ์ที่ทันสมัยแก่ลูกค้าหลากหลายในทุกช่วงอายุ  ผ่านช่องทางออนไลน์ สมาร์ท ไฟว์ (Smart Five 5/1) และ สมาร์ท เท็น (Smart Ten 10/1) ภายใต้คอนเซ็ปต์ “แค่คลิกชีวิตสมาร์ท”
สองแบบประกันชีวิตเพื่อการออมทรัพย์ เน้นตอบสนองความสะดวกรวดเร็วโดยจับเทรนด์ผู้บริโภคยุคดิจิตอล พร้อมทั้งยังเป็นการขยายช่องทางให้ผู้บริโภครู้จักการออมเงินมากขึ้น ซึ่งสองรูปแบบประกันชีวิตโฉมใหม่นี้ มาพร้อมความคุ้มครองที่จะช่วยให้ผู้ทำประกันจ่ายเบี้ยเพียงครั้งเดียวมีเงินคืนทุกปี และให้ความคุ้มครองชีวิตคุณอย่างสมาร์ท ด้วยผลประโยชน์ที่ได้เงินตอบแทนสูงกว่าเงินฝากประจำในสภาวะเศรษฐกิจปัจจุบัน  เมื่อรับรวมตลอดสัญญา
บริษัทฯ ได้นำเสนอผลิตภัณฑ์แบบสมาร์ท ไฟว์ (Smart Five 5/1) และแบบสมาร์ท เท็น (Smart Ten 10/1) เป็นแบบประกันชำระเบี้ยประกันภัยครั้งเดียว ผลตอบแทนสูง ได้รับความคุ้มครอง 110 % ของจำนวนเงินเอาประกันตลอดอายุกรมธรรม์ฯ รับเงินคืนแบบการันตีทุกปี สูงสุด 4 % โดยเมื่อครบสัญญารับผลประโยชน์ 104 % ของเงินเอาประกันภัย
จุดเด่นของแบบประกันภัย 2 แบบนี้ รับประกันตั้งแต่อายุ 1 วัน ถึง 70 ปี มีผลตอบแทนสูงสุดจากการลงทุนเฉลี่ย (IRR สูงสุด 3.19 %) และเบี้ยประกันภัยเริ่มต้นเพียง 30,000 บาท โดยไม่ต้องตรวจสุขภาพ  ซึ่งแบบประกันสมาร์ท เท็น (Smart Ten 10/1) ยังสามารถนำไปใช้สิทธิลดหย่อนภาษีเงินได้บุคคลธรรมดาได้ตามประกาศกรมสรรพกร สูงสุดถึง 100,000 บาทต่อปี
MThai News
