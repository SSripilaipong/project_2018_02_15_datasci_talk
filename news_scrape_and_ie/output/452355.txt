รฟม. เผย คืบหน้า  รถไฟฟ้าสายสีม่วง  ใกล้เสร็จ 100% คาดเดือนพ.ค.59 เปิดให้ทดลองนั่งฟรี!
นายพีระยุทธ สิงห์พัฒนากุล ผู้ว่าการการรถไฟฟ้าขนส่งมวลชนแห่งประเทศไทย (รฟม.)เปิดเผยว่า ขณะนี้ความคืบหน้าโครงการก่อสร้าง  รถไฟฟ้าสายสีม่วง ช่วงบางใหญ่-บางซื่อ  ได้ทยอยส่งมอบงานให้กับบริษัทรถไฟฟ้ากรุงเทพ จำกัด(บีเอ็มซีแอล) ผู้รับสัมปทาน เพื่อเข้าไปวางระบบต่างๆ เตรียมพร้อมการเดินรถตามแผน โดยจะเริ่มทดลองวิ่งรถเปล่าประมาณเดือน ธ.ค.2558 และคาดว่าจะเปิดให้ประชาชนได้ ทดลองนั่งฟรีในเดือนพ.ค.2559  และเริ่มเก็บค่าโดยสารในเดือนส.ค.2559


ทั้งนี้ รฟม.ได้เตรียมจ้างที่ปรึกษา ในการศึกษาโครงสร้างอัตราค่าโดยสารรถไฟฟ้าสายสีม่วง ซึ่งในเบื้องต้นจะกำหนดอัตราค่าโดยสารเท่ากับโครงการรถไฟฟ้าสายเฉลิมรัชมงคล(สายสีน้ำเงินช่วงหัวลำโพง-บางซื่อ) ในอัตรา 16-42บาท ไปก่อนประมาณ 3 เดือน หลังจากนั้นจึงพิจารณาค่าโดยสารที่แท้จริงต่อไป


MThai News
ติดตามข่าวเศรษฐกิจอื่นๆที่น่าสนใจได้ที่นี่ >>>>>>
