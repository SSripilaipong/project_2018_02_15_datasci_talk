พล.อ.ประยุทธ์ จันทร์โอชา นายกรัฐมนตรี และหัวหน้าคณะคสช. แนะเกษตรกร ปลูก หมามุ่ย   ส่งออก แปรรูป เพิ่มรายได้ถึงกิโลกรัมละ 8หมื่นบาท
วันนี้ (8 ก.ค.) พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ หรือ คสช. กล่าวระหว่างให้โอวาทกับคณะโครงการเยาวชนไทยในสหรัฐอเมริกา เยือนแผ่นดินแม่ ใจความตอนหนึ่งว่า ขณะนี้รัฐบาลได้สนับสนุนการปลูกพืชสมุนไพรมากขึ้น หลังจากไม่สามารถปลูกข้าวได้ จึงได้ให้กระทรวงสาธารณสุข ดำเนินการร่วมกับภาคเอกชน ศึกษารายละเอียดการปลูกสมุนไพรต่างๆ


โดยในปัจจุบันประเทศไทยสามารถขายหมามุ่ยได้ กิโลกรัมละ 800 บาท แต่หากเป็นสินค้าส่งออกไปยังประเทศอินเดีย เพื่อนำไปแปรรูปเป็นยา หรือผลิตภัณฑ์อื่นๆ ราคาของหมามุ่ยจะอยู่ที่ กิโลกรัมละ 8หมื่นบาท
พล.อ.ประยุทธ์ กล่าวต่อว่า รัฐบาลต้องทำให้เกษตรกรเข้มแข็ง ดังเช่นที่พระเจ้าอยู่หัวฯทรงสอนว่า ถ้าจะทำให้คนเข้มแข็งต้องสอนวิธีหาปลาให้เขา แต่ไม่ใช่ให้ปลาเขาไปกิน ซึ่งรัฐบาลได้สอนให้เกษตรกรเรียนรู้ในด้านต่างๆ เข้าถึงนวัตกรรมและเทคโนโลยีทางการเกษตรใหม่ให้มากขึ้นกว่าเดิม เพื่อเพิ่มพูนรายได้ของตนเอง โดยไม่ต้องกู้หนี้ยืมสิน หรือถูกยึดไร่นาอีกต่อไป

ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy

MThai News
ขอบคุณข้อมูลจาก… ข่าวสด
