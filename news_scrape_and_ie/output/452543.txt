พล.อ.  ประยุทธ์  รับไม่พอใจการเบิกจ่าย งบประมาณปี 58  ล่าช้า ลั่นหากไม่เร่งดำเนินการจะยึดงบคืนทั้งหมด
วันนี้ (8 ก.ค. 58) พล.อ. ประยุทธ์ จันทร์โอชา นายกรัฐมนตรีและหัวหน้าคสช. เผยไม่พอใจการเบิกจ่ายงบประมาณล่าช้าของแต่ละกระทรวง โดยตนอยากให้มีการเบิกจ่ายมากกว่านี้ ซึ่งจริง ๆ ก็มากกว่าทุกปี แต่ยังไม่ทันใจตนและประชาชน วันนี้ต้องตรวจสอบให้พบรอยรั่ว มันช้าเพราะอะไร



ทั้งนี้ พล.อ. ประยุทธ์  ยังกล่าวต่ออีกว่า วันนี้ต้องเรียนรู้จะประกอบธุรกิจอย่างไร ไม่ใช่อะไร ๆ ก็รัฐบาล รัฐบาลทำให้ทุกอย่างแต่ขอให้ช่วยตัวเองกันบ้าง บริษัทห้างร้านเอกชนไปหาวิธีการว่าจะทำอย่างไร แต่กลับมาบอกว่างบประมาณน้อย ไม่ได้กำไร ถ้าไม่ทำก็อย่าทำ เดี๋ยวบริษัท เล็ก ๆ น้อย ๆ ก็ไปประมูลมา บริษัทใหญ่ไม่อยากเอาก็อย่าเอา อยากได้ก็ไปเอารัฐบาลหน้า
โดยก่อนหน้านี้ นายสมศักดิ์ โชติรัตนะศิริ ผู้อำนวยการสำนักงบประมาณ  เผยว่า นายกรัฐมนตรีสั่งการในที่ประชุมครม. วานนี้ (7 ก.ค.) ให้เร่งรัดการเบิกจ่ายงบประมาณประจำปีงบประมาณ 2558 โดยกำหนดให้รัฐมนตรีเร่งรัดหน่วยงานในสังกัดลงนามสัญญาจัดซื้อจัดจ้างในงบลงทุน ภายใน 31 ก.ค.นี้
นอกจากนี้ยังเน้นให้ดำเนินการอย่างจริงจัง ซึ่งหากทำสัญญาไม่ได้ตามกำหนดให้ระงับโครงการ พร้อมยึดเงินคืนเข้าคลัง เพื่อนำงบประมาณไปช่วยเหลือเกษตรกร สถานการณ์ภัยแล้ง และแก้ปัญหาความเดือดร้อนของประชาชน
ขอบคุณข้อมูล/ภาพ  ทีนิวส์

ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy

MThai News
