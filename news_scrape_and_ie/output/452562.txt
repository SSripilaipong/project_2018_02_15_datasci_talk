กระทรวงคมนาคม ชะลอเวลาปรับขึ้นค่าโดยสารแท็กซี่รอบ2 ไปอีก 3เดือน หลังตรวจสอบพบว่า ไม่ผ่านเกณฑ์มาตรฐานการให้บริการแท็กซี่
พล.อ.อ.ประจิน จั่นตอง รัฐมนตรีว่าการกระทรวงคมนาคม กล่าวว่า จะทำการชะลอการพิจารณาปรับขึ้นค่าโดยสารแท็กซี่ รอบ2 อีก 5% ออกไปก่อนจนถึงวันที่ 31 ตุลาคม 58 เป็นเวลา 3 เดือน หลังจากประเมินมาตรฐานการให้บริการแท็กซี่แล้วพบว่าได้คะแนนไม่ถึง 45-50% ซึ่งไม่ผ่านเกณฑ์ที่กำหนดอยู่ที่ 75%



ทั้งนี้ ได้แต่งตั้งให้นายพงษ์ไชย เกษมทวีศักดิ์ รองปลัดกระทรวงคมนาคม เป็นประธานในการสรรหาบุคคลภายนอกที่มีความชำนาญด้านการบริหารเข้ามาดำเนินการ กำหนดเกณฑ์และตรวจสอบมาตรฐานการให้บริการของแท็กซี่ พร้อมประเมินผลต่างๆก่อนนำมาพิจารณาปรับขึ้นค่าโดยสารแท็กซี่ต่อไป


ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
ขอบคุณข้อมูลจาก… voicetv

