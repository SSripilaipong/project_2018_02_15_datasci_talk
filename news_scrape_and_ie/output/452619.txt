บทวิเคราะห์ทองคำ ประจำวันพฤหัสบดีที่ 9 กรกฎาคม 2558 โดย ออสสิริส กรุ๊ป ระบุว่า ประเด็นสำคัญของราคาทองคำในวันนี้ มีปัจจัยเกี่ยวข้อง ดังนี้



ปัจจัยที่กระทบราคาทองเมื่อวานนี้
ราคาทองคำปรับขึ้น หลังการบันทึกการประชุมของเฟดประจำวันที่ 16-17 มิ.ย. ส่งสัญญาณว่ามีแนวโน้มที่เฟดจะชะลอช่วงเวลาในการปรับขึ้นอัตราดอกเบี้ยครั้งแรกในรอบ 9 ปี ออกไปเป็นสิ้นปีนี้ หรืออาจจะเป็นในช่วงปี 2559 ทำให้ราคาทองคำขึ้นไปแตะ 1164$/oz แต่ไม่สามารถยืนอยู่ได้และปรับลงมาอยู่ที่ 1155 $/oz อีกครั้งในเช้าวันนี้
ประเด็นสำคัญวันนี้
19.30 น. ติดตาม จำนวนคนว่างงานที่ขอรับสวัสดิการของสหรัฐฯ โดยมองว่า น่าจะลดลง ซึ่งจะส่งผลให้ค่าเงินดอลลาร์สหรัฐฯแข็งค่า ราคาทองคำลดลง
วิกฤตกรีซ
กรีซได้ยื่นเรื่องอย่างเป็นทางการเพื่อขอรับเงินกู้ระยะ 3 ปี จากทางกองทุน ESM แล้วเมื่อวานนี้ พร้อมกับยืนยันที่จะดำเนินการตามเงื่อนไขบางประการที่เจ้าหนี้เรียกร้องในข้อตกลงให้ความช่วยเหลือ ซึ่งข่าวดังกล่าวทำให้นักลงทุนเริ่มมีความหวังว่า กรีซอาจจะได้รับความช่วยเหลือ ซึ่งจะช่วยลดความเสี่ยงที่กรีซจะต้องออกจากการเป็นสมาชิกยูโรโซน ตลาดยังได้รับแรงบวกจากรายงานที่ว่า รัฐบาลกรีซสามารถระดมทุนได้ 1.625 พันล้านยูโร จากการประมูลพันธบัตรรัฐบาลเมื่อวานนี้

ชม  คลิป  บทวิเคราะห์ราคาทองคำ 1 นาที By  www.ausiris.co.th
อยากรู้จัก  Ausiris คลิกที่นี่
ต้นตอของวิกฤตกรีซอยากรู้ คลิกเลย



รายงานฉบับนี้จัดทำโดยบริษัท ออสสิริส จำกัด เพื่อแสดงความเห็นเป็นข้อมูลเบื้องต้นสำหรับประกอบการตัดสินใจลงทุนสำหรับลูกค้าที่เฉพาะเจาะจงเท่านั้น ไม่ได้มีวัตถุประสงค์ในการชักชวน หรือชี้นำให้ซื้อขายแต่อย่างใด ซึ่งรายงานฉบับนี้มาจากความเห็นของนักวิเคราะห์ ประกอบกับแหล่งข้อมูลที่ผู้จัดทำเห็นว่ามีความน่าเชื่อถือ และถูกนำมาใช้อ้างอิงในการลงทุนทั่วไป
อย่างไรก็ตามข้อมูลที่ปรากฎตามรายงาน ไม่ได้ถือเป็นการยืนยันข้อเท็จจริงแต่อย่างใด ผู้ลงทุนควรพิจารณาอย่างรอบคอบก่อนตัดสินใจลงทุน บริษัทฯ จะไม่รับผิดชอบต่อความเสียหายที่อาจเกิดขึ้นจากการนำข้อมูลดังกล่าวไปใช้ทั้งทางตรง และทางอ้อม

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

