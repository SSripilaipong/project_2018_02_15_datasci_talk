วอลล์สตรีท  ระงับการซื้อขายนานกว่า 3 ชม. หลังเกิดปัญหาขัดข้องทางเทคนิค ก่อนปิดลบหนักจากภาวะ ฟองสบู่แตกในจีน – วิกฤตหนี้กรีซ
สำนักข่าวต่างประเทศรายงานว่า วอลล์สตรีทเกิดปัญหาทางเทคนิคต้องระงับการซื้อขายนานกว่า 3 ชั่วโมง ในวันพุธ (8 ก.ค. 58) ก่อนปิดลบหนัก จากความกังวลต่อภาวะฟองสบู่แตกในตลาดหุ้นจีนและวิกฤตหนี้กรีซ ปัจจัยนี้ผลักนักลงทุนแห่ถือครองทองคำมากขึ้น ส่วนน้ำมันตลาดอเมริกาปรับลงเป็นวันที่ 5 ติดต่อกัน



ทั้งนี้ ตลาดหลักทรัพย์นิวยอร์ก (NYSE) ปรับมาทำการซื้อขายได้อีกครั้งในช่วงท้าย หลังต้องระงับไปนานกว่า 3 ชั่วโมง เนื่องจากปัญหาขัดข้องทางเทคนิค ถือเป็นเหตุขัดข้องครั้งเลวร้ายที่สุดของตลาดการเงินสหรัฐฯ ในรอบเกือบ 2 ปี ขณะที่ทาง NYSE ชี้แจงว่ามันไม่ได้มีสาเหตุจากการถูกแฮกระบบ
อย่างไรก็ตามเหตุขัดข้องดังกล่าวไม่อาจยับยั้งการดิ่งลงของวอลล์สตรีท ที่ถูกกดดันจากภาวะฟองสบู่แตกในตลาดหุ้นจีน หลังจากตลาดหุ้นแดนมังกรร่วงลงมามากกว่า 30 เปอร์เซนต์ ในระยะเวลาแค่ช่วง 3 สัปดาห์หลังสุด ส่งผลให้ราคาหุ้นดิ่งลงถึง 30% คิดเป็นมูลค่าถึง 3 ล้านล้านดอลลาร์ และนักลงทุนบางส่วนหวาดหวั่นว่าตอนนี้ความยุ่งเหยิงของจีนกลายเป็นความเสี่ยงที่ใหญ่หลวงกว่าวิกฤตหนี้กรีซไปแล้ว
ขอบคุณข้อมูล/ภาพ  moneychannel
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
