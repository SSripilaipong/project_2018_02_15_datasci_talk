ธนาคารแห่งประเทศไทย เตรียมเปิดประมูล  พันธบัตร  รุ่นพิเศษ อายุ 14 วัน ในวันพรุ่งนี้ (10 ก.ค.58)
นางผ่องเพ็ญ เรืองวีรยุทธ รองผู้ว่าการด้านเสถียรภาพการเงิน ธนาคารแห่งประเทศ(ธปท.) เปิดเผยว่า ได้กำหนดแผนการออกพันธบัตรธนาคารแห่งประเทศไทย ในเดือนกรกฎาคม 58 อายุไม่เกิน 15 วัน โดยออกพันธบัตรรุ่นพิเศษ พ.22/14/58 วงเงิน 3 หมื่นล้านบาท อายุ 14 วัน เตรียมเปิดประมูลพรุ่งนี้ (10 กรกฎาคม 58) และชำระเงินในวันที่ 14 กรกฎาคม โดยจะครบกำหนดอายุในวันที่ 25 กรกฎาคม


ทั้งนี้ การออกพันธบัตรดังกล่าวเป็นการดูแลสภาพคล่องในระบบสถาบันการเงินตามปกติ เพื่อให้สภาพคล่องอยู่ในระดับที่เหมาะสมกับระดับอัตราดอกเบี้ยนโยบายในปัจจุบันที่ 1.5 เปอร์เซ็นต์


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
ที่มา :  ryt9
