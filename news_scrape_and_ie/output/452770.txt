กระทรวงการคลัง มอบหมายให้สถาบันการเงินของรัฐ ได้แก่ ธ.ออมสิน ธ.ก.ส.และ ธอส. ช่วยรีไฟแนนซ์ให้กับประชาชนที่มีภาระหนี้ทั้งในและนอกระบบ
นายสมหมาย ภาษี รัฐมนตรีว่าการกระทรวงการคลัง เปิดเผยว่า ได้มีมาตรการเยียวยาลูกหนี้รายย่อยที่ไม่มีความสามารถในการชำระหนี้ทั้งในและนอกระบบ โดยให้สถาบันการเงินเฉพาะกิจของรัฐ ทั้งธนาคารออมสิน ธนาคารเพื่อการเกษตรและสหกรณ์การเกษตร (ธ.ก.ส.) ธนาคารอาคารสงเคราะห์ (ธอส.) ช่วยดำเนินการดูแลประชาชนให้สามารถเข้ามาเปลี่ยนแหล่งเงินกู้ (รีไฟแนนซ์) กับธนาคารได้


ทั้งนี้ แต่ละธนาคารได้กำหนดสัดส่วนวงเงินที่ประชาชนจะเข้ามารีไฟแนนซ์ในเบื้องต้น ประกอบด้วย
ธนาคารออมสิน จะดูแลในส่วนของประชาชนทั่วไป อยู่ที่รายละ 500,000 บาท
ธ.ก.ส. จะดูแลในส่วนของเกษตรกร อยู่ที่รายละ 100,000 บาท
ธอส. จะดูแลในส่วนที่ดินที่อยู่อาศัย เช่น บ้าน ที่ดิน หากอยู่ในเงื่อนไขหรือมีหลักประกันตามที่ธนาคารกำหนดไว้ ก็สามารถเข้ามาดำเนินการได้เช่นกัน


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


