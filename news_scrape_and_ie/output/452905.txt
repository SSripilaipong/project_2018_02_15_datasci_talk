สนช. พิจารณาลดงบประมาณการฝึกอบรม-ดูงาน กว่า 5พันล้านบาท เพื่อนำไปสำรองใช้กรณีฉุกเฉิน เช่น ภัยแล้ง
วันนี้ (10 ก.ค.) พล.ท.ชาตอุดม ติตถะสิริ โฆษกคณะกรรมาธิการวิสามัญพิจารณาร่างพ.ร.บ.งบประมาณรายจ่ายประจำปีงบประมาณ พ.ศ.2559 สภานิติบัญญัติแห่งชาติ (สนช.) เปิดเผยว่า ความคืบหน้าการพิจารณาร่างพ.ร.บ.งบประมาณรายจ่ายประจำปีงบประมาณ พ.ศ.2559 ของ สนช. ในวงเงิน 2.72 ล้านบาท มีกระทรวงที่ผ่านความเห็นชอบแล้ว 12 กระทรวง แบ่งเป็น กระทรวงด้านเศรษฐกิจ 10 กระทรวง และกระทรวงด้านสังคม 2 กระทรวง เป็นวงเงิน 1,271,003 ล้านบาท



ทั้งนี้ ได้ปรับลดงบประมาณลงในส่วนของ การฝึกอบรมและดูงานในต่างประเทศ งบครุภัณฑ์ และสิ่งปลูกสร้าง รวมทั้งสิ้น 5,825 ล้านบาท ซึ่งวงเงินดังกล่าวจะนำไปพิจารณาจัดสรรให้กับหน่วยงานต่างๆ และแบ่งเป็นงบลับ งบกลาง และงบฉุกเฉิน เพื่อให้รัฐบาลมีงบไว้สำรองใช้ในกรณีฉุกเฉินต่อไป คาดว่าจะพิจารณาแล้วเสร็จภายในเดือนสิงหาคมนี้

ขอบคุณข้อมูลจาก… matichon

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
