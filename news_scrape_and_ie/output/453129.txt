ในช่วงที่ ภาวะเศรษฐกิจไทยกำลังประสบปัญหาในหลายๆด้าน มนุษย์เงินเดือนอย่างเราๆ คงต้องเร่งทำงานหาเงิน เพื่อตอบสนองความต้องการ และเก็บไว้เพื่ออนาคต หลายคนคงสงสัยว่าทำไมหาเงินได้มากมายแต่เงินเก็บกลับมีเพียงน้อยนิด เรามาดู 8 เหตุผลหลัก ที่คาดว่า ทำไมคุณถึงยังไม่รวยสักที ?



1. คุณโน้มน้าวตัวเองว่าเงินนั้นไม่สำคัญ 
ควรลองเปลี่ยนแนวคิดเสียใหม่ เช่น ถ้าคุณคิดว่าทีวีจอยักษ์ไม่สำคัญ คุณก็คงไม่ซื้อทีวีจอยักษ์ เช่นเดียวกับเงิน ถ้าคุณคิดว่าเงินไม่สำคัญ คุณก็จะไม่ขวนขวายหาเงิน
2. คุณยังไม่รู้ว่าเงินทำอะไรให้คุณได้บ้าง 
ทุกวันนี้ เงินเป็นเหมือนสิ่งที่กำหนดความต้องการและตัวตนของคุณ ไม่ว่าจะเป็น การเดินทาง เสื้อผ้าที่สวมใส่ อาหารที่ชอบ ไลฟ์สไตล์ต่างๆ ฯลฯ
3. คุณไม่เชื่อว่าคุณมีค่าพอที่จะรวย 
เราทุกคนมีค่าเท่าเทียมกัน เราคู่ควรที่จะมีทุกอย่างที่เราต้องการในชีวิต ถ้าไม่ใช่คุณ แล้วจะใครเสียอีก? คุณนั่นแหละควรค่าที่จะได้รับความมั่งคั่ง เพราะฉะนั้น เริ่มทำตัวให้คู่ควรได้แล้ว
4. คุณไม่รู้ว่าคุณต้องการสิ่งใด 
เหมือนกับการตั้งเป้าหมายในชีวิต คุณต้องตัดสินใจเลือกไลฟ์สไตล์ในอุดมคติของคุณ บางครั้งอาจเป็นการได้ทำงานอยู่ที่บ้าน, หรือเที่ยวต่างประเทศ 6 ครั้งต่อปี แต่ทั้งนี้ทั้งนั้น คุณต้องชัดเจนว่าคุณต้องการสิ่งใด!
5. คุณไม่มีแผนการในการสร้างความมั่งคั่ง บริหารความมั่งคั่ง และรักษาความมั่งคั่ง 
เมื่อคุณรู้เป้าหมายด้านการเงินที่คุณต้องการจะได้รับแล้ว คุณต้องหาหนทางที่คุณจะพาคุณไปถึงเป้าหมายนั้น คุณต้องมีพันธสัญญาที่จะทำตามระบบ และคิดแผนที่จะสร้างรายได้จากช่องทางอื่นจากทักษะและความสามารถที่คุณมี
6. คุณไม่รู้ว่าคุณต้องทำอะไรถึงจะรวย 
ห้ามทำธุรกิจหรืออาชีพที่คุณไม่สนใจ หรือไม่มีความรู้ มากพอที่จะทำ เด็ดขาด เพราะคุณจะทำมันไม่ได้ไม่ดี แต่ถ้าเป็นสิ่งที่คุณตกหลุมรัก จะสามารถทำสิ่งนั้นได้ทั้งวัน ชนิดที่ว่าลืมเวลาไปเลย ทำให้คุณแสดงศักยภาพเต็มที่ และจะประสบความสำเร็จในที่สุด
7. คุณไม่ได้ “ทำ” เหมือนที่คนรวยทำ 
คนรวยส่วนใหญ่เป็นนักปฏิบัติ ลงมือทำ และทำงานอย่างหนัก เพื่อความก้าวหน้า บางคนทำงานหนักถึง 80-100 ชั่วโมงต่อหนึ่งสัปดาห์ และรู้สึกดีที่ได้ทำงานเพราะว่าพวกเขากำลังทำในสิ่งที่พวกเขารัก
8. คุณไม่ได้ “คิด” เหมือนคนรวย 
คนรวยมีวิธีคิดบางอย่างที่แตกต่างจากคนทั่วไป ในการทำงาน การดำเนินชีวิต
เพราะฉะนั้น ควรเริ่มสร้างความมั่นคงให้กับชีวิต ด้วยการเก็บเงินให้ได้มาก การเปลี่ยนแนวคิด เปลี่ยนวิถีชีวิต ให้ความสำคัญกับปัจจัยรอบๆตัวให้มากขึ้น ซึ่งความรวยนั้นไม่ใช่เพียงแค่เงินทอง แต่อาจจะเป็นคนที่รวยเพื่อน รวยน้ำใจ รวยความดี ก็อาจส่งผลให้ คุณเป็นคนรวยคนหนึ่งได้เหมือนกัน ขึ้นอยู่กับมุมมอง



ที่มา :  www.panpho.com
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
