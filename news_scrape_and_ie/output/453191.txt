ภัยแล้งหนักสุดในรอบ 50 ปี ส่งผลให้ราคาสินค้าผักสดหลายชนิด เดือนก.ค. 2558 ปรับราคาสูงสุดเป็นประวัติการณ์ โดยเฉพาะ ฝักเขียว ปรับราคาสูงสุดในรอบ 5 ปี ขณะที่ไข่ไก่ปรับขึ้นฟองละ 0.10 บาท

รายงานข่าวจากกระทรวงพาณิชย์แจ้งว่าว่า ขณะนี้ราคาขายปลีกไข่ไก่ก็มีการปรับขึ้นฟองละ 0.10 บาท โดยไข่ไก่สดเบอร์ 0 จากเดิมราคา 3.80-3.90 เป็น 4 บาท, ไข่ไก่สดเบอร์ 1จากราคาฟองละ 3.50-3.60 เป็น 3.70 บาท, ไข่ไก่สดเบอร์ 2 จากฟองละ 3.10-3.20 เป็น 3.20-3.30 บาท และไข่ไก่สดเบอร์ 3 จากฟองละ 3.00-3.10 บาท เป็น 3.10-3.20 บาท เป็นต้น โดยปัจจัยหลักมาจากอากาศที่ร้อนจัด รวมถึงมีการปลดแม่ไก่ไข่ออกจากระบบการเลี้ยง
ขณะที่ราคาสินค้าผักสดหลายชนิดในเดือนก.ค. 2558 มีการปรับราคาสูงสุดในรอบหลายปีจากสถานการณ์ภัยแล้งที่หนักสุดในรอบ 50 ปีของไทย ทำให้ปริมาณผักที่เข้าสู่ตลาดมีน้อยกว่าช่วงก่อนหน้า โดย ฝักเขียว ราคาเฉลี่ย 22-25 บาทต่อกก. ซึ่งเป็นราคาสูงสุดในรอบ 5 ปี, ผักชีคัดราคา 18-20 บาทต่อขีดสูงสุดในรอบ 25 เดือน
พริกขี้หนูจินดา ราคา 8 บาทต่อขีด สูงสุดในรอบ 43 เดือน, ผักกะหล่ำปลีคัดราคา 35-40 บาท สูงสุดในรอบ 30 เดือน, ผักกะหล่ำดอกคัด ราคา 45-50 บาทต่อกก. สูงสุดในรอบ 9 เดือน และผักกาดคัด ราคา 29 บาทต่อกก. สูงสุดในรอบ 25 เดือน
ส่วนสินค้าอาหารสดประเภทอื่นๆ ก็มีการปรับขึ้นลงตามสถานการณ์ แต่ส่วนใหญ่ก็อยู่ในภาวะปกติ เช่น เนื้อสุกรที่เริ่มกลับมามีราคาลดลงจากความต้องการบริโภคที่ลดลง
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News

