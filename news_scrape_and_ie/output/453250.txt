ผู้ค้าสลากรายย่อยในจ.นครปฐม เสนอขอรับโควตาสลากเพิ่มเป็น 10-15 เล่ม และปรับราคาขายสลากอยู่ที่ 90บาท หลังเจ้าหน้าที่กองสลากฯเข้ารับฟังความคิดเห็น
วันนี้ (13 ก.ค.) สำนักงานสลากกินแบ่งรัฐบาล ลงพื้นที่รับฟังความเห็นผู้ค้าสลากรายย่อย ยี่ปั๊ว และผู้ซื้อสลาก พร้อมตรวจการจำหน่ายสลาก บริเวณตลาดรอบองค์พระปฐมเจดีย์ จังหวัดนครปฐม หลังจากสำนักงานสลากฯ มีแนวทางจัดสรรโควตาสลากเฟส 2 รองรับแผนการจัดสรรโควต้าซึ่งจะครบสัญญาทั้งเดือนธันวาคม 2558 รวม 74 ล้านฉบับ



สำหรับการสำรวจในพื้นที่จังหวัดนครปฐม พบว่า จ.นครปฐมได้รับโควต้าทั้งหมด 2,075 เล่ม แต่มีการแอบอ้างจากผู้ค้า นำทะเบียบ้านของจังหวัดอื่นยื่นขอโควต้า นอกจากนี้ มีลูกค้ามาขอซื้อเลขชุด ทางผู้ค้าจึงต้องรวบรวมเลขชุดมาให้และขายในราคาที่สูงขึ้น ขณะเดียวกันผู้ค้ารายย่อยส่วนใหญ่ เสนอให้ปรับส่วนต่างเพิ่มขึ้น 10 – 15 บาทต่อฉับบ และปรับเพิ่มราคาขายไปที่ 90 บาท สามารถขอรับโควตาได้คนละ 10 เล่ม เนื่องจากทุกๆงวดต้องซื้อจากยี่ปั๊วมาขายเพิ่ม ด้านยี่ปั๊วในจ.นครปฐม เสนอขอรับโควตา 400 – 500 เล่ม ผ่านทางผู้ว่าราชการจังหวัดแทนการไปหาซื้อจากส่วนกลาง
ทั้งนี้ โดยกองสลากฯจะส่งเจ้าหน้าที่ออกสำรวจความคิดเห็น ในทุกจังหวัด หลังจากนั้นจะทำการเปิดเวทีรับฟังความคิดเห็นจากนักวิชาการ เอ็นจีโอ และภาคประชาชนในปลายเดือนก.ค.นี้ และนำข้อมูลความคิดเห็นที่ได้ไปนำเสนอคณะกรรมการ คาดว่าจะใช้ระยะเวลาประมาณ 4 เดือน


ขอบคุณข้อมูลจาก… สำนักข่าวไทย
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
