พร้อมรึยัง? มาตรวจสอบคุณสมบัติ เงื่อนไข และขั้นตอนในการจองบ้านการเคหะฯ ทั้ง 244 โครงการ ให้พร้อม ก่อนวันจริง
หลังจากการเคหะแห่งชาติ (กคช.) จะนำโครงการบ้านยั่งยืน (บ้านเอื้ออาทร) ซึ่งเป็นบ้านและอาคารชุดพร้อมอยู่ สำหรับผู้มีรายได้น้อย รวม 244 โครงการ จำนวน 13,583 หน่วยทั่วประเทศ มาเปิดให้จองในวันที่ 28 ส.ค. 58 – 6 ก.ย. 58 โดยราคาเริ่มต้น 230,000 – 500,000 บาท พิเศษวางเงินจองเพียง 1,000 บาท
อย่างไรก็ตาม สิ่งที่คุณต้องเตรียมตัวให้พร้อมก่อนเข้าจองบ้านการเคหะฯ ควรตรวจสอบคุณสมบัติและเตรียมเอกสาร ดังนี้
คุณสมบัติและหลักฐานของผู้ทำสัญญา  
· มีสัญชาติไทย บรรลุนิติภาวะ ไม่เป็นบุคคลล้มละลาย ติด BLACK LIST หรือ เครดิตบูโรจากสถาบันการเงิน 
· มีรายได้ครอบครัวไม่เกิน 30,000 บาท/เดือน 
· สามารถรับภาระและเงื่อนไขการเช่าซื้อได้โดยผ่านเกณฑ์การพิจารณาจากการเคหะแห่งชาติ 
· บัตรประจำตัวประชาชน หรือบัตรข้าราชการ หรือบัตรพนักงานรัฐวิสาหกิจ (พร้อมสำเนา 1 ชุด) 
· สำเนาทะเบียนบ้านของตนเองและคู่สมรส 
· สำเนาทะเบียนสมรส หรือใบหย่า (ถ้ามี) 
· หนังสือรับรองรายได้ตนเองและคู่สมรส หนังสือรับรองรายได้จากหน่วยงาน สลิปเงินเดือน หรือสำเนาบัญชีเงินฝาก 
· เงินจอง 3,000 หรือ 6,000 บาท



เงื่อนไขในการการเช่าซื้อ 
· ห้ามการโอนสิทธิในสัญญาจะซื้อจะขาย หรือ เช่าซื้อภายในระยะเวลา 5 ปี 
· ห้ามนำอาคารไปให้บุคคลอื่นอยู่อาศัยหรือเช่าช่วง หรือหากตรวจสอบพบภายหลังมีการแจ้งคุณสมบัติที่เป็นเท็จ 
จะถูกบอกเลิกสัญญา และริบเงินที่ชำระไว้แล้วทั้งหมด 
· กรณีชำระเป็นเงินสดทั้งหมด สามารถกระทำได้ แต่จะได้รับการโอนสิทธิหลังจากครบกำหนดการทำสัญญาจะซื้อจะขายหรือเช่าซื้อ ไม่น้อยกว่า 5 ปี 
· เมื่อได้สิทธิแล้ว จะต้องผ่อนชำระเงินดาวน์ในระหว่างการก่อสร้างอาคารในอัตราเดือนละ 300 บาท เพื่อแสดงว่าเป็นผู้มีความประสงค์จะซื้ออาคาร และมีความสามารถในการผ่อนชำระ
สำหรับผู้เช่าซื้อที่ประสงค์ยื่นสินเชื่อโครงการบ้านเอื้ออาทร ต้องเตรียมเอกสาร ดังนี้
หลักฐานในการยื่นสินเชื่อโครงการบ้านเอื้ออาทร :
เอกสารผู้กู้ 
· สำเนาสัญญาจะซื้อจะขายบ้านเอื้ออาทร จำนวน 1 ชุด 
· สำเนาใบเสร็จรับเงินมัดจำบ้านเอื้ออาทร จำนวน 1 ชุด 
· สำเนาบัตรประชาชน/บัตรข้าราชการ/รัฐวิสาหกิจของผู้กู้ จำนวน 3 ชุด สำหรับ ธอส. ( 2 ชุด สำหรับ ธ.ออมสิน) 
· สำเนาทะเบียนบ้านผู้กู้ทุกหน้า (ตั้งแต่หน้า 1 ถึงหน้าว่าง) จำนวน 1 ชุด (และถ่ายเฉพาะหน้าผู้กู้เพิ่มอีก 2 ชุด) 
· หนังสือรับรองรายได้/สลิบเงินเดือนตัวจริง จำนวน 1 ชุด 
· กรณีประกอบอาชีพอิสระให้ถ่ายรูปกิจการหรือธุรกิจที่ทำมา 3 รูป จำนวน 1 ชุด 
· สำเนาบัญชีเงินฝากธนาคารย้อนหลัง 6 เดือน จำนวน 1 ชุด
กรณีมีคู่สมรสอยู่ด้วยกัน 
· สำเนาบัตรประชาชน/บัตรข้าราชการ/รัฐวิสาหกิจของคู่สมรส จำนวน 1 ชุด 
· สำเนาทะเบียนบ้านของคู่สมรส จำนวน 1 ชุด 
· ใบเปลี่ยนชื่อ-สกุล (ถ้ามี) จำนวน 1 ชุด
กรณีมีคู่สมรสแยกทางกัน 
· ใบแจ้งความ กรณีคู่สมรสไม่จดทะเบียนมีบุตรด้วยกันแต่ปัจจุบันแยกทางกัน จำนวน 1 ชุด


ข้อมูลจาก…การเคหะแห่งชาติ
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
