ธนาคารกสิกรไทย ประกาศแจ้งปรับปรุงระบบไอที ตั้งแต่ เวลา 22.00 น. ของวันที่ 17 ก.ค.-เวลา 22.00 น. 19 ก.ค.นี้ จึงงดให้บริการเป็นการชั่วคราว

วันนี้ (15 ก.ค.) ธนาคารกสิกรไทย แจ้งว่าธนาคารจะปรับปรุงระบบไอทีหลักของธนาคารตั้งแต่ เวลา 22.00 น. ของวันที่ 17 กรกฎาคม 2558 ถึงเวลา 22.00 น.ของวันที่ 19 กรกฎาคม 2558 รวมไม่เกิน 48 ชม.
ดังนั้นธนาคารจะงดให้บริการและช่องทางต่างๆ เป็นการชั่วคราว โดยลูกค้าจะไม่สามารถฝาก ถอน โอนเงินเข้าและออกจากบัญชีธนาคารกสิกรไทยในช่วงเวลาดังกล่าวได้ จึงขอความกรุณาลูกค้าจัดเตรียมเงินสดให้เพียงพอสำหรับใช้จ่ายส่วนตัวและธุรกิจในช่วงดังกล่าว รวมทั้งวางแผนทำธุรกรรมต่างๆ กับธนาคารไว้ล่วงหน้า
หากมีข้อสงสัยสอบถามได้ที่ K-Contact Center โทร.0-2888-8888 และสำหรับลูกค้าธุรกิจสอบถามได้ที่ ผู้ดูแลความสัมพันธ์ลูกค้า (Relationship Manager) หรือK-Biz Contact Center โทร.0-2888-8822
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

