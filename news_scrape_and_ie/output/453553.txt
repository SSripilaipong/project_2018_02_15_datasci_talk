กองสลากฯ จับมือ บางจาก เปิดพื้นที่ขายสลากควบคุมราคาไม่เกิน 80 บาทภายในปั๊มบางจากกว่า 200 แห่งทั่วประเทศ
วันนี้ (15 ก.ค.) สำนักงานสลากกินแบ่งรัฐบาล และบริษัท บางจากปิโตรเลียม จำกัด (มหาชน) ได้ร่วมพิธีลงนามบันทึกข้อตกลงความร่วมมือ ในการเพิ่มช่องทางการจำหน่ายสลากกินแบ่งรัฐบาลในราคาที่กำหนดไม่เกิน 80 บาท ภายในสถานีบริการน้ำมันบางจาก



โดยนายชัยวัฒน์ โควาวิสารัช กรรมการผู้จัดการใหญ่ บริษัท บางจากปิโตรเลียม จำกัด (มหาชน) เปิดเผยว่า บางจาก จะเปิดให้ผู้ค้าสลาก เข้ามาจำหน่ายสลากในราคาไม่เกิน 80 บาท ภายในสถานีบริการน้ำมันทั่วประเทศจำนวน 200 แห่ง โดยให้ทางกองสลากฯคัดผู้ค้ารายย่อยและผู้พิการเข้ามาจำหน่ายสลากในพื้นที่ปั๊มโดยไม่คิดค่าเช่าพื้นที่ เป็นระยะเวลา 1 ปี นอกจากนี้ จะจัดพื้นที่ให้กับผู้ค้าโดยเฉพาะ เพื่อเพิ่มความปลอดภัยให้กับผู้ค้าที่พิการอีกด้วย


ขอบคุณข้อมูลจาก… Thanonline
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
