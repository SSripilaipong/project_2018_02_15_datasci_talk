ปัจจุบันหลายคนคงเริ่มมองหาการทำธุรกิจด้วยตัวเอง หรืออาจจับมือกับพวกพ้อง คนสนิท ลงมือทำธุรกิจร่วมกัน ซึ่งถือเป็นความท้าทายทั้งตัวคุณเอง และเพื่อนๆ
แต่ทว่า การทำธุรกิจร่วมกันนั้นไม่ใช่เรื่องง่าย มีหลายสิ่งที่ต้องคอยระมัดระวัง ทั้งเรื่องของบทบาทหน้าที่และทัศนคติ ที่อาจส่งผลให้มองหน้ากันไม่ติดได้เมื่อทำธุรกิจร่วมกัน
ลองดู 5 บทเรียนที่ควรเรียนรู้ไว้ ก่อนร่วมทำธุรกิจกับเพื่อน ป้องกันความผิดพลาด



1.อยู่ในช่องทางของคุณเอง  คือกำหนดบทบาทหน้าที่ของคุณให้ชัดเจน แล้วประสานความร่วมมือกับเพื่อน โดยทำงานร่วมกันจนเป็นธรรมชาติ ซึ่งแต่ละคนต้องมีหน้าที่ความรับผิดชอบต่างกันไป ด้วยการหาจุดแข็งจุดอ่อนของทีมงานและแบ่งงานให้ตรงกับความสามารถ และไม่ก้าวก่ายงานของกันและกัน
2.พูดคุยกันตรงๆตั้งแต่เริ่มต้น  คุณไม่ควรเกรงกลัวที่จะเริ่มพูดหรือแสดงความคิดเห็นตรงๆ ในเรื่องงาน หลังจากเราหาจุดอ่อนจุดแข็งทั้งเรื่องงานและการทำงานของแต่ละคนได้ เพราะสิ่งนี้เป็นหัวใจสำคัญในการทำธุรกิจ ควรพูดคุยกันอย่างเปิดเผย ไม่ว่าจะเป็นรายละเอียดในแต่ละงาน หรือเงินเดือน เป็นต้น หากไม่พูดตั้งแต่แรกจะกลายเป็นความอึดอัดต่อกัน และอาจเกิดความแคลงใจกันได้โดยไม่รู้ตัว
3.เรื่องของธุรกิจไม่ใช่ประชาธิปไตย  ธุรกิจไม่ใช่ชั้นเรียนอนุบาลหรือประเทศชาติ ที่ต้องคำนึงเรื่องการประนีประนอม ซึ่งบางครั้งต้องจำเป็นต้อง  เผด็จการ  กันบ้าง แต่ควรใช้ให้ถูกต้องและระมัดระวัง งานที่ต้องหาข้อสรุปร่วมกันหรือต้องนำมาถกเถียงกันก่อน บางทีก็ไม่ได้ประโยชน์อะไรกับบริษัท จึงต้องเผด็จการกันบ้างเพื่อประหยัดเวลาและง่ายต่อการตัดสินใจอีกด้วย
4.ยอมรับมุมมองใหม่ๆของผู้อื่น  ด้วยความที่เป็นเพื่อนสนิทมากๆ รู้ไส้รู้พุง ผ่านร้อนผ่านหนาวมาด้วยกัน แต่ด้วยมุมมอง ทัศนคติในเรื่องธุรกิจ อาจทำให้เกิดปัญการะหว่างเพื่อนก็เป็นได้ เพราะฉะนั้นให้ลองเปิดใจ ทำความเข้าใจให้ตรงกัน หรืออาจว่าจ้างคนอื่นมาร่วมทำงาน เพื่อให้เกิดความแปลกใหม่ในธุรกิจของคุณมากขึ้น
5.ออกไปทำกิจกรรมหรือเปิดโลกกว้างด้วยกัน  เมื่อคุณเริ่มทำธุรกิจกับเพื่อนพ้องของคุณแล้ว สังคมที่คุณอยู่จะเดิมๆ ควรออกไปหาไอเดียใหม่ๆข้างนอกร่วมกันบ้าง เช่น ออกไปเที่ยวในช่วงวันหยุด ทานข้าวร่วมกัน เป็นต้น เพื่อสร้างสัมพันธ์และแรงบันดาลใจให้กับทีมงาน แต่ต้องระวังในการเพิ่มสมาชิกใหม่ด้วย เนื่องจากทัศนคติ มุมมอง และอุปนิสัยแต่ละคนนั้นไม่เหมือนกัน
ถึงแม้ว่าการทำธุรกิจร่วมกันกับเพื่อนพ้อง คนสนิท จะเป็นประสบการณ์ที่มีค่าและมีความเสี่ยงสูง แต่หากคุณรอบคอบและมีไหวพริบ มีการวางแผนอย่างชาญฉลาดในทุกด้านๆ มันก็จะส่งเสริมให้คุณประสบความสำเร็จในธุรกิจได้เช่นกัน เพราะฉะนั้น ควยศึกษา เรียนรู้ และกล้าที่จะลงมือทำให้ได้


ที่มา :  entrepreneur
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
