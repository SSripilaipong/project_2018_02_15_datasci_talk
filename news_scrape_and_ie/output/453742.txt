สำนักงานสลากกินแบ่งรัฐบาล วุ่น หลังถ่ายทอดสดผิดพลาด ทำประชาชนเข้าใจผิด รางวัลเลขท้าย 3 ตัว
วันนี้ (16ก.ค.) การออกสลากกินแบ่งรัฐบาล งวดประจำวันที่ 16 ก.ค. 58 ได้เกิดเหตุสร้างความสับสนในช่วงของการออกรางวัลเลขท้าย 3 ตัว โดยประกาศรางวัลเลขท้าย 3 ตัว คือ 294 แต่ขณะที่ถ่ายทอดสด มีการแพร่ภาพเป็นเลข 244 ทำให้ประชาชนจำนวนมากโทรศัพท์เข้าสอบถามทันที และตำหนิสำนักงานสลากกินแบ่งรัฐบาล



โดย พลตรีฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล ชี้แจงว่า เกิดจากความผิดพลาดในทีมถ่ายทอดสดของ สปริงนิวส์ กล้องตัวที่ 2 และ 3 จับภาพพร้อมกันที่เลข 4 ทำให้ประชาชนเข้าใจผิดว่าเลขท้าย 3 ตัว เป็นเลข 244 แต่ภายในห้องออกรางวัลจริงๆนั้น คือ เลข 294 ทางสำนักงานสลากฯ ขอให้ประชาชนตรวจสอบผลรางวัลสลากกินแบ่งได้ที่เว็บไซต์ของสำนักงานฯ เท่านั้น เป็นข้อมูลที่ถูกต้อง www.glo.or.th.
สำหรับผลการออกสลากกินแบ่งประจำงวดวันที่ 16 ก.ค.58




ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News

