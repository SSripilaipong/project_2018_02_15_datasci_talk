บริษัท ซัมซุงอิเล็คโทร-แม็คคานิคส์ จำกัด จ.นครราชสีมา เจอพิษเศรษฐกิจทรุดหนัก ปิดกิจการ ทำให้พนักงานกว่า 1,400 คน แห่ขึ้นทะเบียนว่างงาน
วันนี้ (17 ก.ค.) พนักงานบริษัท ซัมซุงอิเล็คโทร-แม็คคานิคส์ จำกัด กว่า 300 คน เดินทางมายื่นแบบฟอร์มรายงานตัวเพื่อขอรับประโยชน์ทดแทนกรณีว่างงาน ที่สำนักงานจัดหางานจังหวัดนครราชสีมา หลังจากที่บริษัทได้มีการประกาศปิดกิจการ และเริ่มมีการทยอยเลิกจ้างพนักงาน เมื่อวันที่ 15 ก.ค.ที่ผ่านมา



โดยนายพงศวัฒน์ เพชรวิเชียร ฝ่ายจัดหางานจังหวัดนครราชสีมา เปิดเผยว่า ได้รับหนังสือแจ้งจาก บริษัท ซัมซุง อิเล็คโทร-แม็คคานิคส์ จำกัด ในการเตรียมปิดกิจการเมื่อเดือนเมษายนที่ผ่านมา และให้พนักงานสมัครใจลาออกจำนวนกว่า 600 คน โดยทั้งหมดจะได้รับค่าชดเชยตามกฎหมาย รวมพนักงานที่ถูกเลิกจ้างทั้งหมดประมาณ 1,400 คน
ทั้งนี้ ได้มีพนักงานที่ถูกเลิกจ้าง ทยอยมายื่นแบบฟอร์มขอรับประโยชน์ทดแทนกรณีว่างงานแล้วเกือบ 500 คน ซึ่งทางฝ่ายจัดหางานของจ.นครราชสีมา ได้แจ้งให้ผู้ถูกเลิกจ้างรีบมายื่นแบบฟอร์มภายใน 30 วันนับตั้งแต่วันเลิกจ้าง ในวันและเวลาราชการ


ขอบคุณข้อมูลจาก… matichon
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
