ไทยพีบีเอส ช่อง 5 ช่อง 11 และ ช่อง 9 ขานรับแผนการยุติการรับส่งสัญญาณวิทยุโทรทัศน์ในระบบอนาล็อกภายในปี 2561
นายฐากร ตัณฑสิทธิ์ เลขาธิการ กสทช. เปิดเผยว่า กสท.มีมติเห็นชอบ แผนการยุติการรับส่งสัญญาณวิทยุโทรทัศน์ในระบบอนาล็อกของ 4 สถานี ได้แก่ ไทยพีบีเอส ช่อง 5 ช่อง 11 และ ช่อง 9 ภายในปี 2561



โดยไทยพีบีเอส จะเริ่มทยอยยุติแต่ละพื้นที่ ตั้งแต่ปี2558 เป็นต้นไป ในพื้นที่ จ.อุบลราชธานี, อ.ไชยปราการ เชียงใหม่ และอ.เกาะสมุย สุราษฎร์ธานี ในช่วงประมาณเดือนส.ค. – ก.ย. 58 พร้อมทำแผนประชาสัมพันธ์สร้างความเข้าใจให้ประชาชนเตรียมพร้อมสำหรับการยุติระบบอนาล็อกที่จะเกิดขึ้น
นอกจากนี้ ช่อง 5 จะเริ่มทยอยยุติในปี 2560 ส่วนช่อง 11 จะยุติพร้อมกันทั่วประเทศ ในปี 2560 และ ช่อง 9 ยุติทั่วประเทศ ในปี 2561 ในส่วนของ ช่อง 3 และช่อง 7 กสทช.จะเจรจาให้ยุติการออกอากาศภายในปี 2561 ส่วนแผนการยุติการออกอากาศระบบอนาล็อกนั้น กสทช.จะจัดทำรายละเอียดทั้งหมดเสนอ ครม.เพื่อทราบและจัดทำแผนประชาสัมพันธ์ให้ประชาชนทราบต่อไป



ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
