กระทรวงพาณิชย์ เผยเลี้ยง กุ้งก้ามแดง  หรือ กุ้งล็อบสเตอร์ น้ำจืด เป็นอีกทางเลือกสำหรับชาวนา ชี้รายได้ชดเชยช่วงแล้ง
น.ส.ผ่องพรรณ เจียรวิริยะพันธ์ อธิบดีกรมพัฒนาธุรกิจการค้า กระทรวงพาณิชย์ เผยขณะนี้ผู้ประกอบการภูมิภาคในเครือข่ายของธุรกิจบิซคลับของกรมฯ ได้เข้าไปช่วยฝึกอาชีพเสริมให้กับเกษตรกรปรับตัวเป็นผู้ผลิตรายย่อย ตามนโยบาย พล.อ. ฉัตรชัย สาริกัลยะ รัฐมนตรีว่าการกระทรวงพาณิชย์



ทั้งนี้ได้ส่งเสริมให้เกษตรกรเลี้ยงกุ้งก้ามแดง หรือกุ้งล็อบสเตอร์น้ำจืด ซึ่งสามารถสร้างรายได้ให้แก่เกษตรกรเป็นอย่างมาก และอาจมากกว่าการปลูกข้าว โดยนำร่องใน จ.ศรีสะเกษ รายละ 100 ตัว เลี้ยงไปพร้อมกับการปลูกข้าว ใช้เวลาเลี้ยงประมาณ 3 เดือน โดยผู้ประกอบการจะรับซื้อในราคากิโลกรัมละ 500 บาท และเตรียมขยายสู่ จ.สุรินทร์ ต่อไป
ขณะเดียวกันเครือธุรกิจบิซคลับอีกหลายบริษัท เริ่มจ้างแรงงานเกษตรกรที่ได้รับผลกระทบจากภัยแล้งในบางพื้นที่เป็นพนักงานรายวัน เพื่อช่วยให้เกษตรกรสามารถมีรายได้เพิ่ม หลังจากไม่สามารถทำนาได้ โดยปัจจุบันมีเครือข่ายคลับบิซทั่วประเทศ 36 จังหวัด ทั้งผลิตแชมพู สบู่ เครื่องสำอาง เครื่องดื่ม อาหาร และสินค้าเกษตร
ขอบคุณข้อมูล  มติชน
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
