ผลกระทบจากการเลิกจ้างพนักงานของ บริษัทซัมซุงอิเล็คโทร-แมคคานิคส์ นครราชสีมา จำกัด ส่งผลให้หอพักในบริเวณดังกล่าว เริ่มซบเซา เนื่องจากพนักงานทยอยกลับบ้านเกิด
โดยเจ้าของหอพัก เปิดเผยว่า พนักงานโรงงานที่ถูกเลิกจ้าง ได้ขอเลิกเช่าห้องและเก็บข้าวของออกจากหอพักไปแล้วจำนวน 7 ห้อง จากทั้งหมด 25 ห้อง และยังคงทยอยออกไปอย่างต่อเนื่อง จนถึงสิ้นเดือนกรกฎาคมนี้ ทำให้สูญเสียรายได้เป็นจำนวนมาก แต่ก็หวังว่าจะมีพนักงานจากโรงงานอื่นมาขอเช่าอยู่ต่อ
ขณะที่ร้านอาหารต่างๆ ที่ตั้งเรียงรายอยู่หน้าบริษัทซัมซุงฯ ก็ได้ปิดกิจการลงไปเกือบทั้งหมด พร้อมกับมีการติดป้ายประกาศให้เช่าต่อทุกร้าน



ด้านนายทวิสันต์ โลณานุรักษ์ เลขาธิการหอการค้าภาคตะวันออกเฉียงเหนือ เปิดเผยว่า ผลกระทบจากเศรษฐกิจที่ตกต่ำ การส่งออกที่ลดลง สาเหตุหนึ่งมาจากการปรับขึ้นคต่าแรงขั้นต่ำ 300 บาท ทำให้หลายบริษัทต้องทยอยเลิกจ้างพนักงาน และย้ายฐานการผลิตไปยังประเทศเพื่อนบ้านแทน ทำให้ภาคแรงงานต้องรับมือกับภาวะการว่างงานหลังจากนี้เป็นต้นไป
บริษัทซัมซุงอิเล็คโทร-แมคคานิคส์ นครราชสีมา จำกัด โดยโรงงานกังกล่าวเป็นโรงงานผลิตมอเตอร์ฮาร์ดดิสก์ คอมพิวเตอร์เพื่อป้นให้โรงงานต่างๆทั้งในและต่างประเทศ แต่ช่วงปีที่ผ่านมา ยอดการสั่งผลิตมีจำนวนลดลงอย่างต่อเนื่อง เนื่องจากตลาดโลกต้องฮาร์ดแวร์สำหรับสมาร์ทโฟนและPC จึงเริ่มลดจำนวนพนักงาน จนกระทั่งปิดกิจการในที่สุด

ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News


