พล.อ.อ.  ประจิน จั่นตอง  เผย รถเมล์ฟรี รถไฟฟรี  มาตรการใหม่เริ่มใช้ 1 พ.ย. นี้
วันนี้ (21 ก.ค. 58) พล.อ.อ. ประจิน จั่นตอง รัฐมนตรีว่าการกระทรวงคมนาคม กล่าวถึงการปรับหลักเกณฑ์โครงการรถเมล์ฟรี รถไฟฟรี ตามนโยบายกระทรวงคมนาคมที่จะช่วยเหลือค่าครองชีพให้เข้าถึงกลุ่มเป้าหมายมากขึ้น โดยล่าสุดมีการสรุปหลักเกณฑ์เบื้องต้นแล้วเพื่อจะนำมาใช้



ส่วนมาตรการปัจจุบันจะมีการต่ออายุอีก 1 ครั้ง โดยภายในเดือน ก.ค. นี้ กระทรวงคมนาคมจะเสนอให้ ครม. พิจารณาต่ออายุโครงการอีก 3 เดือน มีผลเดือน ส.ค. – ต.ค. นี้ หลังจากนั้นวันที่ 1 พ.ย. 58 จะมีมาตรการรถเมล์ฟรี รถไฟฟรี แบบใหม่มาใช้ทันที
สำหรับผลการศึกษาเบื้องต้นพบว่า มาตรการรถเมล์ฟรี รถไฟฟรี แบบใหม่จะยกเว้นค่าโดยสารให้แก่ผู้มีรายได้น้อยต่ำกว่าเดือนละ 4,000 บาท รวมทั้งกลุ่มบุคคลที่จะได้รับส่วนลดค่าโดยสาร ซึ่งมาตรการแบบใหม่มีส่วนช่วยภาครัฐลดงบประมาณที่จะนำมาชดเชยโครงการถึง 60% ของงบฯ ที่ชดเชยแต่ละปี

ขอบคุณข้อมูล  สำนักข่าวไทย
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
