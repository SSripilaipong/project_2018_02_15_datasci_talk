เว็บไซต์ราชกิจจานุเบกษา  ประกาศ วันหยุด ตามประเพณีของ สถาบันการเงิน ประจำปี 2559 รวม 15 วัน
เมื่อวันที่ 21 ก.ค. 58 เว็บไซต์ราชกิจจานุเบกษา ได้เผยแพร่ประกาศธนาคารแห่งประเทศไทย ที่ สนส. ๑๐/๒๕๕๘ เรื่อง วันหยุดตามประเพณีของสถาบันการเงิน ประจำปี พ.ศ. 2559 ตามที่ นายประสาร ไตรรัตน์วรกุล ผู้ว่าการธนาคารแห่งประเทศไทย ได้ประกาศ ณ วันที่ 3 ก.ค. 58 โดยมีรายละเอียด ดังนี้



1. เหตุผลในการออกประกาศ
– เพื่อกำหนดวันหยุดตามประเพณีของสถาบันการเงิน ประจำปี พ.ศ. ๒๕๕๙
2. อำนาจตามกฎหมาย
– อาศัยอำนาจตามความในมาตรา 37 แห่งพระราชบัญญัติธุรกิจสถาบันการเงิน พ.ศ. 2551 ธนาคารแห่งประเทศไทยกำหนดวัน
หยุดตามประเพณีของสถาบันการเงิน ประจำปี พ.ศ. 2559
3. ขอบเขตการบังคับใช้
– ประกาศฉบับนี้ใช้บังคับกับสถาบันการเงินตามกฎหมายว่าด้วยธุรกิจสถาบันการเงินทุกแห่ง
4. วันหยุดตามประเพณีของสถาบันการเงิน ประจำปี พ.ศ. 2559
– วันศุกร์ 1 มกราคม วันขึ้นปีใหม่
– วันจันทร์ 22 กุมภาพันธ์ วันมาฆบูชา
– วันพุธ 6 เมษายน วันพระบาทสมเด็จพระพุทธยอดฟ้าจุฬาโลกมหาราชและวันที่ระลึก มหาจักรีบรมราชวงศ์
– วันพุธ 13 เมษายน วันสงกรานต์
– วันพฤหัสบดี 14 เมษายน วันสงกรานต์
– วันศุกร์ 15 เมษายน วันสงกรานต์
– วันจันทร์ 2 พฤษภาคม วันหยุดชดเชยวันแรงงานแห่งชาติ (วันอาทิตย์ที่ 1 พฤษภาคม)
– วันพฤหัสบดี 5 พฤษภาคม วันฉัตรมงคล
– วันศุกร์ 20 พฤษภาคม วันวิสาขบูชา
– วันศุกร์ 1 กรกฎาคม วันหยุดภาคครึ่งปี
– วันอังคาร 19 กรกฎาคม วันอาสาฬหบูชา
– วันศุกร์ 12 สิงหาคม วันเฉลิมพระชนมพรรษา สมเด็จพระนางเจ้าฯพระบรมราชินีนาถ
– วันจันทร์ 24 ตุลาคม วันหยุดชดเชยวันปิยมหาราช (วันอาทิตย์ที่ 23 ตุลาคม)
– วันจันทร์ 5 ธันวาคม วันเฉลิมพระชนมพรรษา พระบาทสมเด็จพระเจ้าอยู่หัว
– วันจันทร์ 12 ธันวาคม วันหยุดชดเชยวันพระราชทานรัฐธรรมนูญ (วันเสาร์ที่ 10 ธันวาคม)
สำหรับสถาบันการเงินในจังหวัดนราธิวาส จังหวัดปัตตานี จังหวัดยะลา จังหวัดสตูล และ จังหวัดสงขลา ให้หยุดในวันตรุษจีน วันตรุษอีดิ้ลฟิตรี (วันรายอปอซอ) และวันตรุษอีดิ้ลอัฎฮา (วันรายอฮัจยี) ตามประกาศสำนักจุฬาราชมนตรี หากวันตรุษดังกล่าวไม่ตรงกับวันหยุดตามที่กล่าวข้างต้น หรือวันหยุดประจำสัปดาห์
5. วันเริ่มต้นบังคับใช้
ประกาศนี้ให้ใช้บังคับตั้งแต่วันถัดจากวันประกาศในราชกิจจานุเบกษาเป็นต้นไป
ประกาศ ณ วันที่ 3 กรกฎาคม พ.ศ. 2558
ประสาร ไตรรัตน์วรกุล 
ผู้ว่าการธนาคารแห่งประเทศไทย

ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News
