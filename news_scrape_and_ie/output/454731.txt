การไฟฟ้านครหลวง  เตือนประชาชนอย่าหลงเชื่อ หากเจอคนเรียกเก็บเงินค่าเปลี่ยน มิเตอร์ไฟฟ้า  ระบุเปลี่ยนให้ฟรี
วันนี้ (24 ก.ค.58) การไฟฟ้านครหลวง (กฟน.) เตือนผู้ใช้ไฟฟ้าอย่าหลงเชื่อบุคคลเรียกเก็บเงินค่าเปลี่ยนมิเตอร์ที่ครบกำหนดการใช้งาน ซึ่งเป็นงานบริการของการไฟฟ้านครหลวงที่มอบให้แก่ประชาชน โดยไม่เสียค่าใช้จ่ายใด ๆ ทั้งสิ้น หากพบว่ามีการขอเรียกเก็บเงินให้โทรแจ้งการไฟฟ้านครหลวงเขตใกล้บ้าน หรือ MEA Call Center โทร. 1130 ได้ทันที



ทั้งนี้ นายชาญ ปัทมะวิภาค ผู้อำนวยการฝ่ายสื่อสารองค์กรการไฟฟ้านครหลวง เผยการไฟฟ้านครหลวงมีความห่วงใยประชาชน จากการเผยแพร่ข่าวมีบุคคลขอเรียกเก็บเงินค่าเปลี่ยนมิเตอร์ที่ครบกำหนดการใช้งาน การไฟฟ้านครหลวง ขอแจ้งให้ทราบว่า จะดำเนินการเปลี่ยนมิเตอร์ที่ครบกำหนดการใช้งานให้แก่ประชาชนโดยไม่เสียค่าใช้จ่ายใด ๆ ทั้งสิ้น
หากพบบุคคลเรียกเก็บเงินค่าเปลี่ยนมิเตอร์ ขอให้ผู้ใช้ไฟฟ้าอย่าหลงเชื่อชำระเงินให้กับบุคคลดังกล่าว และแจ้งข้อมูลการเรียกเก็บเงินค่าเปลี่ยนมิเตอร์ได้ที่การไฟฟ้านครหลวงเขตใกล้บ้าน หรือที่ศูนย์บริการข้อมูลผู้ใช้ไฟฟ้า โทร. 1130 ได้ตลอด 24 ชั่วโมง

ขอบคุณข้อมูล  TNN24
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
