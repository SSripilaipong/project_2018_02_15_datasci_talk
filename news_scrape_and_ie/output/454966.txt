การบินไทย  มีแผนปรับลดพนักงานใน โครงการเกษียณอายุ  1,401 อัตรา หลัง ระงับสายการบิน  4 เส้นทาง
นายจรัมพร โชติกเสถียร กรรมการผู้อำนวยการใหญ่ ใหสัมภาษณ์ผ่าน รอยเตอร์ส ว่า บริษัท การบินไทย จำกัด (มหาชน) เผยการบินไทยได้ตั้งเป้าจะลดค่าใช้จ่ายจากโครงการเกษียณอายุโดยสมัครใจนี้ เป็นจำนวนเงิน 151.86 ล้านบาท โดยถือเป็นเรื่องธรรมดาที่การบินไทยต้องตัดลดค่าใช้จ่ายและปรับลดเที่ยวบินลง เพื่อให้เข้ากับสถานการณ์ปัจจุบันและมีเป้าหมายลดค่าใช้จ่ายให้ได้มากกว่า  9 พันล้านบาทในปีนี้



ทั้งนี้ การบินไทย มีแผนปรับลดพนักงานผ่านโครงการเกษียณอายุโดยสมัครใจเป็นจำนวน 1,401 อัตรา ภายในปีนี้ และระงับการให้บริการเส้นทางบิน กรุงเทพฯ-แอล.เอ. ของสหรัฐอเมริกา และ กรุงเทพฯ-กรุงโรม ของอิตาลี ในแผนปรับโครงสร้างใหม่ของการบินไทย
การบินไทย มีแผนที่จะลดค่าใช้จ่าย และลดจำนวนการจุผู้โดยสารลง  20 เปอร์เซ็นต์ ภายใต้แผนปรับโครงสร้างองค์กรที่จะใช้เวลา 2 ปี รวมทั้งการขายเครื่องบินของสายการบิน และการลดพนักงานสายการบินด้วย โดยสายการบินเป็นหนึ่งในหลายบริษัทภายใต้รัฐวิสาหกิจที่รัฐบาลทหาร ที่มุ่งเป้าที่จะปฏิ รูป ภายหลังขึ้นสู่อำนาจเมื่อปี 2014

ขอบคุณข้อมูล/ภาพ  มติชน
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
