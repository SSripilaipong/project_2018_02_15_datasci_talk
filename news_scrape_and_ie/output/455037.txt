วันนี้  MThai News  มีโอกาสได้สัมภาษณ์พิเศษ  ‘เจ้าแม่แห่งวงการ จัดอีเว้นท์ญี่ปุ่นในประเทศไทย’  จากความชอบในประเทศญี่ปุ่น สู่การสานฝันให้กับเด็กรุ่นใหม่ ที่มีความสนใจในวัฒนธรรมของญี่ ปุ่น ด้วยการจัดงานสุดยิ่งใหญ่  Japan Expo Thailand 2015
คุณยุพเรศ เอกธุระประคัลภ์  เจ้าของและผู้ก่อตั้งโรงเรียนสอนภาษาญี่ปุ่นไมนิจิ ผู้ที่ประสบความสำเร็จในการ สร้างธุรกิจโรงเรียนสอนภาษาญี่ปุ่น สู่การจัดงานอีเว้นท์ญี่ปุ่นที่ยิ่งใหญ่ที่สุดในเมืองไทย ด้วยวิสัยทัศน์การทำงานที่ปราดเปรียว มีความคิดสร้างสรรค์ และรักในสิ่งที่ทำ ทำให้เป็นที่ยอมรับจากทั้งพาร์ทเนอร์คนไทยและคนญี่ปุ่น ในการเผยแพร่วัฒนธรรมไทย-ญี่ปุ่น ในประเทศไทย


ไม่เพียงแค่เป็นเจ้าของโรงเรียนสอนภาษาญี่ปุ่นไม่นิจิเท่านั้น คุณยุพเรศ ยังดำรงตำแหน่งประธานเจ้าหน้าที่บริหาร  บริษัท จี-ยู ครีเอทีฟ จำกัด  อีกด้วย ซึ่งได้เปิดเผยกับทาง  MThaiNews  ว่า การทำธุรกิจโรงเรียนสอนภาษานั้น ทำให้เราเข้าใจ และใส่ใจถึงความต้องการของเยาวชนมากขึ้น จึงได้เห็นเด็กที่มาเรียนนั้น ส่วนใหญ่มีพื้นฐานความสนใจเรื่อง ดนตรี อาหาร แฟชั่น และคอสเพลย์ ในสไตล์ญี่ปุ่น ซึ่งสิ่งเหล่านี้ล้วนเป็นแรงบันดาลใจให้ในการเรียนภาษามากขึ้นตามไปด้วย
ในระหว่างนั้น จึงได้มีแนวคิดที่อยากจัดงานอีเว้นท์รวมพลคนรักญี่ปุ่นขึ้นภายใต้ชื่อ  “Japan Festa in Bangkok”  ซึ่งได้รับการตอบรับอย่างดีเป็นประจำทุกปี พร้อมจัดตั้ง  บริษัท จี–ยู ครีเอทีฟ จำกัด  ขึ้น เพื่อทำหน้าที่จัดงานอีเวนต์ คอนเสิร์ต และบิสิเนสแมตชิ่ง เกี่ยวกับญี่ปุ่นทั้งหมด มากว่า 11 ปี จนกระทั่งพัฒนามาเป็นงานใหญ่  Japan Expo Thailand  งานที่ต่อยอดความครบรสจากงาน Japan Festa in Bangkok ที่มีคนมาร่วมงานมากกว่า 2 แสนคนทำให้มีแรงผลักดันในการทำธุรกิจอีเว้นท์ที่เกี่ยวกับญี่ปุ่นมาจนถึงทุกวันนี้





