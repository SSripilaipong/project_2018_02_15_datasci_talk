ครม. ต่ออายุ รถเมล์-รถไฟฟรี 3 เดือน จนถึงสิ้น ต.ค. หวังลดค่าใช้จ่ายประชาชน
เมื่อเวลาประมาณ 15.30 น. ที่ผ่านมา พล.อ.อ.ประจิน จั่นตอง รัฐมนตรีว่าการกระทรวงคมนาคม ได้ออกมาเปิดเผยว่าที่ประชุมคณะรัฐมนตรี (ครม.)วันนี้ (28 ก.ค. 58) ได้มีมติเห็นชอบให้ขยายเวลามาตรการรถเมล์ฟรี และรถไฟฟรีออกไปอีก 3 เดือน คือตั้งแต่วันที่ 1 สิงหาคม ถึงวันที่ 31 ตุลาคมนี้ตามที่กระทรวงคมนาคมเสนอ เพื่อเป็นการลดภาระค่าครองชีพในการเดินทางของประชาชน
………………………………………
เสนอคณะรัฐมนตรี  ต่ออายุโครงการรถเมล์ – รถไฟฟรี  ออกไปอีก 3 เดือน
วันนี้ (28 ก.ค.) กระทรวงคมนาคม เตรียมเสนอที่ประชุมคณะรัฐมนตรี  พิจารณาต่ออายุมาตรการลดภาระค่าครองชีพในการเดินทางของประชาชน หรือโครงการรถเมล์ รถไฟฟรี ออกไปอีก 3 เดือน เป็นสิ้นสุดวันที่ 31 ตุลาคมนี้

จากเดิมที่จะสิ้นสุด  31 กรกฎาคมนี้  เนื่องจากมาตรการใหม่จะยกเลิกการให้ฟรีกับทุกคน  มาเป็นการลดหย่อนสำหรับผู้มีรายได้น้อยกว่า 3,632 บาทต่อเดือน  ซึ่งจะต้องมีการลงทะเบียนบัตรผู้มีรายได้น้อย เพื่อได้รับส่วนลด 50%

MThai News
