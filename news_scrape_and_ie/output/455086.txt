กสทช. แจ้งเตือนประชาชน รีบใช้คูปองดิจิทัลทีวี แลกซื้ออุปกรณ์รับชมตามเงื่อนไข ก่อนหมดอายุสิ้นเดือนนี้
วันนี้ (28 ก.ค. 58) สำนักงานกสทช. แจ้งเตือนให้ประชาชนตรวจสอบวันหมดอายุบนหน้าคูปองดิจิทัลทีวี และให้รีบนำคูปองมูลค่า 690 บาทที่ได้รับมา ไปใช้เป็นส่วนลดแลกซื้ออุปกรณ์การรับชมดิจิทัลทีวีตามเงื่อนไขที่กำหนด ในส่วนของกล่องเซทท็อปบ็อกซ์แบบทั่วไป iDTV หรือ กล่องเซทท็อปบ็อกซ์แบบไฮบริด
โดยสามารถรับชมดิจิทัลทีวีได้ทั้งระบบภาคพื้นดินและดาวเทียมในกล่องเดียวกัน และขอย้ำให้ประชาชนที่ได้รับแจกคูปองไปในรอบแรกในเขตพื้นที่กรุงเทพฯ นนทบุรี ปทุมธานี นครปฐม ราชบุรี สมุทรปราการ สมุทรสาคร สมุทรสงครามพระนครศรีอยุธยา นครนายก สิงห์บุรี สุพรรณบุรี อ่างทอง สุโขทัย ชัยนาท ฉะเชิงเทรา ระยอง หนองคาย อุดรธานี พัทลุง และสงขลา
รวมถึงประชาชนที่ได้รับแจกคูปองดิจิทัลทีวีที่กำลังจะหมดอายุในวันที่ 31 กรกฎาคมนี้ ให้รีบนำคูปองไปใช้เป็นส่วนลดแลกซื้ออุปกรณ์การรับชมดิจิทัล ตามจุดแลกซื้อใกล้บ้านภายในสิ้นเดือนกรกฎาคมนี้เท่านั้น   หากใครยังไม่ได้รับคูปองฯ สามารถสอบถามเพื่อติดต่อขอรับคูปองของตนเองได้ที่ทำการไปรษณีย์ในพื้นที่โดยเร็ว



ติดตามข่าวสารอื่นๆที่น่าสนใจได้ที่นี่  news.mthai.com
MThai News
