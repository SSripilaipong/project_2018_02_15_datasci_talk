ธนาคารกรุงไทย แจ้งปิดระบบอิเล็กทรอนิกส์ชั่วคราว 9 ส.ค.นี้ เวลา00.00 น.-03.00 น. ส่งผลให้ลูกค้าไม่สามารถใช้บริการได้ในบางประเภท
วันที่ 28 ก.ค. นางศิริพร นพวัฒนพงศ์ ผู้ช่วยกรรมการผู้จัดการใหญ่ สายงานสื่อสารและภาพลักษณ์องค์กร ธนาคารกรุงไทย เปิดเผยว่า ธนาคารจำเป็นต้องปิดระบบอิเล็กทรอนิกส์ชั่วคราว ในวันอาทิตย์ที่ 9 ส.ค.นี้ ระหว่างเวลา 00.00 น.-03.00 น.



เพื่อพัฒนาและเพิ่มประสิทธิภาพระบบอิเล็กทรอนิกส์ รองรับการขยายตัวของลูกค้าและธุรกรรมที่เพิ่มขึ้นอย่างต่อเนื่อง รวมทั้งยกระดับคุณภาพบริการลูกค้าให้ดียิ่งขึ้น
ซึ่งจะส่งผลให้ลูกค้าของธนาคาร ไม่สามารถใช้บริการบางประเภท ได้แก่ บริการฝากถอนเงินผ่านเครื่องเอทีเอ็มและเอดีเอ็ม, การเบิกเงินหรือซื้อสินค้าด้วยบัตรเดบิต, KTB netbank, KTB Corporate Online, KTB Contact Center เฉพาะบริการตรวจสอบบัญชี, KTB BIZ Payment เฉพาะบริการตรวจสอบการยินยอมหักบัญชีเพื่อชำระค่าบริการ รวมทั้ง Booth Exchange ที่ท่าอากาศยานดอนเมือง
ธนาคารขออภัยในความไม่สะดวกที่เกิดขึ้นชั่วคราวในครั้งนี้ หากลูกค้ามีข้อสงสัยสามารถสอบถามรายละเอียดเพิ่มเติมได้ที่ศูนย์บริการลูกค้า หมายเลข 02 111 1111

ที่มา  voicetv
ติดตามข่าวสารอื่นๆที่น่าสนใจได้ที่  news.mthai.com
MThai News
