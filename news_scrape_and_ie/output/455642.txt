รฟม.  เตรียมปิด ถนนพหลโยธิน  4 ปี ลุยสร้าง รถไฟฟ้าสายสีเขียว  เริ่มตั้งแต่ 17 ส.ค. นี้
วันนี้ (3 ส.ค. 58) นายพีระยุทธ สิงห์พัฒนากุล ผู้ว่าการ รฟม. เผยเตรียมปิดการจราจรตลอดแนวถนนพหลโยธิน บริเวณหมอชิต-คูคต ระยะทางรวม 18.7 กม. ตั้งแต่วันที่ 17 ส.ค. นี้ ในช่วงเวลา 22.00-05.00 น. เพื่อให้ผู้รับเหมาก่อสร้างรถไฟฟ้าสายสีเขียว ทำการสำรวจระบบสาธารณูปโภคที่จะต้องรื้อย้าย เช่น ระบบไฟฟ้า ประปา



ส่วนจะปิดการจราจรอย่างถาวร เพื่อเริ่มก่อสร้างโครงสร้างงานโยธาที่จะต้องใช้เวลาก่อสร้าง 4 ปีนั้น คาดว่าจะเริ่มได้ปลายปีนี้ แต่ต้องรอสรุปแผนงานการก่อสร้างและจัดจราจรจากผู้รับเหมา เพื่อบรรเทาผลกระทบต่อประชาชนผู้ใช้ทาง รวมถึงข้อสรุปจากกรุงเทพมหานครอีกครั้ง
นอกจากนี้ บมจ. อิตาเลียนไทยฯ และ บมจ. ยูนิคฯ ได้หารือร่วมกับตำรวจจราจร โดยจะปิดถนนพหลโยธิน ตั้งแต่วันที่ 17 ส.ค. นี้ เป็นต้นไป ฝั่งละ 1 ช่องทาง แต่ทางตำรวจกลัวรถติดหนักเกินไป จึงให้ปิดแค่ฝั่งละครึ่งเลน ส่วนกรณีถ้าต้องใช้เครื่องมือขนาดใหญ่ ก็สามารถปิด 1 ช่องทางได้

ขอบคุณข้อมูล/ภาพ  prachachat
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
