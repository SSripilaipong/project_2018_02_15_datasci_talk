เปิดกลยุทธ์เด็ดสินค้า 20 บ. ราคาเดียว เส้นทางรวยเร็วแรง รับตลาดเออีซี
ด้วยสภาวะเศรษฐกิจในปัจจุบัน ทำให้หลายคนต้องประหยัดค่าใช้จ่ายและหาซื้อสินค้าราคาถูกกันมากขึ้น ธุรกิจ OK 20 ที่ขายสินค้าเบ็ดเตร็ดทุกประเภทในราคา 20 บาท จึงตอบโจทย์กับผู้บริโภคอย่างมาก

โดยนายนพพล บุญโชคยิ่ง หรือคุณเบนซ์ เจ้าของกิจการแฟรนไชส์ OK 20 บอกว่านอกจากราคาจะตอบโจทย์คนรากหญ้าแล้ว ยังตั้งใจให้ธุรกิจนี้เข้าถึงคนชั้นกลาง และสูงด้วย
ถึงแม้จะขายสินค้าในราคาถูก แต่คุณเบนซ์บอกว่ากิจการ OK 20 จะเน้นในเรื่องของคุณภาพสินค้าเป็นหลัก ทำให้ในปัจุบันสามารถทำยอดขายได้มากถึง 120 ล้านบาท ซึ่งมาจากการขายสินค้า และแฟรนไชส์
สำหรับธุรกิจ OK 20 ในปัจจุบันสามารถกระจายสินคู่สาขาย่อยกว่า 300 สาขา ภายใน 3 ปีแรกของการทำธุรกิจนี้ ซึ่งคุณเบนซ์คาดการณ์ไว้ว่าในอีก 5 ปีข้างหน้า จะกระจายให้ได้ 1000 สาขา
นอกจากนี้ยังมองหาตลาดอาเซียนเพื่อเตรียมเข้าสู่ประชาคมเศรษฐกิจด้วย โดยขณะนี้ที่สปป.ลาวก็ได้ตอบตกลงแล้ว นับว่าเป็นอีก 1 ธุรกิจที่มีการเติบโตแบบก้าวกระโดด โดยคำนึงถึงความพอใจของผู้บริโภคเป็นสำคัญ
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

