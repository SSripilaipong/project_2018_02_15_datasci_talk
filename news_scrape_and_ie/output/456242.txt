การบินไทย  เตรียม ขายสำนักงาน ที่ไม่ได้ใช้งานกว่า 30 แห่งทั่วโลก เพื่อลดต้นทุนค่าบริหารจัดการทรัพย์สิน
วันนี้ (7 ส.ค. 58) นายจรัมพร โชติกเสถียร กรรมการผู้อำนวยการใหญ่ บริษัท การบินไทย จำกัด (มหาชน) เผยแผนบริหารจัดการสินทรัพย์ของบริษัทว่า อาจมีความจำเป็นต้องขายสำนักงาน บ้านพักพนักงาน ที่ไม่ได้ใช้งานประมาณ 30 แห่ง ประกอบด้วยในประเทศ 11 แห่ง และต่างประเทศ 19 แห่ง



ทั้งนี้ แผนดังกล่าวไม่ใช่การเพิ่มรายได้ให้กับบริษัท แต่เป็นการลดต้นทุนค่าบริหารจัดการทรัพย์สิน ซึ่งคาดว่า บอร์ดบริหารจะสรุปผลการพิจารณาขายหรือไม่ ในเดือน ก.ย. นี้
ส่วนผลดำเนินงาน ตามแผนฟื้นฟูระยะเร่งด่วน เพื่อแก้ไขปัญหาขาดทุน  6 เดือน ตั้งแต่เดือนมกราคม ลดค่าใช้จ่ายได้เพียง 6% ต่ำกว่าเป้าที่วางไว้ที่ 20% ภายใน 18 เดือน ส่วนการหารายได้ มีแนวโน้มดีขึ้น มั่นใจแผนลดรายจ่าย และเพิ่มรายได้ จะเป็นไปตามเป้า

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
