ปัจจุบันสินค้าแฮนเมดได้กลายเป็นสินค้าที่หลายคนให้ความสนใจมากขึ้น เพราะมีเพียงชิ้นเดียวในโลก และมีมูลค่าทางความรู้สึก Market Tour จะพาคุณผู้ชมไปดูงาน ถักโคเช ที่เหมาะสำหรับการซื้อเป็น ของขวัญ อย่างมาก

พวงมาลัยไหมพรม  เป็น สินค้าแฮนเมด อีกหนึ่งทางเลือกสำหรับคนที่กำลังมองหา ของขวัญวันแม่  เพราะสามารถเก็บไว้ได้นาน โดยที่ไม่ต้องกลัวเหี่ยวเฉาเหมือนดอกไม้จริง
โดยคุณปริม ปัทมจินดา เจ้าของธุรกิจโคเช เลิฟเว่อสตูดิโอเผยว่า เริ่มกิจการนี้มากว่า 2 ปี  ซึ่งเมื่อเทียบยอดการออร์เดอร์สินค้าในช่วงเทศกาลวันแม่ พบว่าในปีนี้ได้รับความสนใจเพิ่มขึ้นกว่าปีที่แล้ว โดยสามารถทำรายได้มากถึง 4 หมื่นบาทเลยทีเดียว
เนื่องจากไม่มีหน้าร้านที่ชัดเจน ทำให้ปัจจุบันพี่ปริมจะได้ลูกค้าจากการออร์เดอร์ผ่านช่องทางออนไลน์ โดยสำหรับพวงมาลัยไหมพรม จะเริ่มมีลูกค้าออร์เดอร์กันตั้งแต่เดือนพฤษภาคม เพราะสามาถผลิตได้วันละ 1 พวงเท่านั้น เนื่องจากเป็นงานที่ต้องเก็บรายละเอียดพอสมควร ซึ่งราคาขายก็จะอยู่ที่ 250 – 450 บาทต่อพวง

MThai News
