แจ้งเปลี่ยนวันออก สลากกินแบ่งฯ  งวด 16 ธ.ค. เป็น 17 ธ.ค. และ งวด 16 ม.ค. ของทุกปี เป็น 17 ม.ค.
วันนี้ (10 ส.ค. 58) พล.ต. ฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล เผยสำนักงานสลากกินแบ่งรัฐบาล ได้ปรับเปลี่ยนเวลาการออกสลากกินแบ่งแบบชั่วคราวและถาวร โดยชั่วคราวจะเปลี่ยน 2 ครั้ง ได้แก่ งวดประจำวันที่ 16 ส.ค. 58 ที่เปลี่ยนเวลาการออกเป็น 11.30-13.00 น.

ส่วนครั้งที่สองจะเปลี่ยนวันการออกสลากกินแบ่งจากวันที่ 16 ธ.ค. 58 เป็นวันที่ 17 ธ.ค. 58 เนื่องจากวันที่ 16 ธ.ค. มีพระราชพิธีพระราชทานเพลิงพระศพสมเด็จพระญาณสังวร สมเด็จพระสังฆราช สกลมหาสังฆปริณายก
นอกจากนี้ ทางสำนักงานสลากกินแบ่งรัฐบาล ยังเปลี่ยนแปลงการออกสลากถาวรในเดือน ม.ค. ของทุกปี จากวันที่ 16 ม.ค. เป็นวันที่ 17 ม.ค. เนื่องจากวันที่ 16 ม.ค. เป็นวันครู และสำนักงานสลากกินแบ่งรัฐบาลต้องการแสดงความเคารพ และให้ความสำคัญในวันครู

ขอบคุณข้อมูล  เดลินิวส์
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
