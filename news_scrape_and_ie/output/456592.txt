กระทรวงคมนาคม แจง มาตรการลดค่าครองชีพ วางหลักเกณฑ์ใหม่ ลดหย่อนค่าโดยสารให้กับประชาชน
วันนี้ (11 ส.ค.) ที่ประชุมคณะรัฐมนตรี มีการพิจารณา มาตรการลดค่าครองชีพ โดยกระทรวงคมนาคม ได้วางหลักเกณฑ์ฉบับใหม่เสนอต่อที่ประชุม ครม.พิจารณา ซึ่งมาตรการดังกล่าวจะใช้แทนโครงการรถเมล์ รถไฟฟรี ที่จะหมดอายุในสิ้นเดือนตุลาคมนี้ หลังจากรัฐบาลต้องแบกรับภาระต่อปีกว่า 2,400 ล้านบาท



สำหรับหลักเกณฑ์ใหม่ จะลดค่าโดยสารครึ่งราคาให้กับ ผู้พิการ ทหารผ่านศึก พระภิกษุ สงฆ์ แม่ชี ผู้สูงอายุ ที่อายุมากกว่า 60 ปี และผู้ที่มีรายได้น้อย ไม่เกินเดือนละ 3,632 บาท โดยแสดงบัตรประจำตัวเพื่อขอรับส่วนลดค่าโดยสาร
ในส่วนของนักเรียนไม่เกินระดับชั้นมัธยมศึกษาปีที่ 3 ได้สิทธิจ่ายค่าโดยสาร 1ใน3 ด้านนักเรียนที่สูงกว่าชั้นม.3 และนักศึกษา จะได้รับสิทธิลดราคา 1 ใน3 ของค่าโดยสาร โดยหลักเกณฑ์ฉบับใหม่นี้จะเริ่มมีผลบังคับใช้ ตั้งแต่วันที่ 1 พฤศจิกายน 2558



ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
