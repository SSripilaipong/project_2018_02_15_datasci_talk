การบินไทย  เผย ผลดำเนินการ ไตรมาสที่ 2 ของปี 58  ขาดทุน  1.2 หมื่นล้านบาท มากกว่าช่วงเดียวกันของปี 57
วันนี้ (12 ส.ค. 58) บริษัท การบินไทย จำกัด (มหาชน) เผยในการประชุมบอร์ดการบินไทยพิจารณาผลดำเนินการงานช่วงไตรมาสที่ 2 ของปี 58 (เม.ย.-มิ.ย.) ซึ่งเป็นช่วงโลว์ซีชั่น พบว่าผลประกอบการอาจขาดทุนมากกว่าช่วงเดียวกันของปี 57 ซึ่งขาดทุน 7.9 พันล้านบาท คาดว่าไตรมาส 2 ของปีนี้จะขาดทุนประมาณ 1-1.2 หมื่นล้านบาท



ทั้งนี้ เมื่อรวมกับผลดำเนินงานในช่วงไตรมาสแรกของปี 58 (ม.ค.-มี.ค.) ซึ่งมีกำไร 4,415 ล้านบาท ทำให้ตัวเลขการขาดทุนครึ่งปีแรกของปีนี้อยู่ที่ประมาณ 8 พันล้านบาท
นอกจากนี้ ผลการดำเนินงานของการบินไทย อยู่ภายใต้การดำเนินการตามแผนฟื้นฟูที่ว่าจ้างที่ปรึกษาต่างประเทศเข้าช่วยกำหนดแผนงาน แต่ปรากฏว่าผลดำเนินงานติดลบมากกว่าช่วงเดียวกันของปีที่แล้ว
ในขณะที่มีการวิพากษ์วิจารณ์กรณีที่ปรึกษาเสนอให้การบินไทยขายทรัพย์สิน อาคารสำนักงานและบ้านพักทั้งในประเทศและต่างประเทศ ขายเครื่องบิน และปรับลดเส้นทางบินต่าง ๆ ส่วนแผนการเพิ่มรายได้หรือการขายตั๋วเพิ่มขึ้นนั้นไม่ปรากฏชัดเจน

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
