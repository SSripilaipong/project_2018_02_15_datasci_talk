‘บิ๊กตู่’ หารือ กพช. วางแนวทางทิศทางพลังงาน พร้อมลดต้นทุนขนส่งเชื้อเพลิง และค่าบริการรถสาธารณะ
วันนี้ (13 ส.ค.) ที่ตึกสันติไมตรี (หลังใน) ทำเนียบรัฐบาล พล.อ.ประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) เป็นประธานการประชุมคณะกรรมการนโยบายพลังงานแห่งชาติ (กพช.) โดยจะพิจารณาภาพรวมทิศทางพลังงานและทิศทางค่าบริการรถสาธารณะ



นอกจากนี้ ยังมีวาระพิจารณาอีกหลายเรื่องที่สำคัญ เช่น การทบทวนหลักเกณฑ์การกำหนดโครงสร้างอัตราค่าไฟฟ้าปี 2558-2560 ให้สอดรับกับสถานการณ์ปัจจุบัน การยกเลิกสิทธิพิเศษในการจำหน่ายน้ำมันเชื้อเพลิงและผลิตภัณฑ์ปิโตรเลียม จำนวนตั้งแต่ 1 หมื่นลิตรขึ้นไป ระหว่างบมจ. ปตท. (PTT) กับการไฟฟ้าฝ่ายผลิตแห่งประเทศไทย (กฟผ.) การเสนอการขยายระบบการขนส่งน้ำมันทางท่อไปยังภาคเหนือและภาคตะวันออกเฉียงเหนือ เพื่อลดต้นทุนการขนส่งน้ำมันในต่างจังหวัดลง เนื่องจากการขนรถบรรทุกในปัจจุบันมีต้นทุนสูง โดยจะเปิดให้เอกชนที่สนใจดำเนินการโครงการ และการนำน้ำมันปาล์มมาผสมใช้ในโรงไฟฟ้ากระบี่เพิ่มขึ้น


ที่มา :  ryt9
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
