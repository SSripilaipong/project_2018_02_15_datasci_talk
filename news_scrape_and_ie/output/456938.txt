ครม. มีมติให้ปรับลดอัตรา ค่าโดยสารรถประจำทาง บขส.  3 สตางค์/กิโลเมตร
วันนี้ (13 ส.ค. 58) นายพงษ์ไชย เกษมทวีศักดิ์ รองปลัดกระทรวงคมนาคม ในฐานะประธาน คณะกรรมการขนส่งทางบกกลาง เปิดเผยว่า ที่ประชุมฯ มีมติให้ปรับลดอัตราค่าโดยสารรถประจำทางหมวด 2 และหมวด 3 ของ บริษัท ขนส่ง จำกัด (บขส.) และรถร่วมบริการ ในอัตรา 3 สตางค์/กิโลเมตร



ทั้งนี้ มีผลบังคับใช้ตั้งแต่วันที่ 20 ส.ค. เป็นต้นไป ส่วนรถโดยสารหมวด 4 ประเภทรถสองแถวยังคงกำหนดอัตราค่าโดยสารไว้ที่ 7 บาทตลอดสายเช่นเดิม
อย่างไรก็ตาม การคิดอัตราค่าโดยสารใหม่นั้น ทางคณะกรรมการฯ ได้คำนวณจากการคาดการณ์ราคาน้ำมันดีเซล ที่ลิตรละ 25 บาท จากปัจจุบันราคาลิตรละ 22.89 บาท
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


