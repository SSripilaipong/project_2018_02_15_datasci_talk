เรือด่วนเจ้าพระยา-เรือคลองแสนแสบ ปรับลดราคาค่าโดยสาร ระยะละ 1 บาท คาดมีผล 20 ส.ค.นี้
นายจุฬา สุขมานพ อธิบดีกรมเจ้าท่า เปิดเผยว่า หลังจากมีการหารือร่วมกับตัวแทนเรือด่วนเจ้าพระยา เรือข้ามฟากและเรือคลองแสนแสบเป็นที่เรียบร้อยแล้ว ที่ประชุมมีมติร่วมกันที่จะปรับลดค่าเรือโดยสาร เรือด่วนเจ้าพระยา และเรือคลองแสนแสบ ลงระยะละ 1 บาท



ทั้งนี้ จะนำมติดังกล่าวเข้าที่ประชุมคณะกรรมการเรือประจำทางเพื่อพิจารณาอนุมัติ คาดว่าจะมีผลบังคับใช้ในวันที่ 20 ส.ค.พร้อมกับรถโดยสารหมวด 2 และหมวด 3 ส่วนเรือข้ามฟากจะไม่มีการปรับลดราคา เนื่องจากเป็นเรือที่วิ่งระยะสั้น ซึ่งต้นทุนส่วนใหญ่คือค่าแรงงาน ไม่ใช่น้ำมันดีเซล
นอกจากนี้ ที่ประชุมยังเห็นว่า หากราคาน้ำมันดีเซลปรับลดลงต่ำกว่า ลิตรละ 21 บาท จะทำการปรับลดราคาค่าเรือโดยสารด่วนเจ้าพระยาและเรือคลอดแสนแสบ ระยะละ 1 บาท อีกครั้ง ส่วนเรือข้ามฟากปรับลดลงเที่ยวละ 0.50 บาท แต่ในทางกลับกันหากราคาน้ำมันมีแนวโน้มปรับสูงกว่าลิตรละ 25 บาท ก็จะพิจารณาปรับเพิ่มค่าเรือโดยสาร ด่วนและเรือคลองแสนแสบ ปรับเพิ่มระยะละ 1 บาท ส่วนเรือข้ามฟากปรับขึ้นอีกเที่ยวละ 0.50 บาท



ที่มา  matichon
ติดตามข่าวสารอื่นๆ ที่น่าสนใจได้ที่นี่  news.mthai.com
MThai News
