รฟม. เอาใจนักปั่น ลดค่าโดยสาร รถไฟฟ้าใต้ดิน 50 % สนับสนุนกิจกรรม  Bike for Mom ปั่นเพื่อแม่  16 ส.ค. นี้
วันนี้ (14 ส.ค. 58) การรถไฟฟ้าขนส่งมวลชนแห่งประเทศไทย (รฟม.) ร่วมกับบริษัท รถไฟฟ้ากรุงเทพ จำกัด (มหาชน) หรือ บีเอ็มซีแอล ผู้ให้บริการรถไฟฟ้า MRT ได้สนับสนุนกิจกรรม Bike for Mom ปั่นเพื่อแม่ เฉลิมพระเกียรติสมเด็จพระนางเจ้าฯ พระบรมราชินีนาถ เนื่องในโอกาสมหามงคลเฉลิมพระชนมพรรษา 83 พรรษา 12 สิงหาคม 2558
ทั้งนี้ ได้มอบส่วนลดอัตราค่าโดยสารร้อยละ 50 ของอัตราค่าโดยสารทุกประเภทสำหรับผู้ใช้บริการรถไฟฟ้า MRT ในวันอาทิตย์ที่ 16 สิงหาคม 2558 ตั้งแต่เวลา 12.00 – 24.00น. เพื่อเป็นการอำนวยความสะดวกด้านการจราจรให้ประชาชนในวันดังกล่าว



ขอบคุณข้อมูล/ภาพ  สำนักข่าวไทย
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
