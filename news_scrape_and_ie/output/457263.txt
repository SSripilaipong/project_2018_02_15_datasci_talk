แอร์เอเชีย เตรียมรับมอบใบอนุญาตบริการ อินเทอร์เน็ตบนเครื่องบิน จากกสทช.เร็วๆนี้
นายแพทย์ ประวิทย์ ลี่สถาพรวงศา คณะกรรมการกิจการโทรคมนาคม หรือ กทค. เปิดเผยว่า ที่ประชุม กทค. จะมีมติเห็นชอบ ให้ทางกสทช.ดำเนินการออกใบอนุญาตผู้ให้บริการอินเทอร์เน็ตแบบที่ 1 (แบบไม่มีโครงข่ายเป็นของตัวเอง) กับบริษัท ไทยแอร์เอเชีย จำกัด เพื่อให้บริการอินเทอร์เน็ตบนเครื่องบินโดยสาร คาดว่าจะดำเนินการภายในเร็วๆนี้



ที่ผ่านมา มีสายการบินที่ได้รับใบอนุญาตให้บริการอินเทอร์เน็ตบนเครื่องบินแล้ว 2 ราย คือ บริษัท การบินไทย จำกัด (มหาชน) ซึ่งได้รับใบอนุญาตเมื่อเดือนธันวาคม 2556 และ บริษัท สายการบินนกแอร์ จำกัด (มหาชน) ได้รับใบอนุญาตอายุ 5 ปี เมื่อเดือนพฤษภาคม 2557
สำหรับ บริษัท ไทยแอร์เอเชีย จำกัด นับเป็นผู้รับใบอนุญาตการให้บริการอินเทอร์เน็ตบนเครื่องบินเป็นรายที่ 3 โดยอินเทอร์เน็ตดังกล่าวจะทำการติดตั้งไว-ไฟบนเครื่องบิน และใช้ช่องสัญญาณผ่านทรานสปอนเดอร์ขึ้นไปยังดาวเทียมไทยคม เพื่อรับส่งสัญญาณสถานีภาคพื้นดิน


ขอบคุณข้อมูลจาก :  Voicetv
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
