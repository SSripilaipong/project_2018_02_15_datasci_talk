รฟม.  แจ้งปิดจราจรพหลโยธินช่วง 22.00-05.00 น. สร้าง รถไฟฟ้าสายสีเขียว  ดีเดย์วันนี้
วันนี้ (17 ส.ค. 58) รายงานข่าวแจ้งว่า ตั้งแต่วันที่ 17 ส.ค. นี้ เป็นต้นไป การรถไฟฟ้าขนส่งมวลชนแห่งประเทศไทย (รฟม.) จะเริ่มปิดการจราจรตลอดแนวถนนพหลโยธิน ในช่วงเวลา 22.00 -05.00 น. เพื่อเริ่มงานก่อสร้างรถไฟฟ้าสายสีเขียว หมอชิต-สะพานใหม่-คูคต ระยะทางรวม 18.7 กิโลเมตร โดยจะปิดฝั่งละครึ่งเลน ซึ่งจะมีการก่อสร้าง 8 บริเวณ ได้แก่



1.หน้าซอยพหลโยธิน 35ถึงหน้ากรมส่งเสริมการเกษตร (ระยะทาง 1,500 ม.) เพื่อรื้อสะพานรถยนต์ข้ามแยกเกษตร, ย้ายสาธารณูปโภคที่เป็นอุปสรรคและสร้างฐานรากของทางวิ่งและสถานีรถไฟฟ้า
2.หน้ากรมทหารราบที่ 11 (ระยะทาง 660 ม.) เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
3.หน้าปากซอยพหลโยธิน 57-61 (ระยะทาง 740 ม.) เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
4.หน้าปากซอยพหลโยธิน 67-69 (ระยะทาง 630 ม.) เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
5.หน้าตลาดยิ่งเจริญ (ระยะทาง 510 ม.) เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
6.บริเวณหน้าโรงเรียนนายเรืออากาศถึงแยก คปอ. เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
7.บริเวณแยกคปอ.ถึง ทางโค้งประตูกรุงเทพ เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
8.บริเวณหน้าสภ.คูคตถึงปั๊มน้ำมันเชลล์ เพื่อย้ายสาธารณูปโภคใต้ดินที่เป็นอุปสรรคและสร้างฐานรากของทางวิ่งและสถานีรถไฟฟ้า
ดังนั้นบริเวณก่อสร้างจำเป็นต้องปิดช่องจราจรขาออกและขาเข้าด้านละ 1 ช่องจราจร และต้องปิดการใช้สะพานรถยนต์ข้ามแยกเกษตร จึงจะเหลือช่องจราจรขาออกและขาเข้าด้านละ 2 ช่อง ขอให้ประชาชนโปรดหลีกเลี่ยงเส้นทางผ่านบริเวณก่อสร้างทั้ง 8 จุดข้างต้น โดยสามารถเลี่ยงไปใช้ถนนคู่ขนานกับถนนพหลโยธินได้ คือ ถนนวิภาวดีและถนนเลียบทางด่วนเอกมัยรามอินทรา

ภาพจาก : รฟม.
ทั้งนี้ ตามแผนจะเปิดให้บริการในเดือนกุมภาพันธ์ปี 2563 โดยมีสถานียกระดับ 16 สถานี ประกอบด้วย
1 สถานีห้าแยกลาดพร้าว: หน้าห้างเซ็นทรัล ลาดพร้าว 
2 สถานีพหลโยธิน 24: ปากซอยพหลโยธิน 24 
3 สถานีรัชโยธิน: สี่แยกรัชโยธิน 
4 สถานีเสนานิคม: ปากซอยเสนานิคม 
5 สถานีมหาวิทยาลัยเกษตรศาสตร์: หน้ามหาวิทยาลัยเกษตรศาสตร์ 
6 สถานีกรมป่าไม้: หน้าสำนักงานกรมป่าไม้ 
7 สถานีบางบัว: บริเวณโรงเรียนบางบัว 
8 สถานีกรมทหารราบที่ 11: บริเวณกรมทหารราบที่ 11 
9 สถานีวัดพระศรีมหาธาตุ: บริเวณอนุสาวรีย์หลักสี่ (***จุดเชื่อมต่อรถไฟฟ้าสายสีชมพู) 
10 สถานีอนุสาวรีย์หลักสี่: บริเวณซอยพหลโยธิน 57 
11 สถานีสายหยุด: บริเวณซอยสาดหยุด 
12 สถานีสะพานใหม่: ตลาดยิ่งเจริญ 
13 สถานีโรงพยาบาลภูมิพลอดุลยเดช: โรงพยาบาลภูมิพลอดุลยเดชและกรมแพทย์ทหารอากาศ 
14 สถานีพิพิธภัณฑ์กองทัพอากาศ: บริเวณพิพิธภัณฑ์กองทัพอากาศ 
15 สถานี กม.25 : บริเวณหลักกิโลเมตรที่ 25 ของถนนพหลโยธิน 
16 สถานีคูคต: บริเวณสถานีตำรวจภูธรคูคต
และมีศูนย์ซ่อมบำรุงที่คูคต 1 แห่ง อาคารจอดรถ 2 แห่ง ที่บริเวณถ.พหลโยธิน กม.25 และสถานีตำรวจคูคต

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
