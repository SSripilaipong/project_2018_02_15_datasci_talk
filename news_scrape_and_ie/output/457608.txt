รฟม.แจ้งเบี่ยงจราจรบนถนนพหลโยธิน บริเวณหน้าตลาดยิ่งเจริญ เพื่อดำเนินการติดตั้งแผงป้องกัน (Barrier) โครงการรถไฟฟ้าสายสีเขียว (เหนือ) ช่วงหมอชิต-สะพานใหม่-คูคต ในวันพุธที่ 19 สิงหาคม 2558 ตลอด 24 ชั่วโมง
การรถไฟฟ้าขนส่งมวลชนแห่งประเทศไทย (รฟม.) แจ้งว่า บริษัท อิตาเลียนไทย ดีเวล๊อปเมนต์ จำกัด (มหาชน) ผู้รับจ้างก่อสร้างงานโยธา โครงการรถไฟฟ้าสายสีเขียว (เหนือ) ช่วงหมอชิต-สะพานใหม่-คูคต สัญญาที่ 1 จะดำเนินการติดตั้งแผงป้องกัน (Barrier) จึงมีความจำเป็นต้องเบี่ยงจราจรบนถนนพหลโยธิน บริเวณหน้าตลาดยิ่งเจริญ โดยเริ่มทำการเบี่ยงช่องจราจรฝั่งขาออก (ชิดบาทวิถี) จำนวน 2 ช่อง ในวันพุธที่ 19 สิงหาคม 2558 ตั้งแต่เวลา 22.00 เป็นต้นไป ตลอด 24 ชม. เป็นระยะเวลาประมาณ 15 วัน แล้วจึงทำการเบี่ยงช่องจราจรฝั่งขาเข้า (ชิดบาทวิถี) จำนวน 2 ช่อง ตลอด 24 ชม. เป็นระยะเวลาประมาณ 15 วัน เช่นกัน


ทั้งนี้ การเบี่ยงจราจรดังกล่าว อาจทำให้ผู้ใช้เส้นทางไม่ได้รับความสะดวกในการเดินทาง ดังนั้น หากไม่มีความจำเป็น โปรดหลีกเลี่ยงเส้นทางดังกล่าว และ รฟม. ต้องขออภัยมา ณ โอกาสนี้



ที่มา :  การรถไฟฟ้าขนส่งมวลชนแห่งประเทศไทย
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
