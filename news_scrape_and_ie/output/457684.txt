กระทรวงพาณิชย์ เตือนธุรกิจค้าขายออนไลน์ควรจดทะเบียนให้ถูกต้องตามกฎหมาย หากฝ่าฝืนมีโทษทั้งจำทั้งปรับ
วันที่ 19 ส.ค. นายวิชัย โภชนกิจ รองอธิบดีกรมพัฒนาธุรกิจการค้า กระทรวงพาณิชย์ กล่าวว่า กรมพัฒนาธุรกิจการค้า ได้ตรวจสอบผู้ประกอบธุรกิจค้าขายออนไลน์จำนวน 264 ราย พบว่าไม่จดทะเบียนพาณิชย์อิเล็กทรอนิกส์ 67 ราย


โดยได้มีการส่งดำเนินคดี 21 ราย และอยู่ระหว่างตรวจเพิ่ม 46 ราย จึงขอเตือนให้ผู้ที่ประกอบธุรกิจค้าขายออนไลน์ ทั้งบุคคลธรรมดาและนิติบุคคล ยื่นจดทะเบียนพาณิชย์ให้ถูกต้องตามกฎหมาย
หากไม่จดมีความผิดปรับไม่เกิน 2,000 บาท และปรับวันละ 100 บาท และถ้าไม่จดทะเบียนต่อสำนักงานคณะกรรมการคุ้มครองผู้บริโภค หรือ สคบ. จะมีโทษจำคุกไม่เกิน 1 ปี หรือปรับไม่เกิน 100,000 บาท หรือทั้งจำทั้งปรับ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
