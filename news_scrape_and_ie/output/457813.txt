“หม่อมอุ๋ย”  ปฏิเสธรับ ตำแหน่งที่ปรึกษาเศรษฐกิจ คสช.  ย้ำ ไม่ต้องการแบ่งแยก หรือ ไปจี้การทำงาน หาก  “สมคิด”  นั่งเก้าอี้ต่อ
ล่าสุด เวลาประมาณ 10.30 น. มีรายงานว่า ม.ร.ว.ปรีดิยาธร เทวกุล รองนายกรัฐมนตรีฝ่ายเศรษฐกิจ เปิดแถลง ไม่ขอรับตำแหน่งที่ปรึกษาทางเศรษฐกิจของ คสช. หลังจากมีกระแสข่าวในการปรับคณะรัฐมนตรี ย้ำ  ไม่เคยได้รับการทาบทามให้รับตำแหน่งดังกล่าว
อีกทั้ง ตำแหน่งดังกล่าวต้องไปคอยจับผิด-จี้การทำงาน จึงไม่ต้องการให้เกิดกับ ดร.สมคิด จาตุศรีพิทักษ์ ที่จะมา ดำรงตำแหน่งรองนายกฯฝ่ายเศรษฐกิจแทน


‘หม่อมอุ๋ย’ พร้อมหากถูกปรับออก ชี้ หลายคนทำใจไม่ได้
‘หม่อมอุ๋ย’  ยัน มีความพร้อมหากถูก ปรับออก ครม.   แต่ขออยู่ทำหน้าที่นาทีสุดท้าย ชี้ มีหลายคนยังทำใจไม่ได้ เพราะ ไม่รู้ตัวมาก่อน
วันที่ 20 ส.ค.58 ม.ร.ว.ปรีดิยาธร เทวกุล รองนายกรัฐมนตรี กล่าวถึงการปรับ ครม.ว่า ตนมีความพร้อม หากถูกปรับออกจาก ครม.แต่ขอหน้าที่และทำงานจนนาทสุดท้าย ซึ่งจากการประชุมการปรับ ครม. พล.อ.ประยุทธ์ จันทร์โอชา นายกรัฐมนตรี ได้พูดเพียงแต่ภาพรวมพร้อมระบุว่าจะมีการปรับ ครม.เท่านั้น ซึ่งทุกคนก็ได้แต่นั่งฟัง และไม่มีการพูดคุยกันส่วนตัวกับตนหรือกับใคร

เมื่อผู้สื่อข่าวได้ถามว่า หลังจากที่ รมต.กระทรวงเศรษฐกิจได้เข้าไปคุยในห้องพักส่วนตัว หลายคนดูหน้าตาไม่ค่อยดีเท่าไหร่ ม.ร.ว.ปรีดิยาธร กล่าวว่า อาจเป็นได้ เพราะเวลากระชั้นชิดมาก และไม่มีใครรู้ตัวมาก่อน หลายคนอาจทำใจไม่ได้ แต่สำหรับตนทำใจได้มานานแล้ว
ข้อมูล  matichon
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
