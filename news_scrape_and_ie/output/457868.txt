แฟรนไชส์ ‘ร้านซักรีด’  ธุรกิจตอบโจทย์ลูกค้าปัจจุบัน ที่ไม่ค่อยมีเวลาและเบื่อการทำงานบ้าน
สังคมในยุคปัจจุบันหลาย ๆ คนไม่ค่อยมีเวลาทำงานบ้าน เนื่องจากมีภาระหน้าที่ที่ต้องรับผิดชอบแตกต่างกันออกไป ประกอบกับ ไลฟ์สไตล์การใช้ชีวิตของคนเรานั้น หันมาอาศัยอยู่ตามคอนโดมิเนียมมากขึ้น โดยเฉพาะผู้คนในเมืองหลวงที่ต้องใช้ชีวิตที่เร่งรีบ
ดังนั้นจึงทำให้ธุรกิจด้านเสื้อผ้าอย่างร้านให้บริการซักรีด จึงเป็นอีก 1 ธุรกิจ ที่ตอบสนองความต้องการของผู้คนในยุคปัจจุบันได้เป็นอย่างดี




โดย คุณพีรวศิน วันเฟื่องฟู เจ้าของธุรกิจซักรีด ภายใต้แบรนด์ฟองแฟ้บ ได้เล่าให้เราฟังถึงจุดเริ่มต้นในการมองเห็นโอกาสจากธุรกิจซักรีด ว่า เริ่มต้นมองจากกลุ่มนักศึกษาที่ไม่ค่อยมีเวลาซักรีด ประกอบกับความเห็นส่วนตัวที่เด็กรุ่นใหม่ไม่ค่อยชอบทำงานบ้าน จึงทำให้เกิดแนวคิดในการเปิดธุรกิจดังกล่าว
ทั้งนี้ หลังจากลงทุนทำธุรกิจซักรีดมาได้สักระยะ หัวคิดด้านการทำธุรกิจของ คุณพีรวศิน ก็เกิดไอเดียในการต่อยอดธุรกิจเป็นแฟรชไชส์ เมื่อปี 2548
แต่แรกเริ่มนั้นอาจยังไม่ได้รับความนิยมเท่าที่ควร จนกระทั่งเมื่อปี 2553 -2555 ธุรกิจซักรีดแบรนด์ฟองแฟ้บได้รับรางวัล ธุรกิจแฟรชไชส์ที่ได้มาตรฐานจากกระทรวงพาณิชย์ และตั้งแต่นั้นมาจึงทำให้แบรนด์ฟองแฟ้บกลายเป็นที่นิยม

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


