นางสุจินดา เชิดชัย หรือ เจ๊เกียว ปฏิเสธการปรับลดค่าโดยสาร โดยอ้างว่ายังไม่รับแจ้งจากกระทรวงคมนาคม
นางสุจินดา เชิดชัย  นายกสมาคมผู้ประกอบการรถโดย สารขนส่ง และเจ้าของ บริษัท เดินรถเชิดชัย จำกัด  กล่าวว่า ในวันที่ 20 ส.ค. บริษัทจะยังไม่ปรับลดอัตราค่าโดยสาร เนื่องจากขณะนี้ยังไม่ได้รับแจ้งจากทางการว่าให้มีการปรับลดค่าโดยสาร โดยเฉพาะจากกระทรวงคมนาคม และไม่เคยได้รับข่าวสารเลยว่า คณะกรรมการขนส่งทางบกกลางมีมติให้ปรับลดค่าโดยสาร



ด้าน นายนพรัตน์ การุณยะวนิช รักษาการผู้จัดการใหญ่ บริษัท ขนส่ง จำกัด (บขส.)  กล่าวว่า เมื่อวันที่ 19 ส.ค. ที่ผ่านมา ได้ส่งหนังสือแจ้งไปยังผู้ประกอบการจำนวน รวมประมาณ 2,000 ราย  ให้ปรับลดค่าโดยสารรถลง 3 สตางค์ต่อกิโลเมตร โดยเริ่มมีผลตั้งแต่วันที่ 20 ส.ค.  ซึ่งหากผู้ประกอบการรายใดไม่ปรับลดจะถือว่าเป็นการฝ่าฝืนกฎหมายจะต้องถูกดำเนินคดี  ปรับ 5,000 บาท ต่อตั๋วโดยสาร 1 ใบ
ทั้งนี้ รถทัวร์ บขส. จำนวน 6,000 คัน ได้ปรับลดค่าโดยสารลงแล้ว ตั้งแต่วันที่ 20 ส.ค.ที่ผ่านมา ส่วนรถตู้ บขส. จะยังไม่มีการปรับลดค่าโดยสารลงในขณะนี้ เนื่องจากที่ผ่านมาได้ปรับลดราคาค่าโดยสารรถตู้อย่างต่อเนื่องจนถูกกว่ารถทัวร์ถึง 15% ในส่วนของเรือด่วนเจ้าพระยา ยังต้องรอดูแนวโน้มราคาน้ำมันดีเซลในอนาคตต่อไป


ติดตามข่าวสารอื่นๆที่น่าสนใจได้ที่นี่  news.mthai.com
MThai News
