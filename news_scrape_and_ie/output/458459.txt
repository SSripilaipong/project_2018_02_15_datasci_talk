รองนายกรัฐมนตรี  เร่งแก้ไขปัญหา เศรษฐกิจ โดยมุ่งเน้นไปที่กลุ่มคนระดับ รากหญ้า ก่อน
วานนี้ (24 ส.ค. 58) นายสมคิด จาตุศรีพิทักษ์ รองนายกรัฐมนตรี ให้สัมภาษณ์ถึงทิศทางการขับเคลื่อนเศรษฐกิจของประเทศว่า พื้นฐานของไทยที่สร้างและสะสมมาค่อนข้างแข็งแกร่ง และหากไม่ตั้งอยู่ในความประมาท เร่งแก้ไขในสิ่งที่ควรแก้ เชื่อว่าจะสามารถประคองให้ผ่านพ้นช่วงวิกฤตไปได้ ส่วนการทำงานจะทำเป็นทีมร่วมกันทุกกระทรวง ไม่มีการแบ่งแยก



นอกจากนี้ จะเร่งฟื้นฟูเศรษฐกิจระดับล่าง โดยสร้างความเข้มแข้งให้เศรษฐกิจในแต่ละท้องถิ่น เพื่อให้เกิดการหมุนเวียนถึงเศรษฐกิจระดับบน แม้จะไม่สามารถบอกได้ว่า “มาตรการกระตุ้นเศรษฐกิจ” จะเข้าครม.ในสัปดาห์นี้ หรือสัปดาห์หน้า
อย่างไรก็ตาม นายสมคิด ยืนยันว่า จะพิจารณาและนำเสนอ ครม.โดยเร็วที่สุด เพื่อให้เศรษฐกิจของประเทศได้รับการแก้ไขโดยเร็ว

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


