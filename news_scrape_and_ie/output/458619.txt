กกพ. เล็งปรับ ลดค่าไฟฟ้า งวดเดือน กันยายน-ธันวาคม ลง 3 สตางค์/หน่วย
วันนี้ (26 ส.ค. 58) มีรายงานว่า ในการประชุมคณะกรรมการกำกับกิจการพลังงาน (กกพ.) จะมีการพิจารณาค่าไฟฟ้าอัตโนมัติ (เอฟที) งวดเดือน กันยายน-ธันวาคม นี้ โดยจะเสนอปรับลดค่าเอฟทีลง 3 สตางค์/หน่วย ซึ่งต่ำกว่าที่ประเมินไว้ว่า จะสามารถปรับลดลงได้ 9 บาท 35 สตางค์/หน่วย



เนื่องจากค่าเงินบาทที่อ่อนค่าลงมาอยู่ที่ระดับ 34-35 บาท/ดอลลาร์สหรัฐ จากเดิมที่เคยมองไว้จะอยู่ที่ 33 บาท/ดอลลาร์สหรัฐ แม้ราคาก๊าซธรรมชาติที่เป็นเชื้อเพลิงหลักในการผลิตไฟฟ้าจะลดลงก็ตาม
นอกจากนี้ ผลจากปริมาณน้ำที่ใช้ในการผลิตไฟฟ้ามีจำนวนน้อย ทำให้ไม่สามารถเกลี่ยต้นทุนการผลิตไฟฟ้าให้ลดลงได้ แต่สิ่งที่น่าเป็นห่วงคือ ค่าเอฟทีในปี 59 มีโอกาสลดลงได้ยาก และมีโอกาสปรับเพิ่มขึ้น หากแนวโน้มค่าเงินบาทยังอ่อนค่าต่อเนื่อง จะเป็นปัจจัยลบ ทำให้ค่าเอฟทีลดลงไม่มากนัก แม้ว่าราคาพลังงานจะยังคงมีทิศทางอ่อนตัวลง
ส่วนวันนี้ ปตท. และบางจากปิโตรเลียม ได้ปรับลดราคาขายปลีกน้ำมันทุกชนิดลง 40 สตางค์/ลิตร ยกเว้น E 85 ลดลง 20 สตางค์/ลิตร หลังราคาน้ำมันสำเร็จรูปตลาดสิงคโปร์ได้อ่อนตัวลงตามราคาน้ำมันดิบตลาดโลก

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


