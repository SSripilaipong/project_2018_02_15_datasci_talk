ธุรกิจแฟรนไชส์กำจัดขน สุดฮอต ลงทุนน้อยรายได้ดี!
กระปุกใสที่ภายในบรรจุขี้ผึ้งนั้น คือวัตถุดิบหลักที่เป็นจุดเด่นของธุรกิจกำจัดขนหรือที่เรามักจะเรียกว่า การแว๊กซ์ขนนั้นเอง ซึ่งหากจะว่าไปแล้วธุรกิจกำจัดขนนั้น เป็นอีกหนึ่งช่องทางในการสร้างโอกาสทำเงินได้เป็นอย่างดี เนื่องจากในปัจจุบันใคร ๆ ก็อยากมีผิวพรรณที่เกลี้ยงเกลา ประกอบกับสังคมในปัจจุบันที่ผู้คนหลากหลายเพศ หลากหลายวัย ให้ความสนใจในเรื่องของความสวยงามมากขึ้นอย่างต่อเนื่อง



จึงทำให้ บริษัท บอดี้แคร์ ธุรกิจที่จำหน่ายผลิตภัณฑ์เกี่ยวกับความสวยความงามอยู่แล้ว ได้มองเห็นโอกาสในการต่อยอดธุรกิจ โดยการดึงผลิตภัณฑ์ที่เป็นจุดเด่นของ บอดี้แคร์ ก็คือ ครีมกำจัดขนผสมขี้ผึ้ง มาเปิดเป็นธุรกิจแฟรนไชส์ ภายใต้ชื่อ ศูนย์บริการ Body VAX เพื่อให้ผู้ที่ต้องเป็นเจ้าของธุรกิจลงทุนได้ด้วยราคาเพียงไม่กี่พันบาท
สำหรับจุดเด่นของศูนย์บริการกำจัดขน บอดี้ แว๊กซ์ นั้นคือ ผลิตภัณฑ์ที่สกัดมาจากธรรมชาติอย่างขี้ผึ้งเกรดเอ ซึ่งหลังจากใช้ผลิตภัณฑ์ดังกล่าวแล้ว นอกจากเราจะไม่มีขนให้รำคาญ ขี้ผึ้งนั้นยังช่วยบำรุงผิวให้มีความชุ่มชื่นและด้วยจุดเด่นของผลิตภัณฑ์ บวกกับความน่าเชื่อถือของ บริษัท บอดี้แคร์ ที่เปิดธุรกิจมากว่า 21 ปี ทำให้การขยายธุรกิจกิจมาเป็นร้านบอดี้แว๊ก ธุรกิจกำจัดขนนั้น ประสบความสำเร็จ



โดยปัจจุบันนี้มีลูกค้าแฟรนไชส์อยู่ในมือกว่า 100 ราย โดยแบ่งเป็นลูกค้าในเขตกรุงเทพมหานคร ร้อยละ 50 และในเขตต่างจังหวัดตามหัวเมืองอีกร้อยละ 50
นอกจากนี้ พี่กรรณิการ์ ได้บอกถึงรายได้ในการทำธุรกิจกำจัดขนว่า มาจากที่ลูกค้าต้องซื้อผลิตภัณฑ์ในเริ่มแรกและค่าบริการ ซึ่งเฉลี่ยแล้วภายใน 1 เดือน ลูกค้าที่ซื้อแฟรนไชส์บอดี้ แว๊กซ์ ส่วนใหญ่จะมีรายได้ตั่งแต่หลักหมื่นจนถึงหลักแสน ซึ่งขึ้นอยู่กับทำเลที่ตั้ง แต่โดยส่วนใหญ่แล้ว ศูนย์บริการของบอดี้แว๊กซ์จะมีลูกค้า หมุนเวียน เฉลี่ยไม่ต่ำกว่า 100 ราย/วัน
ซึ่งตัวเลขข้างต้นนั้นทำให้ ผู้บริหารแฟรนไชส์รายนี้ มั่นใจว่า ภายใน 6 เดือน จะสามารถคืนทุนจากการลงทุนทำธุริกจกำจัดขนได้อย่างแน่นอน ขณะเดียวกัน ผู้บริโภคที่ใช้บริการ ก็มองว่า ธุรกิจนี้เป็นธุรกิจที่สามารถตอบโจทย์กับความต้องการของสังคมได้เป็นอย่างดี

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


