เปิดกลยุทธ์ ร้านเช่าชุดราตรี  ธุรกิจที่ครองใจสาวสวยในยุคนี้ จนมัดใจลูกค้าอยู่มัด พร้อมสร้างรายได้กว่า 3 แสน/เดือน
วันนี้ (27 ส.ค. 58) รายการ Market Tour ทาง MONO29 ได้พาไปแก้ไขปัญหาของสาว ๆ ในเรื่องเวลาต้องออกงานโอกาสพิเศษ คือการหาชุดสวย ๆ เพื่อความมั่นใจ ธุรกิจเช่าชุดจึงตอบโจทย์กับคุณสาว ๆ อย่างมาก ซึ่งในวันนี้เราจะไปดูความนิยมของร้านเช่าชุดราตรี และการบริหารงานที่สามารถสร้างเงินแสนได้ ว่ากันว่าของสวย ๆ งาม ๆ มักเป็นเรื่องที่สาว ๆ ให้ความสนใจ



อย่างชุดสวย ๆ เหล่านี้ที่อยู่ภายใต้ธุรกิจเช่าชุดราตรีก็เช่นกัน เป็นอีกทางเลือกที่ผู้หญิงหลายคนจะมาใช้บริการเพื่อไปออกงานต่าง ๆ ซึ่งคุณเป้ เจ้าของร้านเดรสทินี่ ร้านเช่าชุดราตรี บอกว่าธุรกิจนี้สามารถทำเงินให้ตัวเองได้ไม่ต่ำกว่า 3 แสนบาทต่อเดือน กว่า 2 ปี ของการเริ่มธุรกิจเช่าชุดราตรี
ถึงแม้จะมีลูกค้าเพิ่มขึ้นเรื่อย ๆ แต่ก็มีส่วนแบ่งการตลาดเพิ่มขึ้นถึง 10 เท่า เพราะฉะนั้นจึงต้องมีการวางแผนธุรกิจตลอดเวลา และเน้นคุณภาพของชุดรวมถึงการบริการเพื่อให้ลูกค้าประทับใจ ถึงแม้จะเป็นธุรกิจที่มีความเสี่ยงพอสมควร เพราะต้องใช้เงินลงทุนที่สูง และมีคู่แข่งจำนวนมาก
แต่คุณเป้ก็มั่นใจว่าหากทำเต็มที่ ก็จะสามารถพาธุรกิจให้อยู่รอดได้ โดยปัจจุบันก็ได้แตกไลน์ธุรกิจเพิ่มเป็นร้านเวดดิ้งครบวงจร ซึ่งก็ยังใช้จุดแข็งในด้านคุณภาพ ทำให้ลูกค้าประทับใจและเกิดการบอกต่อ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


