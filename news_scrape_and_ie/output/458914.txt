กระทรวงไอซีที  เตรียมให้  กสทช.  จัดประมูลคลื่นความถี่  4G  ในเดือน พ.ย. นี้
นายอุตตม สาวนายน รัฐมนตรีว่าการกระทรวงเทคโนโลยีสารสนเทศและการสื่อสาร หรือ ไอซีที เข้ารับตำแหน่งเป็นทางการ และมอบนโยบายให้ผู้บริหารหน่วยงานในสังกัด โดยสั่งให้แต่ละหน่วยงานเสนอแผนงานที่เป็นรูปธรรมใน 1 เดือน รวมทั้งการขับเคลื่อนนโยบายเศรษฐกิจดิจิทัล ซึ่งเตรียมจะเสนอนายกรัฐมนตรีในเดือนหน้า

ส่วนการประมูล 4 จี นั้น รัฐมนตรีว่าการกระทรวงไอซีทียืนยันว่า จะให้สำนักงาน กสทช. ซึ่งเป็นองค์กรอิสระ จัดปลายปีนี้ โดยไอซีทีจะไม่เกี่ยวข้อง แต่ยังขอเวลา 1 เดือนเพื่อพิจารณาว่า สิทธิ์ในการถือครองคลื่นความถี่ 1,800 และ 900 เมกกะเฮิร์ซ จะส่งคืนให้ กสทช. หรือไม่ โดยให้ทีโอที และ กสท.โทรคมนาคม ทำแผนบริหารจัดการและแผนฟื้นฟูมาเสนอ ก่อนจะตัดสินใจ
และวันนี้ (28 ส.ค. 58) จะเป็นวันแรกที่สำนักงาน กสทช. ออกประกาศเชิญชวนผู้สนใจรับเอกสารเพื่อเข้าร่วมประมูล 4 จี โดยกำหนดวันเคาะราคาคลื่น 1,800 เมกะเฮิร์ซ ในเดือนพฤศจิกายนนี้ ส่วนคลื่น 900 เมกกะเฮิร์ซ อยู่ระหว่างรับฟังความคิดเห็น

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


