“สมคิด จาตุศรีพิทักษ์”  ย้ำชัด เศรษฐกิจ ไทยยังไม่เข้าขั้นวิกฤตเหมือนปี 40  ยุคต้มยำกุ้ง
หลังเข้ารับตำแหน่งอย่างเป็นทางการ ด็อกเตอร์ สมคิด จาตุศรีพิทักษ์ รองนายกรัฐมนตรีด้านเศรษฐกิจคนใหม่ ก็ได้แถลงวิสัยทัศน์แก่ผู้ประกอบการภาคเอกชนอย่างเป็นทางการครั้งแรก ในการบรรยายพิเศษหัวข้อ นโยบายเศรษฐกิจและทิศทางประเทศไทย ซึ่งจัดโดยคณะกรรมการร่วมภาคเอกชน 3 สถาบัน หรือ กกร. ประกอบด้วย สภาหอการค้าแห่งประเทศไทย สภาอุตสาหกรรมแห่งประเทศไทย และสมาคมธนาคารไทย
โดยด็อกเตอร์ สมคิด กล่าวว่า ความสามารถของประเทศที่ถดถอย ประกอบกับการพึ่งพาการส่งออกมากเกินไป ถือเป็นปัจจัยหลักที่ส่งผลให้ภาวะเศรษฐกิจของประเทศเกิดการชะลอตัว แต่สิ่งที่กำลังประสบอยู่ในขณะนี้ไม่ใช่วิกฤต เป็นเพียงการที่ประเทศขาดพลัง และความเชื่อมั่น

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


