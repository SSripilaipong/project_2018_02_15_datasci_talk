พิษ เศรษฐกิจ ! โรงงานใน จ. นครราชสีมา  ปิดตัว 25 แห่ง พนักงานแห่ลงทะเบียน ว่างงาน แล้ว 5,700 คน
วันนี้ (29 ส.ค. 58) พนักงานจากโรงงานใน จ.นครราชสีมา ทยอยลงทะเบียนเป็นบุคคลว่างงานอย่างต่อเนื่อง หลังจากโรงงานใน จ.นครราชสีมา ปิดตัวลง 25 แห่ง เนื่องจากผลกระทบทางเศรษฐกิจ และมียอดสั่งผลิตสินค้าจากต่างประเทศลดลงทำให้ต้องปรับลดพนักงาน



ทั้งนี้ นายพงศวัฒน์ เพชรวิเชียร จัดหางานจังหวัดนครราชสีมา ระบุว่า ขณะนี้มีแรงงานที่ขึ้นทะเบียนคนว่างงานแล้วประมาณ 5,700 คน ในช่วง 3 เดือนที่ผ่านมา แบ่งเป็นกลุ่มแรงงานที่ถูกเลิกจ้างกว่า 1,400 คน และกลุ่มแรงงานที่ลาออกเองกว่า 4,000 คน ซึ่งแรงงานส่วนใหญ่มาจากสถานประกอบการขนาดเล็กและเป็นพนักงานทั่วไปหรือพนักงานในฝ่ายการผลิต ส่วนสาเหตุที่ลาออก เนื่องจากการปรับลดค่าโอทีลง
สำหรับมาตรการช่วยเหลือจัดหางานจังหวัดได้ประสานไปยังสถานประกอบการที่ยังต้องการแรงงาน ขณะเดียวกันเตรียมเปิดสอนและให้ความรู้เกี่ยวกับอาชีพอีสระให้กับผู้ว่างงาน พร้อมเตือนอย่าหลงเชื่อกลุ่มนายหน้าที่อ้างว่าสามารถจัดหางานในต่างประเทศได้ โดยให้ตรวจสอบที่สำนักงานจัดหางานเพื่อป้องกันไม่ให้ถูกกลุ่มมิจฉาชีพหลอกลวง

ขอบคุณข้อมูล  Thai PBS
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
