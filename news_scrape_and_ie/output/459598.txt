เจาะลึก! กลยุทธ์การขาย เสื้อผ้ามือ 2  นำเข้าจากต่างประเทศ แบบ ชั่งน้ำหนัก

เสื้อผ้าหลากหลายประเภทกว่าพันชุด ที่เห็นอยู่นี้ ล้วนเป็นเสื้อผ้านำเข้าจากต่างประเทศ ทั้งญี่ปุ่น เกาหลี และสหรัฐอเมริกา ที่ คุณปวริศา วสุวานิช หรือคุณจ๊ะจ๋า ดีไซน์เนอร์ประจำร้านชินจูกุ เอาท์เลท บินตรงไปเลือกสรรมาเองกับมือ โดยส่วนใหญ่เป็นเสื้อผ้ามือ 2 คุณภาพดี ซึ่งคุณจ๊ะจ๋าบอกว่าธุรกิจในลักษณะนี้ค่อนข้างเติบโตได้ดีในต่างประเทศ จึงลองนำแนวคิดและหลักการขายแบบชั่งน้ำหนักมาบุกตลาดในประเทศไทย
หลังจากเปิดธุรกิจเสื้อผ้าชั่งน้ำหนักมากว่า 3 ปี ก็พบว่ามีความก้าวหน้าอย่างรวดเร็ว สามารถขยายสาขาได้มากถึง 20 สาขา ขณะที่ผลตอบรับก็มากขึ้น มีกลุ่มลูกค้าที่เป็นพ่อค้าแม่ขายและลูกค้าที่ซื้อใส่เองมาเลือกซื้อกันทุกวัน ทำให้แต่ละวันมีรายได้มากถึงหลักหมื่นต่อสาขา
และด้วยราคาขายขีดละ 30 บาท เป็นราคาที่ทุกคนจับต้องได้ จึงทำให้มีลูกค้าเพิ่มขึ้นจากการบอกต่อ ขณะเดียวกันการรักษาคุณภาพของสินค้า ที่ถึงแม้จะเป็นของมือ 2 แต่ก็ผ่านการคัดเกรดมาอย่างดี ซึ่งทั้งหมดนี้เป็นกลยุทธ์การตลาดที่ชินจูกุ เอาท์เลทใช้มาตั้งแต่เริ่มเปิดธุรกิจจนถึงปัจจุบัน และสามารถประสบความสำเร็จเป็นที่รู้จักในวงกว้างมากขึ้นเรื่อย ๆ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


