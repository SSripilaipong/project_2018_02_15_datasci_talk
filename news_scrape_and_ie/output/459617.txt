นครชัยแอร์  เปิดตัวโครงการ รถแท็กซี่ รูปแบบใหม่  “ALL THAI TAXI”  อย่างเต็มรูปแบบวันนี้
วันนี้ (3 ก.ย. 58) บริษัท นครชัยแอร์ จำกัด ได้เปิดตัวโครงการรถแท็กซี่รูปแบบใหม่ “ALL THAI TAXI” อย่างเต็มรูปแบบไปเมื่อช่วงเช้าที่ผ่านมา โดยมี นายอาคม เติมพิทยาไพสิฐ รัฐมนตรีว่าการกระทรวงคมนาคมเป็นประธาน ซึ่งก่อนหน้านี้ได้นำรถโตโยต้าพรียุสไฮบริด จำนวน 500 คัน มาทดสอบวิ่งให้บริการไปเมื่อวันที่ 24 เม.ย. 58

สำหรับขั้นตอนในการเรียกใช้บริการสามารถดาวน์โหลดและทำการติดตั้ง Application ALL THAI TAXI ลงในสมาร์ทโฟน จากนั้นลงทะเบียนและเข้าสู่ระบบเพื่อเริ่มต้นใช้งาน ระบุเส้นทางและปลายทางแล้วรอการตอบรับจากระบบในการจัดส่งข้อมูลของรถแท็กซี่คันที่จะมาให้บริการ พร้อมทั้งประมาณเวลาที่รถจะมาถึง แล้วจึงกดยืนยันการใช้บริการ และรอรถที่จุดนัดรับ
ส่วนการจ่ายค่าโดยสารนั้น จ่ายตามมิเตอร์เริ่มต้น 35 บาท นอกจากจ่ายเงินสด ยังสามารถจ่ายผ่านบัตรเครดิต บัตรเดบิต และบัตรเอทีเอ็มตามที่ลงทะเบียนไว้
ทั้งนี้ปัจจุบัน ALL THAI TAXI มีจุดจอดหรือจุดพักรถบริเวณปั๊มน้ำมันบางจาก ปั๊มน้ำมันเชลล์กว่า 100 จุดในพื้นที่กรุงเทพและปริมณฑล

ขอบคุณข้อมูล/ภาพ  ประชาชาติธุรกิจ
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
