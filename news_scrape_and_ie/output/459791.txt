ไอเดียใหม่! อดีตนักข่าวบันเทิงผันตัวออกไปทำธุรกิจส่วนตัวสร้างมูลค่า อาหารไทย “น้ำพริกปลาทูคั่วแห้ง”
โลโก้สติ้กเกอร์ ที่มีสัญลักษณ์ของการตำน้ำพริก พร้อมด้วย ตัวหนังสือที่เขียนว่า “โขลกดัง” เป็น ผลิตภัณฑ์จากอดีตฝีมือคนข่าวอย่าง ธนภูมิ ท้าวนอก หรือ อาร์ม ที่ผันตัวเองจากการเป็นนักข่าวสายบันเทิงของสถานทีโทรทัศน์แห่งหนึ่ง มาเปิดธุรกิจจำหน่ายน้ำพริก โฮมเมค เล็ก ๆ ภายในครอบครัว โดยจุดเด่นของน้ำพริกนี้มีความน่าสนใจจนต้องตามไปดูคือ คุณอาร์ม ได้เพิ่มมูลค่าให้แก่น้ำพริกปลาทูสด เป็นน้ำพริกปลาทูคั้วแห้ง
น้ำพริกของ คุณอาร์ม มีจุดเด่นในการนำภูมิปัญญาพื้นบ้านของไทย อย่างการถนอมอาหาร โดยการคั้วแห้งเข้ามาใช้ เพื่อที่จะสามารถวางขายให้แก่ผู้บริโภคได้ในระยะเวลานานขึ้นกว่าน้ำพริกสด

นอกจากถนอมอาหารที่ถือเป็นจุดเด่นหลักของน้ำพริกปลาทูคั้วแห้งแล้ว คุณอาร์ม ยังบอกต่อว่า น้ำพริกโฮมเมคของเขายังมีจุดเด่นอีกหลากหลายไม่ว่าจะเป็น เนื้อปลาทูที่แน่น โดยเลือกใช้ปลาทูแม่กลอง รสชาติน้ำพริกไม่จัดจ้านมาก เพื่อให้ผู้บริโภคสามารถนำไปรับประทานคู่กับอาหารชนิดอื่นได้ และด้วยจุดเด่นที่หลากหลายขนาดนี้ทำให้น้ำพริกปลาทูคั้วแห้ง โขลกดัง ได้รับความนิยมจากผู้บริโภคเป็นอย่างดี
ถึงแม้ว่าในตอนนี้จะจำหน่ายเพียงแค่ทางตลาดออนไลน์ อย่าง เฟชบุ๊ค ที่มีชื่อเพจว่า น้ำพริกโขลกดัง เท่านั้น แต่ภายใน 1 สัปดาห์ เฉลี่ยแล้วมีผู้สั่งจองน้ำพริกปลาทูคั้วแห้งนี้กว่า 20 ราย ซึ่งคิดเป็นกำไรประมาณ 7 พันบาท ต่อ สัปดาห์ ขณะที่ต้นทุนจะอยู่ที่ 3 ,500 บาท แบ่งเป็น ค่าวัตถุดิบ ร้อยละ 70 และ ค่าบรรจุภัณฑ์ร้อยละ 30
ทั้งนี้จากการทำธุรกิจน้ำพริกโขลกดังมาได้สักระยะ คุณอาร์ม ได้มีการพัฒนาผลิตภัณฑ์ให้ผู้บริโภคมีตัวเลือกมากขึ้น โดยในตอนนี้มีขายแบบซอง อยู่ที่ซองละ 50 – 200 บาท และแบบกระปุกจะอยู่ที่ราคาเริ่มต้น 35 บาท – 200 บาท ซึ่งขึ้นอยู่กับขนาด
ส่วนอนาคตมีแผนที่จะตีตลาดต่างประเทศ โดยมุ่งเป้าไปที่กลุ่มคนไทยที่ไปใช้ชีวิตเมืองนอก หากจะว่าไปแล้วการตัดสินใจของ คุณอาร์ม ที่หันหลังให้กับวงการสื่อในครั้งนี้ และเดินตามความชื่นชอบของตนเอง และความถนัดของครอบครัว ก็ประสบความสำเร็จกับธุรกิจจำหน่ายน้ำพริกโฮมเมดเป็นอย่างมาก

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


