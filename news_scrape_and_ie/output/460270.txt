ซีทรู เปิดตัว 6 นิตยสารดัง  อิมเมจ  นำทัพ ต่อยอดธุรกิจ  นิตยสารออนไลน์
บริษัท ซี ทรู จำกัด อีเว้นท์ออแกไนเซอร์ชั้นนำของเมืองไทย ประกาศศักยภาพในฐานะผู้พลิกโฉมวงการอีเว้นท์ไทย พร้อมสร้างสรรค์กิจกรรมสื่อสารการตลาดครบวงจร เสริมทัพด้วยทีมนิตยสารชื่อดังทั้ง 6 เล่ม รับประกันไอเดียบรรเจิดตามสไตล์หัวเรือใหญ่  โจ ธรรศพลฐ์ แบเลเว็ลด์  ประธานกรรมการ บริษัท ซี ทรู จำกัด

พร้อมเปิดตัวผู้บริหารหนุ่มไฟแรง กฤตพัฒน์ ศุภทนต์ กรรมการบริหาร เจ้าพ่ออีเว้นท์ที่สั่งสมประสบการณ์และความเชี่ยวชาญมากว่า 11 ปี ด้วยไอเดียต่อยอดธุรกิจสุดสร้างสรรค์ เปิดตัว 6 นิตยสารบันเทิง – ไลฟ์สไตล์สุดยอดของเมืองไทย ได้แก่ นิตยสาร อิมเมจ (IMAGE), นิตยสาร มาดามฟิกาโร  (MADAME FIGARO),
นิตยสารเฮอร์ เวิลด์  (HER WORLD), นิตยสาร  แม็กซิม  (MAXIM), นิตยสารแอตติจูด (ATTITUDE) และนิตยสารอิน แมกกาซีน (IN MAGAZINE) ที่จะเข้ามาร่วมเสริมทัพเพื่อสร้างปรากฏการณ์ใหม่ให้กับวงการอีเว้นท์เเละสื่อสารการตลาดแบบครบวงจร อัดเเน่นด้วยทีมงานคุณภาพ ที่เต็มไปด้วยประสบการณ์ยาวนานเเละสีสันใหม่เเห่งความคิดสร้างสรรค์

นอกจากนั้นยังกล่าวด้วยว่า เตรียมพร้อม เปิดตัวเว็บไซต์ นิตยสารในเครือทั้งหมดรูปแบบใหม่ ในช่วงเดือนมิถุนายน 2559 รวมถึงเตรียมจัดงานอีเว้นท์ ยักษ์ใหญ่ อาทิ IMAGE FASHION WEEK 2016 , ATTITUDE RAINBOW WEEK 2016 รวมถึง งานประกวด มิสแม็กซิม ที่จัดต่อเนื่องมาเป็นประจำทุกปีแต่จะมาในรูปแบบใหม่ ที่ขอให้รอติดตามกันต่อไป
นายกฤตพัฒน์ ศุภทนต์ กรรมการผู้จัดการ บริษัท ซี ทรู จำกัด กล่าวว่า จากวิสัยทัศน์และเป้าหมายในการุกตลาดของซีทรูครั้งนี้จะทำให้ซีทรูก้าวสู่การเป็นผู้นำด้านการผลิตสื่อสร้างสรรค์และบริหารงานอีเว้นท์ครบวงจรในระดับประเทศ และยังมองไกลถึงระดับนานาชาติต่อจากนี้ โดยมีพาร์ทเนอร์อย่าง OOKBEE, IQNECT, Next Cover และจะทำให้เรามีครบทุกช่องทางการตลาดที่จะเข้าถึงกลุ่มเป้าหมาย

ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
