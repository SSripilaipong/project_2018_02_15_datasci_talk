โรงกลั่นสุราชุมชน  จ.นครราชสีมา ทยอยปิดตัวเป็นที่เรียบร้อย ส่งผลให้มีจำนวนคนตกงานเพิ่มมากขึ้น
จากกรณีที่ผู้ประกอบการโรงกลั่นสุราชุมชนทั่วประเทศกว่า 3,900 แห่ง รวมตัวเดินทางไปยื่นหนังสือกับศาลปกครองและหน่วยงานต่าง ๆ ที่กทม. ให้มีการชะลอการบังคับใช้กฎหมาย เพื่อขอความเป็นธรรมหลังจากที่โรงงานกลุ่มสุราชุมชนในแต่ละพื้นที่กำลังถูกเพิกถอนใบประกอบการและเริ่มทยอยปิดกิจการ จนส่งผลกระทบให้กับแรงงานในชุมชนที่ต้องตกงานเป็นจำนวนมากนั้น

ล่าสุด (10 ก.ย. 58) จากการลงพื้นที่ตรวจสอบโรงกลั่นสุราชุมชนในพื้นที่ ต.พุดซา อ.เมือง จ.นครราชสีมา ซึ่งมีโรงกลั่นสุรากว่า 20 แห่ง พบว่า โรงกลั่นส่วนใหญ่ปิดการผลิตเป็นที่เรียบร้อยแล้ว ส่งผลให้อุปกรณ์ในการผลิตต่าง ๆ เช่น ขวดบรรจุสุรา สายพานลำเลียงขวด ลังบรรจุขวด และฉลากยี่ห้อสุรา ถูกกองทิ้งไว้
นอกจากนั้นยังทำให้บรรดาลูกจ้างไม่มีงานทำ ไม่มีเงินใช้จ่ายในครอบครัว บางรายต้องไปหาหยิบยืมเงินจากเพื่อนบ้านหรือไปกู้เงินนอกระบบดอกเบี้ยสูงถึงร้อยละ 20 มาใช้จ่ายในครอบครัว

ขอบคุณข้อมูล/ภาพ  ข่าวสด
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
