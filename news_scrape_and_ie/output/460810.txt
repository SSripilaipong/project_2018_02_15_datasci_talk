กระทรวงแรงงาน เผย  อัตราว่างงานต่ำ  จับตาเลิกจ้าง ปิดโรงงาน การเคลื่อนไหวร้องโบนัส มอง จีดีพีโต ได้ 2.7 – 3.2%
นายนคร ศิลปอาชา ปลัด กระทรวงแรงงาน  เปิดเผยกับ รายการ ไอ.เอ็น.เอ็น.โฟกัสเศรษฐกิจ ถึงสถานการณ์แรงงานไทย ว่า ล่าสุด มีผู้ใช้แรงงานอยู่ที่ 38.1 ล้านคน ในจำนวนนี้แบ่งเป็นภาคเกษตร 12.13 ล้านคน นอกภาคเกษตร 25.97 ล้านคน ขณะที่ อัตรการว่างงานต่ำอยู่ที่ ร้อยละ 1

แต่ทั้งนี้จะต้องจับตาการเลิกจ้าง การปิดโรงงาน รวมถึงการเคลื่อนไหวของแรงงานในช่วงปลายปี ที่จะออกมาเรียกร้องเงินโบนัส ผลประโยชน์
แต่อย่างไรก็ตาม อยากให้แรงงานเข้าใจสภาพเศรษฐกิจของประเทศ และนายจ้างด้วย อย่าเชื่อผู้นำแรงงานบางคนที่ออกมาเรียกร้อง โดยไม่คำนึงถึงสภาพเศรษฐกิจ ทั้งนี้ยืนยันว่า ค่าแรงขั้นต่ำยังคงเป็นวันละ 300 บาท ตามที่คณะกรรมการค่าจ้าง (บอร์ดค่าจ้าง) ได้มีมติออกมาก่อนหน้านี้
นอกจากนี้ ปลัดกระทรวงแรงงาน ยังได้กล่าวถึง ภาพรวมเศรษฐกิจไทยปีนี้ว่า จะขยายตัวในกรอบ 2.7 – 3.2% โดยมีแรงขับเคลื่อนมาจากภาคการท่องเที่ยว การลงทุนของภาครัฐ
