‘คำกล่าวที่ว่า การทำธุรกิจไม่ใช่เรื่องยาก แต่ส่วนที่ยากที่สุด คือการเริ่มต้น ก่อนการลงมือทำ’ คงจะไม่เป็นความจริงเสมอไป
ในความเป็นจริงแล้ว เราสามารถหยิบยกสิ่งที่อยู่รอบตัวเรา รวมไปถึงงานอดิเรก ความชอบส่วนตัว หรือแม้กระทั่ง  ‘ความฝันในวัยเด็ก’  มาเป็นจุดเริ่มต้นของธุรกิจได้เช่นเดียวกัน
วันนี้คอลัมน์  New Gen ธุรกิจสุดฮิตของคนรุ่นใหม่  ขอนำเสนอธุรกิจเล็ก ๆ แต่เปี่ยมไปด้วยความฝันของ  ‘น้องบอส  ปภัส หนูสนั่น’  ซึ่งปัจจุบันกำลังศึกษาอยู่ชั้น ปี 3 มหาวิทยาลัยหอการค้าไทย คณะเศรษฐศาสตร์ เจ้าของร้านรถมินิโฟวิล ออนไลน์ ชื่อว่าร้าน   ‘VK Minicar’
น้องบอสเล่าความตั้งใจหลัก ๆ ในการ ชวนให้ผู้ที่เคยเล่นรถมินิโฟลวิลในวัยเด็กกลับมาเล่นอีกครั้ง ส่วนรถ รถมินิโฟลวิล เป็นรถคันเล็กที่ ต้องนำมาประกอบเองคล้ายโมเดล แต่มีมอเตอร์ที่สามารถแล่นได้จริง ๆ
การริเริ่มธุรกิจ ส่วนหนึ่งก็มาจากความฝันของตัวเองในวัยเด็ก จนกระทั่งตัดสินใจเริ่มหาข้อมูล รถ Mini4D อีกครั้ง  จนเจอกลุ่มที่ชื่อว่า  “รำลึกคนไทยเคยเล่นทามิย่า”  ซึ่งเปรียบเหมือนสังคม ๆ หนึ่ง ที่มีการแลกเปลี่ยนประสบการณ์เกี่ยวกับรถมินิโฟลวิล มากมาย
มีการเล่าถึงประสบการณ์ของแต่ละคนจนเกิดความคิดถึง และคิดว่า น่าจะนำเอาความฝันเหล่านี้กลับมาสานต่ออีกครั้ง ส่วนใหญ่คือคน  ‘Gen Y’  ซึ่งเป็นกลุ่มคนที่ชอบแสวงหาข้อมูลสิ่งที่สนใจผ่านโลก Online  ผมหวังจะใช้จุดนี้กระตุ้นความคิดถึงให้มาย้อนวัย มาลองกลับมาเล่นรถ มินิโฟลวิล ซึ่งมุมมองผมว่าเป็นการส่งต่อความสนุก เป็นการรื้อฟื้นความทรงจำให้กลับมาคุกรุ่นอีกครั้ง

สร้างฐานลูกค้า ด้วยเฟสบุ๊คในโลกออนไลน์ ? และมีผู้ติดตามเกินครึ่งหมื่น  !!
เมื่อพูดถึงการวางแผนธุรกิจ น้องบอสเล่าให้ฟังว่า แผนการทำธุรกิจนั้น ไม่มีอะไรมาก เพียงแค่เรานำสิ่งที่คนรู้จัก หรือสิ่งที่ลืมเลือนกันไปแล้วกลับมาให้เห็น เช่น การโพสต์ภาพรถเจ๋ง ๆ  การนำส่วนนึงของการ์ตูนที่เคยได้ดูมาเป็นประเด็นพูดคุย แม้กระทั่งจัดกิจกรรมการแจกของ ซึ่งแปลกมากครับที่ทุกครั้งการทำกิจกรรมนั้นคนที่มาร่วมเหมือนต้องการที่จะมาเล่าเรื่อง ถ่ายทอดประสบการณ์  แสดงความคิดเห็น และร่วมสนุก ส่งผลทำให้ผู้ที่พบเห็นสิ่งเหล่านี้เข้ามาติดตาม สิ่งที่ทางเราจะนำเสนอ จากความเคลื่อนไหวที่ดูมีสีสัน ด้วยการกด Like และติดตามความเคลื่อนไหวต่อไป

นอกจากนี้น้องบอสยังเริ่มทำธุรกิจโดยเริ่มจากความฝัน  โดยมองตนเองว่า ไม่เป็นเพียงร้านค้าออนไลน์ธรรมดา ๆ ทั่ว ๆ ไป  แต่เป็นผู้ที่คลั่งรถ Mini4WD
‘ ผมจะทำการหาสิ่งที่ผมอยากรู้ หรือสิ่งที่ผมรู้แล้วถ่ายทอดออกมาเป็นบทความใน  Facebook  Fanpage vkminicar  เพื่อให้ผู้ที่สนใจได้อ่าน ได้ศึกษาครับการทำคอนเทนต์แบบนี้จะช่วยให้ผู้ที่ลังเลตัดสินใจลองกลับมาเล่นง่ายขึ้นครับ ขนาดผมกลับมาเล่นได้ไม่นาน มีหลายมุมมากที่ผมยังไม่รู้มาก่อนเลยว่ามีเทคนิคมีวิธีการแบบนี้ด้วย แล้วยิ่งหากเขียนบทความเกี่ยวกับสไตล์การเล่นของเราในอดีตนะครับ เช่น มอเตอร์ที่เคยใช้ในอดีต เสียงตอบรับจะดีมากมาคอมเม้นต์กันเต็มเลย การทำคอนเทนต์เหมือนการเล่าเรื่องหากเราเล่าได้ตรง หรือโดนใจจะมีคนสนใจเยอะ

อีกส่วนหนึ่งคือการนำสินค้ามาแกะกลองรีวิวให้เห็นอุปกรณ์ด้านในเป็นตัวกระตุ้นให้คนอยากได้ อยากกลับมาเล่นเลยครับไม่จำเป็นต้องทำโปรโมชั่นเพื่อลดราคาแข่งกับใครเลย ผมอาศัยหลักการวางตัวเป็นเพื่อน วงการนี้มีแต่มิตรภาพมาถามผมได้ หาของได้ผมหาให้ แนะนำได้ผมแนะนำ ไม่ซื้อผมไม่ว่ากันอยากให้กลับมาเล่นกันเยอะ ๆ  ครับ ‘
แต่ที่มากไปกว่านั้น  น้องบอสเป็นนักศึกษาที่มีผลการเรียนในระดับ ‘ดีเยี่ยม’ ทั้งยังเป็นนักเรียนทุน ทั้งนี้ทั้งนั้นการพูดคุยในครั้งนี้น้องบอสได้เผยเคล็ดลับการดำเนินธุรกิจควบคู่ไปกับการเรียนด้วยว่า
‘การแบ่งเวลาไม่ยากเลยครับในช่วงเย็นหลังจากเลิกเรียนจะนำเวลาเหล่านั้นมาศึกษาหาข้อมูล และเขียนบทความ แต่บางทีไอเดียการเขียนมาไม่เลือกเวลาอาจมาก็จะหากระดาษจดหัวข้อคร่าว ๆ ไว้ หากมีเวลาว่างจะพยามเขียนล่วงหน้าเอาไว้ เพื่อจะได้มีบทความให้คนที่ติดตามได้อ่านบ่อยๆไม่เงียบหายไป หากเวลาใกล้สอบอาจจะหายไปสักนิดแต่จะอัพรูปธรรมดาแทนครับ แต่จะบอกคนติดตามก่อนนะครับ’


แต่เนื่องด้วยธุรกิจนี้ มีจุดริเริ่มมาจากความฝัน เมื่อถูกยิงคำถาม ว่าระหว่าง ผลกำไรกับความฝัน สิ่งใดสำคัญกับร้าน VK Minicar  มากกว่ากัน น้องบอสเผยว่า
อย่างที่บอกครับธุรกิจนี้เริ่มจากความชอบ แน่ครับความชื่นชอบต้องมาก่อนอยู่แล้วผมทำธุรกิจนี้ ไม่ได้เพื่อหากำไรโดยหวังรวย แต่อยากให้วงการรถมินิโฟลวิล ที่เงียบหายไปกลับมาได้รับความนิยมอีกครั้งครับแล้วเรื่องอื่นๆจะตามมาเองครับ
ถือได้ว่าธุรกิจ  ‘VK Minicar’  เป็นร้านค้าออนไลน์เล็ก ๆ ที่สานต่อความฝันในวัยเด็ก ให้กับกลุ่มคนในยุค  ‘Gen Y’  สุดท้ายนี้ น้องบอสฝากถึงผู้ที่ต้องการจะมีธุรกิจเล็ก ๆ เป็นของตัวเองด้วยว่า การทำธุรกิจนั้นไม่มีอะไรมากครับ คิดแล้วต้องทำครับอย่าปล่อยให้คำว่าไม่พร้อมมาเป็นกำแพง เพราะไม่มีใครเริ่มแล้วสำเร็จตลอดหรอกครับ
หากมัวแต่มองว่ากลัวที่จะล้ม  ‘กลัวเจ๊ง’  คุณจะไม่สามารถเริ่มทำอะไรได้ ไม่มีหรอกครับ  ‘ไม่พลาด’  ต่อให้คุณจะพร้อมแค่ไหนหากคุณโชคดีเหมือนผมรู้ในสิ่งที่ชอบแล้วลองหาทางทำมันให้เป็นเงินดูครับอาจจะเป็นธุรกิจโดยที่คุณไม่รู้ตัว และที่สำคัญคุณจะมีความสุขที่ได้ทำมันอย่างไม่รู้สึกเหน็ดเหนื่อย เรายังวัยรุ่นยังมีแรง ล้มให้พอแล้วยืนขึ้นมาสู้ต่อไปครับ
สำหรับท่านใดที่มีความฝันในวัยเด็กเกี่ยวกับของเล่นสุดรักคันเล็กอย่างรถมินิโฟลวิล ก็สามารถไปติดตามความเคลื่อนไหวกันได้ที่
Facebook : vkminicar
website :  www.vkminicar.com


ติดตามข่าวสารที่น่าสนใจเพิ่มเติมได้ที่  news.mthai.com
Mthai News
