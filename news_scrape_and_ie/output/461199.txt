ธนาคารออมสิน  เผยอนุมัติ กองทุนหมูบ้าน แล้ว จำนวน 8.44 พันกองทุน คิดเป็นเงิน 8.44 พันล้านบาท
วันนี้ (15 ก.ย. 58) นายชาติชาย พยุหนาวีชัย ผู้อำนวยการธนาคารออมสิน เผยการอนุมัติเงินสนับสนุนสินเชื่อกองทุนหมู่บ้านและชุมชนเมืองนั้น จะคัดเลือกหมู่บ้านที่มีการบริหารจัดการอย่างมีประสิทธิภาพจนได้รับเลือกเป็นหมู่บ้านเกรด A และ B โดยจะได้รับเงินหมุนเวียนเพิ่มเติมอีกหมู่บ้านละไม่เกิน 1 ล้านบาท ภายใต้เงื่อนไขที่ผ่อนปรน อัตราดอกเบี้ยต่ำ

ทั้งนี้ ธนาคารได้อนุมัติวงเงินสินเชื่อเพื่อสนับสนุนตามมาตรการส่งเสริมความเป็นอยู่ระดับหมู่บ้านในวันที่ 14 ก.ย. 58 จำนวน 8.44 พันกองทุน คิดเป็นวงเงิน 8.44 พันล้านบาท จากเป้าหมาย 3 หมื่นกองทุนวงเงิน 3 หมื่นล้านบาท คาดว่าภายในสิ้นเดือน ก.ย. นี้ ธนาคารจะสามารถอนุมัติวงเงินได้รวมแล้ว 1.5 หมื่นกองทุน คิดเป็นเงิน 1.5 หมื่นล้านบาท
สำหรับกองทุนหมู่บ้าน 8.44 พันแห่งที่ธนาคารออมสินอนุมัติสินเชื่อแล้วนั้น สามารถติดต่อสาขาในพื้นที่ได้ทันที โดยธนาคารจะปล่อยสินเชื่อให้กับสำนักงานกองทุนหมู่บ้านและชุมชนเมืองแห่งชาติ (สทบ.) และให้ สทบ. ส่งรายชื่อแต่ละกองทุนหมู่บ้านเพื่อให้ธนาคารออมสินโอนเงินโดยตรง

ขอบคุณข้อมูล  ข่าวสด
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
