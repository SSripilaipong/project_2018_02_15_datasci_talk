เจ้าของเพจดัง  “อีเจี๊ยบ เลียบด่วน”  Phone in ให้ความรู้ผู้ประกอบการ ธุรกิจ SME
วันนี้ (17 ก.ย. 58) มีการจัดงานสัมมนาให้ความรู้ผู้ประกอบการธุรกิจ SME ในหัวข้อ “One Stop Shop On Mobile : ค้าขายบนโซเชียลเน็ตเวิร์คอย่างไรให้เป็นเศรษฐี” โดยภายในงานได้มีการสัมมนา Phone in เจ้าของเพจดัง “อีเจี๊ยบ เลียบด่วน” ที่มาให้คำแนะนำสำหรับมือใหม่ที่กำลังทำธุรกิจบนโซเชียล

ทั้งนี้ เจ้าของเพจดัง ได้เล่าถึงการประสบความสำเร็จของเพจ “อีเจี๊ยบ เลียบด่วน” จนมียอดไลค์ 1 ล้าน 4 แสน ว่า เทคนิคของเพจคือการโพสต์เรื่องที่คนในสังคมพูดถึงและสนใจ ซึ่งกลุ่มเป้าหมายคือคนในเมือง รายได้ธรรมดา และที่สำคัญมีความสนใจในเรื่องชาวบ้าน
ส่วนเรื่องที่ได้รับความนิยมมาก มักเป็นเรื่องที่คนอึดอัดแต่พูดไม่ได้ กลัวคนรอบข้างโกรธ เช่น ยาเสริมความงาม เครื่องสำอาง ฯ โดยเพจจะนำเอาสิ่งเหล่านี้มาเขียนแสดงความเห็นในลักษณะเฉพาะตัว ซึ่งได้รับการตอบรับดี
สำหรับการทำธุรกิจบนโซเชียลเน็ตเวิร์ค อีเจี๊ยบ แนะนำว่า มารยาทเป็นสิ่งสำคัญ ซึ่งแม่ค้าจะต้องใจเย็น อย่าโกรธลูกค้า อย่าดราม่าให้มาก หากเกิดข้อผิดพลาดต้องขอโทษลูกค้า อย่าใจร้อน และที่สำคัญคืออย่าโพสต์ด่าลูกค้า เพราะไม่คุ้ม

ขอบคุณข้อมูล  มติชนออลนไลน์
ขอบคุณภาพ เพจ  อีเจี๊ยบ เลียบด่วน
ติดตามข่าวสารอื่น ๆ ที่น่าสนใจเพิ่มเติมได้ที่  news.mthai.com
MThai News
