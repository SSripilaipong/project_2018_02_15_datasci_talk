ผอ.สลากฯ เผย ประชาชนสนใจแห่ สั่งซื้อสลาก ล่วงหน้าทะลุ50,000 ราย แนะ หากพบผู้ค้าขายเกินราคาต้องได้รับโทษทางกฎหมาย
พล.ต.ฉลองรัฐ นาคอาทิตย์   ผู้อำนวยการสำนักงานสลากกินแบ่งรัฐบาล  เปิดเผยว่า ขณะนี้ ยอดลงทะเบียนของประชาชนที่สนใจเข้าร่วมโครงการสั่งซื้อ-สั่งจองล่วงหน้าสลาก มีตัวเลขทะลุ 50,000 รายแล้ว


โดยผู้มาลงทะเบียนมีทั้งผู้ค้ารายเก่าและรายใหม่ แต่ต้องรอดูการสั่งซื้อ-สั่งจองล่วงหน้าสลากฯ ระหว่างวันที่ 3-7 ตุลาคมนี้ ว่ามีความต้องการจากประชาชนที่สนใจทั้งหมดกี่เล่ม โดยสำนักงานสลากและธนาคารกรุงไทย จำกัด (มหาชน) เตรียมความพร้อมของระบบที่จะให้ประชาชนที่ลงทะเบียนดำเนินการสั่งซื้อ-สั่งจองล่วงหน้าสลาก ระหว่างวันที่ 3-7 ตุลาคม สำเร็จแล้ว
และหากพบผู้ค้าสลากขายเกินราคาจะได้รับโทษตามมาตรา 44 ต้องระวางโทษจำคุกไม่เกิน 1 เดือน หรือปรับไม่เกิน 10,000 บาท หรือทั้งจำทั้งปรับ

ขอบคุณข้อมูลจาก อาร์วายทีไนน์

ติดตามข่าวสารที่น่าสนใจเพิ่มเติมได้ที่  news.mthai.com
MThai News
