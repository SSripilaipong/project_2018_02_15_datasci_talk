เสื้อผ้า ไซส์จิ๋วหลากหลายรูปแบบของ น้องหมาน้องแมว  ในราคาเพียง 3 ตัว 100 ราคาที่ใครก็สามารถจับต้องได้
วันนี้ (18 ก.ย. 58)  MThai News  และ  Mono29  จะพาไปเจาะลึกถึงกลยุทธ์หลักของธุรกิจ  “เก๋จัง เพ็ท”   ของคุณเก๋ ชลิตา เสือมี เจ้าของโรงงานผลิตเสื้อผ้าหมาแมว ที่ยึดเอาตลาดล่างเป็นตลาดหลัก

ทั้งนี้ คุณเก๋ เล่าให้ฟังว่า เริ่มต้นธุรกิจนี้จากการแตกไลน์ผลิตจากโรงงานผลิตเสื้อผ้าเด็กของครอบครัว ที่ใช้จักรอุตสาหกรรม สามารถผลิตได้ปริมาณมาก และด้วยกลยุทธ์เน้นปริมาณเพื่อขายในราคาส่ง และรับผลิตให้กับเจ้าที่ขายส่งด้วย ซึ่งเป็นการกระจายสินค้าในหลายทาง ทำให้ปัจจุบันคุณเก๋ สามารถทำรายได้ต่อเดือนมากถึงหลักแสน
โดยเฉพาะในช่วง 3 -4 ปีที่ผ่านมา ที่คนเลี้ยงสัตว์เริ่มให้ความสนใจกับการแต่งตัวให้น้องหมาน้องแมวมากขึ้น เนื่องจากเป็นสินค้าที่มีคู่แข่งค่อนข้างเยอะ ทำให้ต้องพัฒนาสินค้าอย่างต่อเนื่อง จากเดิมที่ผลิตแค่เสื้อผ้าแขนกุดเพียงอย่างเดียว คุณเก๋จึงต้องขยายกลุ่มเสื้อผ้าราคาถูกเป็นแบบชุดกระโปรง หรือชุดที่มีแขนเพิ่มขึ้นด้วย เพื่อรองรับความต้องการของกลุ่มลูกค้า
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


