รถไฟฟ้า BTS   รถไฟฟ้าใต้ดิน MRT  และ  รถไฟฟ้าแอร์พอร์ต เรล ลิงก์  เว้นค่าโดยสารผู้ที่นำรถจักรยานใช้บริการ ร่วมกิจกรรมคาร์ฟรีเดย์
วันนี้ (20 ก.ย.)  รถไฟฟ้า BTS รถไฟฟ้าใต้ดิน MRT และ รถไฟฟ้าแอร์พอร์ต เรล ลิงก์  ได้ยกเว้นค่าโดยสารทุกสถานี สำหรับผู้โดยสารที่นำรถจักรยานเข้ามาใช้บริการรถไฟฟ้า ตั้งแต่เวลา 06.00 – 24.00 น. เพื่อสนับสนุนกิจกรรมในวันคาร์ฟรีเดย์ ผู้โดยสารสามารถติดต่อขอรับคูปองได้ที่เคาน์เตอร์จำหน่ายตั๋วโดยสาร รถไฟฟ้าทุกระบบ

เจ้าหน้าที่ตำรวจได้แนะนำให้หลีกเลี่ยงเส้นทางงาน Bangkok Carfree Day 2015 โดยรอบสนามหลวง ซึ่งในวันนี้จะมีการปิดถนนหน้าพระลานและถนนหน้าพระธาตุ พร้อมทั้งมีการจัดถนนคนเดิน ปิดถนนไปจนถึงเวลา 21.00 น.
MThai News
