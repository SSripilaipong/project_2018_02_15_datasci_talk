นักวิเคราะห์ฯ คาด หุ้นไทยเช้านี้แกว่งลงตามตลาดหุ้นภูมิภาค เหตุ นักลงทุนมีความกังวลต่อภาวะเศรษฐกิจโลก ขณะที่มองระยะสั้นดัชนีหุ้นไทย มีโอกาสขยับขึ้นต่อได้ มองดัชนีมีแนวรับบริเวณ 1,380 แนวต้านที่ 1,400 และ 1,405 จุด
นายอภิชาต ผู้บรรเจิดกุล ผู้อำนวยการสายงานวิเคราะห์เชิงกลยุทธ์ บล.ทิสโก้ คาดว่า ดัชนีหุ้นไทยเช้านี้แกว่งตัวลงตามตลาดหุ้นต่างประเทศ โดยเฉพาะตลาดหุ้นสหรัฐที่ร่วงเมื่อวันศุกร์ และราคาน้ำมันดิบก็ปรับลดลง หลังเฟดปรับลดคาดการณ์จีดีพีของสหรัฐในปีหน้า ทำให้นักลงทุนเกิดความกังวลต่อภาวะเศรษฐกิจโลกที่จะชะลอตัว
ขณะที่นักลงทุนยังรอดูความชัดเจนของตลาด หลังเฟดคงอัตราดอกเบี้ย ซึ่งคงจะเห็นความชัดเจนได้ในอีก 2-3 วัน โดยมองว่าหากดัชนีปรับลดลงมาบริเวณ 1,380 จะเคลื่อนไหวในกรอบไม่มากนัก ก็มีโอกาสที่ดัชนีจะฟื้นตัวขึ้นได้ จากความคาดหวังผลของมาตรการกระตุ้นเศรษฐกิจ ซึ่งทิสโก้มองเป้าหมายการปรับขึ้นในระยะสั้นจะอยู่ที่บริเวณ 1,410-1,420 จุด
สำหรับในวันนี้มองตลาดหุ้นไทยมีแนวรับบริเวณ 1,380จุด บวกลบ และแนวต้านบริเวณ 1,400จุด และ 1,405 จุด
ขอบคุณข้อมูลจาก อาร์วายทีไนน์ 
อ่านต่อได้ที่ :  http://www.ryt9.com/s/iq05/2255467
ติดตาม ข่าวเศรษฐกิจ อื่นๆที่น่าสนใจได้ที่นี่  news.mthai.com/economy
MThai News

