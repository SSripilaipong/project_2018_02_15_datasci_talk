‘สมคิด’ แนะดึงจุดอ่อนประเทศ เสริมแกร่งภาครัฐ ธุรกิจ ประชาชน เพื่อรากฐานประเทศยั่งยืน ตอก! สื่อนอกอย่าเสนอหน้ามาสอน
วานนี้ 20 ก.ย.  นายสมคิด จาตุศรีพิทักษ์ รองนายรัฐมนตรี ฝ่ายเศรษฐกิจ  กล่าวตอนหนึ่งภายในงานจุดประกาย “สานพลังประชารัฐเพื่อเศรษฐกิจฐานราก” ว่า
วันนี้รัฐบาลประการเจตนารมณ์ชัดเจนว่า ไม่ใช่เพียงรัฐบาลต้องการสร้างรากฐานให้กับประเทศ แต่ในอีกด้านคือการสร้างความเข้มแข็งให้กับฐานรากของประเทศ ให้สังคม ให้ประเทศสามารถยืนอยู่บนขาสองขาที่แข็งแกร่ง
ขาหนึ่งคือประชาชน 70 ล้านคน และอีกขาคือความสามารถของประเทศในการแข่งขันกับชาวโลก ตนอยู่ในภาครัฐบาลสามารถออกนโยบาย ออกงบประมาณได้ แต่ทราบว่ามีข้อจำกัดอยู่ หากถ้าภาครัฐไม่เข้าใจภาคประชาชน หรือรัฐไปคิดแทนและครอบงำจากบนลงล่างจะไม่มีทางเจริญ
แม้ภาครัฐ ภาคเอกชน จะมีความแข็งแกร่งแต่ต้องมีข้อจำกัดในตัวเอง และจะทำอย่างไรให้นำข้อจำกัดเหล่านี้มาเชื่อมโยงไปสู่ความแข็งแกร่งได้
“เมื่อวันที่ประกาศนโยบายลงไปที่ฐานราก มีนักวิเคราะห์เขียนออกมาว่าการใช้นโยบายลงไปที่ฐานรากสู่ชุมชนท้องถิ่นมันไม่ใช่ช่วยเพิ่มจีดีพีมันต้องไปลงทุนโครงสร้างพื้นที่จีดีพีจึงจะก้าวกระโดดฝากสื่อมวลชนบอกฝรั่งคนนั้นว่า  กลับไปเรียนหนังสือใหม่  ถ้าความรู้ไม่พอ ไม่รู้จักเมืองไทยอย่าริอาจเสนอหน้ามาสอนประเทศไทย”นายสมคิดกล่าว

ขอบคุณข้อมูลจาก โพสต์ทูเดย์
ติดตามข่าวสารที่น่าสนใจเพิ่มเติมได้ที่  news.mthai.com
MThai News
