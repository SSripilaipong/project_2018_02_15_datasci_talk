กสทช. เตือน ผู้ใช้ซิมพรีเพด ที่ค้างอยู่ 11 ล้านเลขหมาย เร่งลงทะเบียนภายใน 30 ก.ย. หากไม่ใช้ ให้รับเงินที่ค้างในซิม ภายใน 31 ธ.ค.2558
นายฐากร ตัณฑสิทธิ์ เลขาธิการ คณะกรรมการกิจการกระจายเสียง  กิจการโทรทัศน์และกิจการโทรคมนาคมแห่งชาติ หรือ กสทช.  เปิดเผยว่า ในวันที่ 30 กันยายนนี้ จะครบกำหนดสิ้นสุดการลงทะเบียนซิมสำหรับผู้ใช้บริการโทรศัพท์เคลื่อนที่แบบเติมเงิน ซึ่งผู้ที่ไม่ได้มีการลงทะเบียน จะไม่สามารถใช้หมายเลขดังกล่าวได้ตั้งแต่วันที่ 1 ตุลาคม 2558 เป็นต้นไป หลังจากนั้นเลขหมายที่ไม่ได้มีการลงทะเบียน จะขึ้นอยู่กับผู้ให้บริการว่าจะนำไปบริการต่อหรือส่งคืนสำนักงาน กสทช.
โดยผู้ที่ไม่มาลงทะเบียนซิม สามารถติดต่อขอรับเงินคืนได้ตั้งแต่บัดนี้จนถึงวันที่ 31 ธันวาคม 2558 ซึ่งคาดว่าจะมีจำนวนทั้งสิ้นประมาณ 11 ล้านเลขหมาย  ซึ่งแม้เป็นจำนวนต่อเลขหมายที่ไม่มาก แต่เพื่อเป็นการคุ้มครองสิทธิของผู้บริโภค กสทช. จึงขอความร่วมมือให้ผู้ให้บริการโทรศัพท์เคลื่อนที่ทุกรายคืนเงินให้กับผู้บริโภคเพื่อเป็นการคุ้มครองสิทธิ

ติดตามข่าวสารที่น่าสนใจเพิ่มเติมได้ที่  news.mthai.com
MThai News
