JAS ส่งบริษัทลูก แจส โมบายบรอดแบนด์ เข้าประมูล 4G พร้อมมั่นใจว่าจะเป็นผู้ชนะใบอนุญาต เพราะมีความพร้อมด้านเงินทุนและเทคโนโลยีแบบฟิกซ์บรอดแบนด์มาก่อน
นายสมบัติ พันศิริพัฒน์ กรรมการ บริษัท แจส โมบายบรอดแบนด์ จำกัด ในฐานะบริษัทลูก บริษัทจัสมิน อินเตอร์เนชั่นแนล จำกัด (มหาชน) หรือ JAS   เปิดเผยว่า บริษัทมั่นใจว่าจะเป็นผู้ชนะใบอนุญาต จากคลื่นความถี่ทั้ง 900 และ 1800 MHz อย่างน้อย 1 ใบอนุญาต หลังจากที่ได้เปิดรับเอกสารและซองของคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ (กสทช.) ที่เปิดรับเอกสารได้ตั้งแต่วันนี้ถึง 21 ตุลาคม 2558
ทั้งนี้บริษัทมีความพร้อมด้านเงินทุนและเทคโนโลยีแบบฟิกซ์บรอดแบนด์มาก่อน  แม้ผู้ประกอบการรายเดิมในตลาด จะมีความต้องการความถี่เพิ่มขึ้น และเกิดการแข่งขันด้านราคาสูง แต่เชื่อว่า กสทช. จะมีเงื่อนไขที่เปิดโอกาสให้มีผู้ประกอบการรายใหม่เข้าสู่ตลาด ซึ่งระบบ 4G จะทำให้เกิดโครงสร้างพื้นฐานระบบโทรคมนาคมเพื่อรองรับเทคโนโลยีใหม่ๆที่จะเกิดขึ้นในอนาคตและช่วยยกระดับให้ประเทศไทยมีคุณภาพมาตรฐานโครงสร้างพื้นฐานเทียบเท่าสากล

ขอบคุณข้อมูลจาก  ทันหุ้น
ติดตามข่าวสารที่น่าสนใจเพิ่มเติมได้ที่  news.mthai.com
MThai News
