กระทรวงพาณิชย์ เผย ราคาขายปลีกผักตามตลาดทั่วไปปรับราคาขึ้นสูง เชื่อได้รับผลกระทบจากพายุ “หว่ามก๋อ”
กระทรวงพาณิชย์  รายงานสถานการณ์ราคาขายปลีกผักตามตลาดทั่วไป เมื่อวันที่ 22 ก.ย.ที่ผ่านมา  พบว่า ผักหลายชนิดมีราคาปรับเพิ่มขึ้นอย่างมาก หลังจากที่ประเทศไทยได้รับผลกระทบจากพายุโซนร้อน  ‘หว่ามก๋อ’  จนหลายพื้นที่ประสบปัญหาฝนตกหนักรวมถึงน้ำท่วม  ส่งผลให้ ผักกาดหอมจากสัปดาห์ก่อนราคา 35-40 บาทต่อก.ก. ขณะนี้ราคาอยู่ที่ 70-80 บาทต่อก.ก. และราคาสูงกว่าช่วงเดียวกันของปีก่อนที่มีราคา 25-30 บาทต่อก.ก.
ถั่วฝักยาวจากสัปดาห์ก่อนราคาอยู่ที่ 30-35 บาทต่อก.ก.  ขณะนี้ราคา 40-45 บาทต่อก.ก. และเพิ่มจากช่วงเดียวกันของปีก่อนที่มีราคา 25-30 บาท, กะหลำดอกจากสัปดาห์ก่อนราคา 40-45 ขณะนี้ราคา 55-60 บาทต่อก.ก.  และเพิ่มจากช่วงเดียวกันของปีก่อนที่มีราคา 50-55 บาท

ขอบคุณข้อมูลจาก  ข่าวสด

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

