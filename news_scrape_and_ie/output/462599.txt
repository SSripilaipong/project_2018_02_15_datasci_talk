อธิบดีกรมการค้าต่างประเทศ เผย สั่งสอบพฤติกรรมผู้ส่งออกข้าวบางราย หั่นขายข้าวต่ำกว่าทุน ชี้ ทำตลาดเสียหาย
นางดวงพร รอดพยาธิ์ อธิบดีกรมการค้าต่างประเทศ เปิดเผยว่า กรมจะเข้าทำการตรวจสอบพฤติกรรมการส่งออกข้าวของผู้ส่งออกบางราย เนื่องจากพบว่าผู้ส่งออกรายดังกล่าว ขายข้าวสารฤดูกาลใหม่ให้กับผู้ซื้อข้าวในประเทศแถบเอเชีย ในราคาที่ต่ำกว่าทุนเป็นอย่างมาก เหมือนกับได้ข้าวมาโดยไม่มีต้นทุน เพราะการขายข้าวล็อตใหญ่ในราคาถูกมากๆ จะมีผลชี้นำตลาด อีกทั้งยังส่งผลให้ตลาดข้าวไทยมีความเสียหายเป็นอย่างมาก
ทั้งนี้ ตั้งแต่วันที่ 1-22 ก.ย. 2558 ไทยส่งออกข้าวได้ 6.9 ล้านตัน ลดลง 5% จากปีก่อน มูลค่าอยู่ที่ 1.13 แสนล้านบาท ลดลง 5% และราคาเฉลี่ยอยู่ที่ 480 เหรียญสหรัฐ/ตัน ลดลง 3%

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
