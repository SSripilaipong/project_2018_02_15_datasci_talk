กระทรวงการคลัง สั่ง ธนาคารอาคารสงเคราะห์ ผ่อนปรนเงื่อนไขการปล่อยกู้ ช่วยคนอยากมีบ้านแต่กู้ไม่ผ่าน เผย ปัจจุบันมีการกู้ไม่ผ่านเป็นจำนวนมาก
นายอภิศักดิ์ ตันติวรวงศ์ รมว.คลัง เปิดเผยว่า กระทรวงการคลังกำลังพิจารณามาตรการช่วยกลุ่มอุตสาหกรรมที่สำคัญของประเทศ หรือเซ็กเตอร์ที่อาจจะมีปัญหาในอนาคต โดยจะทยอยทำไปทีละเซ็กเตอร์ หลังจากมีการเชิญมาหารือไปหลายเซ็กเตอร์แล้ว ซึ่งในกรณีภาคอสังหาริมทรัพย์นั้น ยังไม่ได้บอกว่า จะมีมาตรการทางภาษี หรือการลดค่าธรรมเนียมการโอนแต่อย่างใด แต่ในขณะนี้ได้ให้ทางธนาคารอาคารสงเคราะห์ (ธอส.) พิจารณาผ่อนปรนเงื่อนไขการปล่อยกู้ซื้อบ้าน ที่ปัจจุบันมีการกู้ไม่ผ่านเป็นจำนวนมาก

นายอภิศักดิ์ กล่าวอีกว่า เศรษฐกิจปีนี้ ดีขึ้นกว่าที่ผ่านมา โดยช่วงก่อนจะขยายตัวแค่ 0.9% แต่ช่วงครึ่งปีแรกของปี 58 นี้ ขยายตัวได้ถึง 2.9%  ขณะที่รัฐบาลจะช่วยกลุ่มคนที่กำลังลำบากก่อน ดังนั้นไม่อยากประเมินว่าเศรษฐกิจปีนี้จะต้องขยายตัวได้เท่าไหร่  แต่เชื่อว่าสิ่งที่ดำเนินการไปจะช่วยให้เศรษฐกิจไม่ทรุดไปกว่าเดิมแน่นอน


ขอบคุณข้อมูล / ภาพจาก  ประชาชาติธุรกิจ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
