“MThai”  แถลงข่าวเปิดมิติใหม่ข่าวดิจิตอล หลังจับมือ  “Mashable”  เผยแพร่เนื้อหาจากอเมริกาสู่ไทย
วันนี้ 24 ก.ย. 58 เว็บไซต์เอ็มไทยดอทคอม (www.mthai.com) ในเครือ “ โมโน กรุ๊ป ” (Mono Group) ได้มีการแถลงข่าวจับมือร่วมทำงานกับ Mashable.com (แมชเชเบิลดอทคอม) เว็บไซต์ข่าวไอทีและสังคมออนไลน์ชั้นนำของโลก

โดยคุณจิรประวัติ บุณยะเสน ผู้อำนวยการธุรกิจโมบายอินเทอร์เน็ต บมจ. โมโน เทคโนโลยี เปิดเผยว่า การร่วมมือกันระหว่าง “เว็บไซต์ MThai.com กับเว็บไซต์ Mashable.com ครั้งนี้ก็เพื่อเปิดมิติใหม่โลกข่าวดิจิตอล ให้มีความหลากหลายและครอบคลุมมากยิ่งขึ้น ซึ่งไม่ใช่เฉพาะแต่ในประเทศไทยแต่รวมไปถึงทุกประเทศในภูมิภาคเอเชีย-แปซิฟิก

การร่วมมือกับ Mashable.com ของ MThai.com นับว่าเป็นการร่วมทำงานครั้งใหญ่ เพื่อสร้างจุดแข็งให้กับเว็บไซต์ของคนไทย อีกทั้งยังเป็นสีสันให้ตลาดธุรกิจออนไลน์ในประเทศคึกคักขึ้นด้วย ปัจจุบัน MThai.com มีผู้เข้าชม (Unique IP) มากกว่า 800,000 คนต่อวัน และการได้มาซึ่งเนื้อหาจาก Mashable.com จะเป็นอีกแรงขับเคลื่อนสำคัญที่ทำให้  MThai.com  ก้าวเป็นเว็บไซต์อันดับหนึ่งของประเทศ

ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
