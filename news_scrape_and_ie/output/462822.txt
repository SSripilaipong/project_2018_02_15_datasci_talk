“ออมสิน” จ่อชง ครม.เลิกซื้อรถเมล์เอ็นจีวีอ้างระยะยาวมีต้นทุนสูง แนะรถไฟฟ้าคุ้ม-ต้นทุนเชื้อเพลิงต่ำ ขอนำร่อง 200 คันก่อน
นายออมสิน ชีวะพฤกษ์ รมช.คมนาคม เปิดเผยว่า กระทรวงเตรียมที่จะเสนอคณะรัฐมนตรี (ครม.) ขอทบทวนมติ ครม.เดิม เรื่องการจัดซื้อรถโดยสารที่ใช้ก๊าซธรรมชาติ (เอ็นจีวี) เป็นเชื้อเพลิง เนื่องจากในระยะยาวเชื้อเพลิงเอ็นจีวีจะมีต้นทุนที่สูง พร้อมทั้งเตรียมเสนอขอจัดหารถเมล์ไฟฟ้า จำนวน 200 คันแรก เพื่อนำร่องเข้ามาให้บริการเป็นการเร่งด่วน  เนื่องจากแผนการจัดซื้อรถเมล์ลอตแรก 489 คัน ยังคงล่าช้าไม่เป็นไปตามแผน  และไม่สามารถกำหนดเวลาการจัดซื้อได้ เนื่องจากยังมีเรื่องร้องเรียนอยู่
นายออมสิน กล่าวอีกว่า เนื่องจากพล.อ.ประยุทธ์ จันทร์โอชา นายกรัฐมนตรี เร่งรัดให้กระทรวงคมนาคมจัดหารถเมล์ใหม่เข้ามาวิ่งให้บริการแทนรถเก่าโดยเร็วที่สุด หรือภายในปีใหม่ 2559 นี้ จึงให้ผู้บริหาร ขสมก.รายงานความคืบการจัดซื้อรถเมล์ล็อตแรก 489 คัน ในวันที่ 28 ก.ย.นี้ ซึ่งมีกำหนดที่จะเดินทางไปตรวจเยี่ยมและมอบนโยบายการทำงานให้กับ ขสมก.ด้วย

ขอบคุณข้อมูลจาก  ข่าวสด

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
