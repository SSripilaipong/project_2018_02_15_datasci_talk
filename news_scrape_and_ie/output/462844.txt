ปธ.กลุ่มอุตสาหกรรมเฟอร์นิเจอร์ เผย งาน TFIC Furniture Outlet 2015 จะกระตุ้นเศรษฐกิจให้คึกคัก ขนทัพเฟอร์นิเจอร์จากผู้ส่งออกและผู้ผลิตตัวจริง เปิดให้ช้อปในราคาโรงงาน คาดผู้ร่วมงานทะลุ 7 หมื่น เงินสะพัด 150 ล้าน
กลุ่มอุตสาหกรรมเฟอร์นิเจอร์ สภาอุตสาหกรรมแห่งประเทศไทย และสมาคมอุตสาหกรรมเครื่องเรือนไทย ร่วมกันจัดงาน TFIC Furniture Outlet 2015 เพื่อส่งเสริมอุตสาหกรรมเฟอร์นิเจอร์ และกระตุ้นเศรษฐกิจให้เติบโต โดยขนทัพผู้ส่งออกและผู้ผลิตเฟอร์นิเจอร์โรงงานตัวจริงกว่า 100 ราย นำเฟอร์นิเจอร์แบรนด์ชั้นนำ คุณภาพดี มาลดราคาสูงสุดถึง 80% ทั้งนี้ มั่นใจนโยบายเศรษฐกิจของรัฐบาลจะช่วยสร้างความเชื่อมั่นให้ผู้บริโภค ประกอบกับปัจจัยต่างๆ จะช่วยกระตุ้นให้มีผู้มาร่วมงานเพิ่มขึ้น กว่า 70,000 คน ส่งผลให้เงินสะพัด 150 ล้านบาท
นายไชยยงค์ พงษ์สุทธิมนัส ประธานกลุ่มอุตสาหกรรมเฟอร์นิเจอร์ สภาอุตสาหกรรมแห่งประเทศไทย กล่าวว่า ภายในงานมีเฟอร์นิเจอร์ที่สามารถรองรับทุกความต้องการของผู้บริโภคได้ ทั้งเฟอร์นิเจอร์สำนักงาน เฟอร์นิเจอร์ไม้ เฟอร์นิเจอร์โซฟา เฟอร์นิเจอร์หวาย และเฟอร์นิเจอร์อลูมิเนียม รวมทั้งของตกแต่งบ้านและสินค้าอื่นๆ อีกมากมาย โดยจัดเพียงปีละครั้งเท่านั้น
ซึ่งในปีนี้จัดขึ้นระหว่างวันที่ 23-27 กันยายนนี้ ที่ฮอลล์ 1-4 อิมแพค เมืองทองธานี โดยมีผู้ประกอบการ นำเฟอร์นิเจอร์มาให้เลือกซื้อกว่า 100 บริษัท นอกจากจะจำหน่ายในราคาโรงงานแล้ว ในงานยังมีโปรโมชั่นพิเศษเมื่อชำระด้วยบัตรเครดิตกรุงศรี รับสิทธิผ่อน 0% 10 เดือน และรับเครดิตเงินคืนสูงสุด 5,000 บาท อีกด้วย

ขอบคุณภาพจาก  thailandexhibition.com
