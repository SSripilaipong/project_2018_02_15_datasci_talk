กรมสรรพสามิต ย้ำ ให้ผู้ใช้สิทธิ์ตามโครงการรถคันแรก เร่งรับมอบรถยนต์ภายใน 30 ก.ย.นี้ ไม่เช่นนั้นจะถือว่าสละสิทธิ์
ผู้สื่อข่าวรายงานว่า ทางกรมสรรพสามิตได้แจ้งให้ผู้ขอใช้สิทธิ์ตามโครงการรถยนต์คันแรก เร่งรับมอบรถยนต์ที่ได้ขอใช้สิทธิ์ไว้ให้เสร็จสิ้นภายในวันที่ 30 ก.ย.นี้เท่านั้น  ไม่เช่นนั้นจะถือว่าไม่ได้รับสิทธิ์ตามโครงการฯ  อีกทั้งจะไม่สามารถเรียกร้องค่าเสียหายใดๆ กับทางราชการได้ ทั้งนี้เมื่อได้รับมอบรถยนต์แล้ว ผู้ขอใช้สิทธิ์ต้องยื่นเอกสารหลักฐานเพิ่มเติมภายใน 90 วัน
อย่างไรก็ตาม เนื่องจากคณะรัฐมนตรี (ครม.) มีมติเมื่อวันที่ 8 ก.ย. 2558 อนุมัติให้กำหนดระยะเวลาสิ้นสุดการรับมอบรถยนต์ตามโครงการรถยนต์คันแรก ภายในวันที่ 30 ก.ย. 2558
ขอบคุณข้อมูลจาก ประชาชาติธุรกิจ
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

