กทม. เล็งเก็บค่า  “แท็กซี่คนพิการ”  เพิ่มเที่ยวเดินรถให้เพียงพอต่อความต้องการ
นายอมร กิจเชวงกุล รองผู้ว่าราชการกรุงเทพมหานคร ได้ออกมาเปิดเผยความคืบหน้าการให้บริการรถแท็กซี่สำหรับคนพิการและผู้สูงอายุ ภายหลังได้มีเปิดให้บริการแก่ผู้สูงอายุและผู้พิการฟรีมาในระยะหนึ่งและกำลังจะสิ้นสุดในเดือนธันวาคมปีนี้ ว่า ทางกรุงเทพฯ และบริษัท กรุงเทพธนาคม จำกัด อยู่ระหว่างพิจารณากำหนดอัตราค่าโดยสารใหม่ หลังจากจะสิ้นสุดในปีนี้

โดยจากการศึกษาเบื้องต้น จะคิดตามมิเตอร์รถแท็กซี่โดยสารทั่วไป คือเริ่มต้นที่ 35บาท และมีค่าเรียกใช้บริการอีก20 บาท พร้อมปรับปรุงการบริหารจัดการ ให้สามารถเพิ่มจำนวนเที่ยวบริการให้มากขึ้น
เนื่องจากที่ผ่านมา มีรถแท็กซี่ที่ติดอุปกรณ์อำนวยความสะดวกแก่คนพิการและผู้สูงอายุเพียง 30คัน และให้บริการได้สูงสุดเพียงวันละ 60 เที่ยวเท่านั้น ซึ่งไม่เพียงพอกับความต้องการของประชาชนที่มีมากกว่า 100 คนต่อวัน และต้องโทรจองล่วงหน้าอย่างน้อย 1 วัน
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

