คลินิกเสริมความงามชื่อดังหลายแห่ง เจอภาวะเศรษฐกิจชลอตัว งัดโปรโมชั่น “ผ่อนศัลยกรรมหน้าอก” กระตุ้นยอดขาย
ภาวะทางเศรษฐกิจในปัจจุบัน ส่งผลให้การจับจ่ายซื้อสินค้าและบริการต่างๆ ของชนชั้นกลางนั้นดูชลอตัวลง จนกระทบต่อธุรกิจเอกชนเป็นจำนวนมาก และธุรกิจที่ได้รับผลกระทบอย่างชัดเจนคือ  “ธุรกิจเสริมความงาม”   ที่ล่าสุดได้จัดโปรโมชั่นต่างๆออกมา เพื่อกระตุ้นยอดขายให้เพิ่มขึ้น
ผู้สื่อข่าวรายงานว่า คลินิกเสริมความงามชื่อดังหลายแห่ง จัดโปรโมชั่นศัลยกรรมเสริมความงาม ให้ผู้เข้ารับการศัลยกรรมสามารถขอสินเชื่อ เพื่อศัลยกรรมส่วนต่างๆได้ตามความต้องการ โดยพบว่าส่วนใหญ่จะจัดโปรโมชั่นสำหรับ  “ผ่อนศัลยกรรมหน้าอก” 
 
อาทิ คลินิกเสริมความงามแห่งหนึ่ง เผยแพร่โปรโมชั่นผ่อนนมผ่านเฟซบุ๊กของคลินิก เพื่อประชาสัมพันธ์ โดยมีผู้ให้ความสนใจสอบถามรายละเอียดเป็นจำนวนมาก
สำหรับตัวอย่างรายละเอียดโปรโมชั่น มีดังนี้
ผ่อน 0% กับ “XXXClinic” ผ่อนง่ายๆ 2 วัน รู้ผลโดยไม่ต้องง้อบัตรเครดิต
ยื่นเอกสาร > อนุมัติ > เข้ารับการผ่าตัด
เอกสารการยื่นขอสินเชื่อสำหรับกู้เพื่อทำศัลยกรรม ผู้กู้ต้องใช้บริการราคาเริ่มต้น 50,000 บาทขึ้นไป 
“ผู้กู้” 
1. สำเนาบัตรประชาชน 
2. สำเนาทะเบียนบ้าน 
3. Statement เงินเดือนย้อนหลัง 3-6 เดือน (กรณีทำงานประจำ) 
4. สำเนาความเคลื่อนไหวบัญชีธนาคาร 3-6 เดือน (กรณีเป็นเจ้าของธุรกิจ) 
5. สำเนาจดทะเบียนการค้า (ถ้ามี)
“ผู้ค้ำประกัน” 
1. สำเนาบัตรประชาชน 
2. สำเนาทะเบียนบ้าน 
3. Statement เงินเดือนย้อนหลัง 3-6 เดือน (กรณีทำงานประจำ) 
4. สำเนาความเคลื่อนไหวบัญชีธนาคาร 3-6 เดือน (กรณีเป็นเจ้าของธุรกิจ) 
5. สำเนาจดทะเบียนการค้า (ถ้ามี) 
6. สำเนาทะเบียนสมรส (กรณีผู้ค้ำประกันเป็นสามี ภรรยากัน)
เงื่อนไขการชำระ 
1. ผู้กู้ ต้องชำระค่าบริการครั้งแรก 40% ของค่าบริการทั้งหมด ในงวดแรก 
2. งวดที่ 2,3 และ 4 แบ่งชำระ 3 งวดเท่ากัน

ขอบคุณข้อมูล/ภาพ จาก  มติชนออนไลน์
ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News

