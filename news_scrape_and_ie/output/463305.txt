‘รัฐบาล’ หนุนธุรกิจเอสเอ็มอี จัดงาน “สุดยอด SMEs ของดีทั่วไทย”  ชี้ภายในงานครบเครื่องเรื่องเงินทุน  เรื่องช็อป และการแจกของรางวัล
เมื่อวันที่ 28 ก.ย. 58  นางสาวเรณู ตังคจิวางกูร รองเลขาธิการนายกรัฐมนตรีฝ่ายการเมือง พร้อมด้วย นายสุรชัย กำพลานนท์วัฒน์ รองกรรมการผู้จัดการธนาคารพัฒนาวิสาหกิจขนาดกลางและขนาดย่อมแห่งประเทศไทย (SME Bank) และนายสมชาย เทียมบุญประเสริฐ
รองปลัดกระทรวงวิทยาศาสตร์และเทคโนโลยี ร่วมกันแถลงข่าวการจัดงาน  “สุดยอดเอสเอ็มอี(SMEs) ของดีทั่วไทย”  ซึ่งจะมีพิธีเปิดในวันจันทร์ที่ 5 ตุลาคม 2558 เวลา 17. 00น. โดยมีพล.อ. ประยุทธ์ จันทร์โอชา นายกรัฐมนตรี เป็นประธานในพิธี ณ เวทีตลาดคลองผดุงกรุงเกษม ข้างทำเนียบรัฐบาล
น.ส เรณู กล่าวว่า รัฐบาลได้ให้ความสำคัญในการพัฒนาช่องทางการตลาดสินค้าต่างๆ ตามนโยบายของนายกรัฐมนตรี สำหรับเดือนตุลาคมที่จะถึงนี้ได้รับความร่วมมือจากธนาคารเอสเอ็มอีเป็นเจ้าภาพหลักในการจัดงาน “สุดยอด SMEs ของดีทั่วไทย” โดยกระทรวงวิทยาศาสตร์และเทคโนโลยี โดยจะเชื่อมโยงกับงานนวัตกรรมและเทคโนโลยีไทยเพื่อเอสเอ็มอี
โดยงานเอสเอ็มอีของดีทั่วไทยเป็นการครบเครื่องเรื่องเงินทุนสำหรับเอสเอ็มอี เรื่องช็อป และเรื่องแจกของรางวัล โดยตลอดงานทุกวันมีสิทธิ์รับของรางวัล มูลค่ากว่า 300,000 บาท และนอกจากนี้กระทรวงวิทยาศาสตร์ฯ มีกิจกรรมฝึกอบรมถ่ายทอดเทคโนโลยี เพื่อส่งเสริมต่อยอดการสร้างอาชีพ มากกว่า 20 หลักสูตร
กิจกรรมความรู้ความตระหนักด้านวิทยาศาสตร์บนเวที สาระบันเทิง ตลอดจนการให้คำและบริการแก่ผู้ประกอบการเอสเอ็มอี ของหน่วยงานในสังกัดกระทรวง เพื่อตอบสนองความต้องการของผู้ประกอบการเอสเอ็มอีที่ต้องการแสวงเทคโนโลยี เพื่อพัฒนาหรือสร้างผลิตภัณฑ์ใหม่
และช่วยสร้างโอกาสการกระจายสินค้าของผู้ประกอบการที่ได้รับการพัฒนาด้านวิทยาศาสตร์และเทคโนโลยี ให้เป็นที่รู้จักของคนทั่วไป รวมถึงเป็นประโยชน์ต่อเด็กและเยาวชน ที่จะได้รับการนำเอาวิทยาศาสตร์และเทคโนโลยีไปใช้ในการพัฒนาการดำรงชีวิตและสามารถสร้างอาชีพได้จริง

ขอบคุณภาพจาก moneylifetoday.com
ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News
