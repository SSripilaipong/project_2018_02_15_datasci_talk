รัฐมนตรีช่วยว่าการกระทรวงคมนาคม เสนอต่ออายุรถเมล์ – รถไฟฟรี อีก 3 เดือน จากเดิมสิ้นสุด 31 ต.ค.นี้ เป็นสิ้นสุด 31 ม.ค. 59
นายออมสิน ชีวะพฤกษ์ รัฐมนตรีช่วยว่าการกระทรวงคมนาคม เปิดเผยว่า รัฐบาลจะต่ออายุรถเมล์ และรถไฟฟรีออกไปอีก 3 เดือน จากเดิมสิ้นสุด 31 ตุลาคม 2558นี้ เป็นสิ้นสุด 31 มกราคม 2559
เนื่องจากที่ประชุมคณะกรรมการการกำหนดมาตรการดูแลค่าครองชีพ ในโครงการรถเมล์และรถไฟฟรีรอบใหม่ มีมติเห็นชอบร่วมกันว่า กระทรวงคมนาคม อาจจัดทำบัตรประจำตัวผู้มีรายได้น้อย เสร็จไม่ทันภายในสิ้นเดือนตุลาคม จึงเสนอให้ขยายเวลาออกไปอีก 3 เดือน คาดว่า จะนำเรื่องให้บอร์ด ขสมก. พิจารณาอนุมัติในเดือนตุลาคมนี้ ก่อนเสนอให้คณะรัฐมนตรีเห็นชอบต่อไป

ขอบคุณข้อมูลจาก  voice
ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News
