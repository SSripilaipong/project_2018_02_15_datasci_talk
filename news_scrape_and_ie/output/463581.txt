เกษตรกร เผย “ต้นขจร” ทางเลือกใหม่ช่วงภาวะแล้ง ปลูกง่าย สร้างรายได้จำนวนมาก
ช่วงที่ผ่านมา หลายพื้นที่ต้องพบกับภาวะภัยแล้งทำให้ได้รับผละกระทบเป็นอย่างมาก แต่มีเกษตรกรรายหนึ่งได้คิดค้นการปลูกลูกต้นขจร หรือ ภาษท้องถิ่นเรียกว่า ต้นดอกสลิด ซึ่งเป็นพืชที่สามารถทนต่อภัยแล้งได้ โดยนอกจากจะไม่ได้รับผลกระทบจากภัยแล้งที่เกิดขึ้นแล้ว ยังสามารถสร้างรายได้จากการจำหน่ายดอกขจรกว่าเดือนละ 1 หมื่นบาท
นางรัชพรณ์ ทองระหง เกษตรกรผู้ปลูกต้นขจร อายุ 66 ปี อาศัยอยู่อำเภอวิเศษชัยชาญ จังหวัดอ่างทอง เปิดเผยว่า ตนเองได้ปลูกต้นขจร หรือ ต้นดอกสลิด ภายในบริเวณรอบบ้านด้วยพื้นที่ 1ไร่ มามากกว่า 5ปี แล้ว โดยใช้วิธีการทำเกษตรแบบพอตัว เน้นให้ตนเองสามารถดูแลได้อย่างทั่วถึง ทำให้ไม่ต้องเสียเงินในการจ้างคนดูแล ซึ่งต้นจขรเป็นพืชที่สามารถดูแลได้อย่างง่าย และเป็นพืชที่ทนกับภาวะแล้งได้เป็นอย่างดี จึงไม่จำเป็นต้องรดน้ำทุกวัน อีกทั้งดอกขจรยังเป็นที่ต้องการของตลาดตลอดทั้งปี ซึ่งตนเองจะเก็บผลผลิตแบบวันเว้นวัน โดยครั้งหนึ่งจะขายดอกขจรได้ราคา 600 – 1,000 บาท
นอกจากนี้ นางรัชพรณ์ ยังแนะนำว่า ยังมีพืชผักอีกหลายชนิดที่สามารถทนต่อภาวะแล้งจัดได้ เช่น ผักชี ผักบุ้ง ถั่วฝักยาว กุยช่าย บวบ ข้าวโพดอ่อน หอมแดง และพริก เป็นต้น พืชผักเหล่านี้จึงเป็นอีกหนึ่งทางเลือก ที่สามารถสร้างรายได้ให้กับเกษตรกรในช่วงที่ประสบกับภัยแล้งได้

ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News



