รองนายกรัฐมนตรี เผย การประชุมในเวที UN ส่งผลดีต่อประเทศไทย เชื่อ นักลงทุนต่างชาติมั่นใจภาคธุรกิจในประเทศไทยมากขึ้น
นายสมคิด จาตุศรีพิทักษ์ รองนายกรัฐมนตรี ระบุว่า การเข้าร่วมประชุมสมัชชาใหญ่ของนายกรัฐมนตรีได้รับผลตอบรับเป็นอย่างดี ส่งผลให้แรงกดจากเรื่องต่างๆน้อยลง และเชื่อว่าหากประเทศมีความสงบมากขึ้น ประกอบกับรัฐบาลเดินหน้าปฏิบัติงานอย่างหนัก สถานการณ์ของประเทศไทยก็จะดีขึ้นตามลำดับ
นอกจากนี้ยังเชื่อว่าจะส่งผลดีต่อประเทศไทยในหลายด้าน ทั้งเรื่องเศรษฐกิจ ตลอดจนการแก้ปัญหาไอยูยู รวมถึง ปัญหาไอเคโอได้ ซึ่งการที่ยูเอ็นมีท่าทีที่ดีต่อประเทศไทย ทำให้ภาคธุรกิจของประเทศญี่ปุ่นมีความมั่นใจกับประเทศไทยมากขึ้น โดยหวังว่าในช่วงเวลาดังกล่าวจะไม่มีเหตุการณ์ที่ไม่ดีเกิดขึ้นต่อจากนี้

ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News
