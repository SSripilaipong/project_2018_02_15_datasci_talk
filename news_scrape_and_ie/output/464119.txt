บล.กสิกรไทย มอง SET อยู่ในกรอบ 1,342 – 1,356 จุด แนะเล่นหุ้นที่ได้รับประโยชน์จากนโยบายกระตุ้นเศรษฐกิจ
บล.กสิกรไทย ได้ทำการวิเคราะห์การลงทุนของตลาดหุ้นไทยวันนี้ โดยเปิดเผยว่า การเคลื่อนไหวของ SET Index ช่วงนี้ เป็นสภาวะที่เรียกได้ว่าขาดกำลังซื้อใหม่ๆ ซึ่งเป็นผลต่อเนื่องมาจากกระแสเงินทุนไหลออกในช่วงก่อนหน้านี้ โดยกำลังซื้อในประเทศขณะนี้มีอยู่ 3 กลุ่มหลักๆ คือ นักลงทุนรายบุคคล สถาบันในประเทศ และ บัญชีซื้อขายเพื่อบริษัทหลักทรัพย์
ขณะที่การเคลื่อนไหวของ SET Index ในช่วงระยะสั้น จะเป็นลักษณะแกว่ง Sideway Down ซึ่งวันนี้ (5 ต.ค.58) ดัชนีจะอยู่ในกรอบ 1,342 – 1,356 จุด หากดัชนีลงมาอยู่ในกรอบ 1,320 -1,350 จุด แนะนำให้ทยอยเก็บสะสมเพื่อลงทุนระยะยาว
สำหรับหุ้นเด่นวันนี้ มองหุ้นที่ได้รับประโยชน์จากการอ่อนค่าของเงินบาท คือ SVI, VNG, MCS รวมถึงหุ้นที่ได้รับประโยชน์จากนโยบายกระตุ้นเศรษฐกิจ แบ่งเป็น รับเหมาฯ คือ CK, PYLON และ วัสดุก่อสร้าง คือ SCC, TASCO โดยน้ำหนักการลงทุนไม่ควรเกิน 30% – 40% ของวงเงินการลงทุน

ขอบคุณข้อมูลจาก  Kasikorn Securities
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
