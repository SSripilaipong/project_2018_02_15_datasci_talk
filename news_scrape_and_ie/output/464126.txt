บทวิเคราะห์ทองคำ ประจำวันจันทร์ที่ 5 ตุลาคม 2558 โดย ออสสิริส กรุ๊ป ระบุว่า ประเด็นสำคัญของราคาทองคำในวันนี้ มีปัจจัยเกี่ยวข้อง ดังนี้
ราคาทองคำปรับขึ้นแรงแตะ 1137 $/oz เนื่องจากตัวเลขสหรัฐออกมาเรียกได้ว่าแย่กว่านี้มีอีกมั้ย โดย1.การจ้างงานนอกภาคเกษตรลดลงจากที่นักวิเคราะห์คาดการณ์ไว้ถึง 59,000 ราย แตะระดับ 142,000ราย 2.ค่าจ้างเฉลี่ยรายชั่วโมงของสหรัฐเดือน ก.ย. ลงไปแตะ 0% 3.ยอดสั่งซื้อภาคโรงงานของสหรัฐลดลง 1.7% ในเดือนส.ค.

หลังจากที่เพิ่มขึ้น 0.2% ในเดือนก.ค.ร่วงลงมากที่สุดในรอบ 8 เดือน 4.ดัชนีภาวะธุรกิจนิวยอร์กลดลงสู่ระดับ 44.5 ในเดือนก.ย. จากระดับ 51.1 ในเดือนส.ค.แตะระดับต่ำสุดในรอบ 6 ปี ซึ่งตัวเลขที่ออกมาแย่ ส่งผลให้นักลงทุนคาดการณ์ธนาคารกลางสหรัฐอาจจะชะลอการตัดสินใจขึ้นดอกเบี้ยออกไปก่อน
ชม คลิป บทวิเคราะห์ราคาทองคำ 1 นาที By www.ausiris.co.th
อยากรู้จัก Ausiris คลิกที่นี่

รายงานฉบับนี้จัดทำโดยบริษัท ออสสิริส จำกัด เพื่อแสดงความเห็นเป็นข้อมูลเบื้องต้นสำหรับประกอบการตัดสินใจลงทุนสำหรับลูกค้าที่เฉพาะเจาะจงเท่านั้น ไม่ได้มีวัตถุประสงค์ในการชักชวน หรือชี้นำให้ซื้อขายแต่อย่างใด ซึ่งรายงานฉบับนี้มาจากความเห็นของนักวิเคราะห์ ประกอบกับแหล่งข้อมูลที่ผู้จัดทำเห็นว่ามีความน่าเชื่อถือ และถูกนำมาใช้อ้างอิงในการลงทุนทั่วไป
อย่างไรก็ตามข้อมูลที่ปรากฎตามรายงาน ไม่ได้ถือเป็นการยืนยันข้อเท็จจริงแต่อย่างใด ผู้ลงทุนควรพิจารณาอย่างรอบคอบก่อนตัดสินใจลงทุน บริษัทฯ จะไม่รับผิดชอบต่อความเสียหายที่อาจเกิดขึ้นจากการนำข้อมูลดังกล่าวไปใช้ทั้งทางตรง และทางอ้อม

ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News
