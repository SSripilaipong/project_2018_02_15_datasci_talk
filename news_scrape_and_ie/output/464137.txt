รมว.ต่างประเทศ ย้ำซิงเกิ้ล เกตเวย์ ยังเป็นเพียงขั้นตอนการศึกษา ยันไม่คิดคุมใช้อินเทอร์เน็ต เพราะสวนทางกับนโยบายเศรษฐกิจดิจิตอล
นายดอน ปรมัตถ์วินัย รัฐมนตรีว่าการกระทรวงการต่างประเทศ กล่าวถึงกรณีที่รัฐบาลทำการศึกษาข้อดีข้อเสียของโครงการซิงเกิ้ล เกตเวย์ว่า เรื่องดังกล่าวจะไม่ส่งผลให้เกิดปัญหาอย่างแน่นอน เนื่องจากยังอยู่ในขั้นตอนของการศึกษาข้อดี ข้อเสีย และ ยังไม่มีการดำเนินโครงการดังกล่าว
ดังนั้นเมื่อประชาชนเกิดความสงสัย จึงเป็นหน้าที่ของกระทรวงเทคโนโลยีสารสนเทศและการสื่อสาร ซึ่งเป็นผู้รับผิดชอบต้องชี้แจงทำความเข้าใจให้ละเอียด โดยยืนยันว่าซิงเกิ้ลเกตเวย์เป็นเพียงแนวคิด อีกทั้งไม่ใช่การควบคุมการใช้อินเทอร์เน็ตทั่วประเทศอย่างที่เป็นข่าว เพราะหากมีการควบคุมจะทำให้ส่งผลกระทบอย่างร้ายแรง รวมถึงจะสวนทางกับนโยบายเศรษฐกิจดิจิตอลอีกด้วย

ขอบคุณภาพจาก voice
ติดตามข่าวสารอื่น ๆ ที่น่าสนใจได้ที่นี่ http://news.mthai.com/
MThai News


