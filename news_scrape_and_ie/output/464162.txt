รองนายกรัฐมนตรี เผย เร่งผลักดันการใช้นวัตกรรมในการพัฒนาสินค้าให้เป็นวาระแห่งชาติ ขณะที่ เตรียมจ้างชาวนาผลิตพืชที่ใช้น้ำน้อย
นายสมคิด จาตุศรีพิทักษ์ รองนายกรัฐมนตรี เปิดเผยในงานวันนวัตกรรมแห่งชาติ หัวข้อ “นวัตกรรม เพื่ออนาคตเศรษฐกิจของประเทศไทย” ว่า รัฐบาลกำลังผลักดันการใช้นวัตกรรมในการพัฒนาสินค้าให้เป็นวาระแห่งชาติ เพื่อเพิ่มมูลค่าสินค้าของไทยให้แข่งขันได้ในตลาดโลก ทั้งนี้ การส่งออกไทยที่คาดว่าจะติดลบร้อยละ 5 ในปีนี้ ไม่ได้เกิดจากเศรษฐกิจโลกเพียงอย่างเดียว แต่ยังมาจากสินค้าของไทยไม่สามารถแข่งขันได้ เนื่องจากสูญเสียความได้เปรียบจากต้นทุนที่ต่ำในอดีต ดังนั้น ภาคธุรกิจจะต้องปรับตัว ใช้นวัตกรรมสร้างสรรค์และเพิ่มมูลค่าสินค้า
นอกจากนี้ นายสมคิด กล่าวอีกว่า รัฐบาลมีแนวคิดในการจ้างชาวนาผลิตพืชที่ใช้น้ำน้อยในช่วงภัยแล้ง เพื่อเพิ่มทางเลือกให้กับชาวนา อีกทั้งยังลดความเสี่ยงการขาดทุนของเกษตรกรเอง โดยรัฐบาลจะทำการเช่าที่ดินจากชาวนา และว่าจ้างชาวนาให้เพาะปลูกพืชที่ใช้น้ำน้อย โดยรัฐบาลจะจัดหาเมล็ดพันธ์สำหรับเพาะปลูกมาแจกจ่ายให้กับชาวนาด้วย


ขอบคุณข้อมูลจาก  มติชน

ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
