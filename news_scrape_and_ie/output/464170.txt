กรมสรรพากร เรียก 3 ยี่ปั๊วรายใหญ่ ตรวจสอบเส้นทางการเงิน หวังรีดภาษีย้อนหลัง ขีดเส้น 7 วันให้เข้ามาชี้แจง
นายประสงค์  พูนธเนศ อธิบดีกรมสรรพากร เปิดเผยว่า ได้ออกหนังสือเชิญตัวแทนจำหน่ายสลากกินแบ่งรัฐบาล หรือยี่ปั๊วรายใหญ่ที่มีโควตากับสำนักงานสลากฯ 3 ราย ประกอบด้วย 1. น.ส.สะเรียง อัศววุฒิพงษ์ 2. บริษัท หยาดน้ำเพ็ชร และ3.บริษัทสลากมหาลาภ โดยให้เข้ามาชี้แจงงบการเงิน และแสดงหลักฐานการเสียภาษีต่อกรมสรรพากรภายใน 7 วัน
เพื่อตรวจสอบการเสียภาษีที่ผ่านมาว่ามีความถูกต้องหรือไม่  ด้วยการพิจารณาจากโควตาสลากในแต่ละงวด หากพบว่ามีรายได้มากว่าส่วนลดที่ได้รับ อาจเข้าข่ายการขายเกินราคาได้ จึงต้องนำรายได้ส่วนเกินจาก 80 บาทต่อฉบับ มาคำนวณเพื่อเสียภาษี  โดยเอกชนทั้ง 3 ราย ต้องนำบัญชีเงินฝาก ทั้งการฝาก ถอน  และเส้นทางการเงินอื่นมาแสดงต่อเจ้าหน้าที่ภายในเวลาที่กำหนด

ขอบคุณข้อมูลจาก  สำนักข่าวไทย

ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

