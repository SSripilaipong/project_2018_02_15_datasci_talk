ท่าอากาศยานสุวรรณภูมิ ติดตั้งเครื่องอำนวยความสะดวกในการให้ข้อมูลแก่ผู้โดยสาร ชี้ ใช้เทคโนโลยีที่ทันสมัย และใช้งานง่าย
เมื่อวันที่ 5 ตุลาคม 2558 ผู้สื่อข่าวรายงานว่า ท่าอากาศยานสุวรรณภูมิได้ติดตั้งเครื่อง Information Kiosk จำนวน 53 เครื่อง  ภายในอาคารผู้โดยสารและอาคารเทียบเครื่องบิน  เพื่ออำนวยความสะดวกในการให้ข้อมูลแก่ผู้โดยสารด้วยเทคโนโลยีที่ทันสมัย ใช้งานง่าย
ด้านหน้าจอขนาดใหญ่แบบระบบสัมผัส สามารถแสดงข้อมูลต่าง ๆ เช่น ตารางแสดงเที่ยวบิน, แผนผังภายในอาคาร, ข้อมูลร้านค้า, ร้านอาหาร และสิ่งอำนวยความสะดวกพร้อมระบบนำทาง (Navigator) โดยในระยะแรกสามารถรองรับได้ 4 ภาษา คือ ภาษาไทย, ภาษาอังกฤษ, ภาษาจีน และภาษารัสเซีย และจะเพิ่มภาษาญี่ปุ่นในอนาคต
นอกจากนี้ผู้โดยสารยังสามารถสั่งพิมพ์ข้อมูลต่างๆ ได้จากตัวเครื่องและยังมีโทรศัพท์ให้ผู้โดยสารโทรสอบถามข้อมูลไปยังเจ้าหน้าที่ได้โดยตรง ทั้งนี้ระบบดังกล่าวยังสามารถให้บริการแก่ผู้โดยสารหรือผู้สูงอายุที่ใช้รถเข็นได้อีกด้วย


ขอบคุณภาพ/ข้อมูล จาก  ประชาชาติธุรกิจ

ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
