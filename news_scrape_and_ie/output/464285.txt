คาด ตลาดหุ้นไทยปรับตัวขึ้นตามตลาดต่างประเทศ หลังเฟดยังไม่ขึ้นดอกเบี้ย เผยหุ้นกลุ่มพลังงาน-แบงก์-ท่องเที่ยว เด่นสุด
เวลา 9.30 น. วันที่ 6 ตุลาคม 2558  ตลาดหุ้นเอเชียปรับตัวเพิ่มขึ้น โดยได้รับปัจจัยหนุนจากการปิดพุ่งขึ้นของตลาดหุ้นนิวยอร์ก จากการคาดการณ์ที่ว่า ธนาคารกลางสหรัฐ (FED) จะยังไม่เร่งปรับขึ้นอัตราดอกเบี้ย ขณะที่ ค่าเงินบาทอยู่ที่ 36.31 บาทต่อเหรียญ
นักวิเคราะห์มองดัชนีหุ้นไทยปรับตัวขึ้นตามตลาดต่างประเทศ  หลังตลาดคาดเฟดยังไม่ขึ้นอัตราดอกเบี้ยในปีนี้  โดยมีการมองว่าน่าจะปรับขึ้นอัตราดอกเบี้ยไปเป็นช่วงปีหน้า  แนะนำเก็งกำไรกลุ่มพลังงานที่ได้ประโยชน์จากราคาน้ำมันที่ปรับตัวสูงขึ้น, กลุ่มธนาคารที่ราคาปรับลดลงมาแรงนับจากต้นปี, รวมถึงกลุ่มโรงแรมและการท่องเที่ยว ที่งบไตรมาส 3/58 ดูแล้วจะออกมาดีตามการฟื้นตัวของธุรกิจท่องเที่ยว
โดยหุ้นเด่น กลุ่มพลังงาน-แบงก์-ท่องเที่ยว แนะเลือก  CK-STEC-UNIQ-AOT-CENTEL-CPN-MINT-KBANK-KTB-TMB-SCC-PTT-PTTGC-TOP-IRPC-BCP-BRR-RS และ LIVE


ขอบคุณข้อมูล  ข่าวหุ้น
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
