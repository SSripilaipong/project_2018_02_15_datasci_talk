โฆษกประจำสำนักนายกรัฐมนตรี เผย ที่ประชุม ครม. เห็นชอบนำเงินสมบท ‘กอช.’ มาหักลดหย่อยภาษีได้
วันที่ 6 ตุลาคม 2558 พล.ต.สรรเสริญ แก้วกำเนิด โฆษกประจำสำนักนายกรัฐมนตรี กล่าวว่า ที่ประชุม ครม.เห็นชอบการนำเงินสมทบเข้ากองทุนการออมแห่งชาติ (กอช.) มาหักลดหย่อนภาษีเหมือนกับการสมทบกองทุนสำรองเลี้ยงชีพ กองทุนบำเหน็จบำนาญข้าราชการ (กบข.) และ การประกันชีวิตได้
สำหรับเงินสมทบของประชาชนหากนำไปหาผลตอบแทนเพิ่ม เมื่อนำส่งคืนให้กับสมาชิกหรือทายาทจะไม่ต้องเสียภาษี โดยการนำไปหาผลตอบแทนถือว่าเป็นการดำเนินธุรกิจเฉพาะของรัฐ กอช.จึงไม่ต้องเสียภาษี

นอกจากนี้ ครม.ยังเห็นชอบให้ยกเว้นภาษีหลังแบ่งรายได้ของห้างหุ้นส่วนสามัญ หรือคณะบุคคลบางกลุ่ม ที่ไม่ได้จดทะเบียนประกอบธุรกิจ เช่น กงสีของกลุ่มเครือญาติ เมื่อนำให้เช่าทรัพย์สิน อาคาร ที่ดิน และเสียภาษีไปก่อนแล้ว
เมื่อนำรายได้มาแบ่งกันจึงไม่ต้องเสียภาษีอีกรอบ เพื่อลดภาระให้กลุ่มคนดังกล่าว ส่วน ห้างหุ้นส่วนสามัญและคณะบุคคลรายได้เกิน 1.8 ล้านบาท เมื่อนำมาแบ่งกันต้องเสียภาษีเงินได้บุคคลธรรมดาอีกทอดหนึ่งตาม กม.เดิมที่กำหนดไว้

ขอบคุณข้อมูลจาก tnews
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
