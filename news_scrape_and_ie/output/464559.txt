อนุมัติ งบประมาณ1.1 หมื่นล้าน  เพื่อช่วยเหลือเกษตรกรที่ได้รับผลกระทบจาก ภัยแล้ง
วานนี้ (6ต.ค.) พลเอกประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ (คสช.)แถลงภายหลังการประชุมคณะรัฐมนตรี ว่า ที่ประชุมได้อนุมัติงบประมาณเพิ่มเติม เพื่อช่วยเหลือเกษตรกรที่ได้รับผลกระทบจากภัยแล้งปี58/59

จำนวน 4,071 ล้านบาท จากงบประมาณปกติ 6,752 ล้านบาท และงบกลางเดิม 327 ล้านบาท รวมงบประมาณทั้งสิ้น 11,151 ล้านบาท ตามที่กระทรวงเกษตรและสหกรณ์ เสนอ
หลังพบว่าปริมาณน้ำในเขื่อนเหลือเพียง 3,000 ล้านลูกบาศก์เมตร จากปีที่แล้วมีปริมาณ 6,000 ล้านลูกบาศก์เมตร ดังนั้น เกษตรกรต้องมีการปรับเปลี่ยนการเพาะปลูกจากเดิมที่ทำนา ควรหันมาปลูกพืชชนิดอื่นที่ใช้น้ำน้อย หรือเลี้ยงปศุสัตว์แทน
MThai News
