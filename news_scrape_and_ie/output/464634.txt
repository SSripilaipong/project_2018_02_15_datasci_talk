การบินไทย เผย เดินหน้าปรับลดพนักงานเพื่อลดการขาดทุน ชี้ เดือนธันวาคมนี้จะลดเพิ่มอีก 400 คน
เมื่อวันที่ 7 ต.ค. นายจรัมพร โชติกเสถียร กรรมการผู้อำนวยการใหญ่ บริษัท การบินไทย จำกัด มหาชน กล่าวถึง ความคืบหน้าเเผนการฟื้นฟูการบินไทย ขณะนี้การบินไทยขายเครื่องบินไปเเล้ว 18 ลำ เหลืออีก 16 ลำที่ยังรอการขาย รวมถึงมีการลดเส้นทางการบิน และปรับโครงสร้างองค์กรไปแล้ว

ซึ่งแผนดังกล่าวล่าช้ากว่ากำหนดเล็กน้อย ขณะที่แผนการปรับลดพนักงาน ในช่วงเดือนธันวาคมนี้จะมีการปรับลดอีก 400 คน เบื้องต้นใช้งบประมาณในการปรับลดพนักงานจำนวน 5,300 ล้านบาท และในปี 2559 การบินไทยยังคงเดินหน้าปรับลดพนักงานเพื่อลดการขาดทุน โดยวางงบประมาณไว้ที่ 2,000 ล้านบาท
ส่วนกรณีที่สหภาพแรงงานรัฐวิสาหกิจการบินไทย จะเดินทางไปยื่นหนังสือเพื่อให้บริษัทการบินไทย ยุติและถอนฟ้องกรรมการแรงงานรัฐวิสาหกิจ 4 คน กรณีพิพาทเรียกร้องการปรับขึ้นเงินเดือน และการจ่ายโบนัส เมื่อปี 2556 และเรียกเสียหาย 326 ล้านบาท ที่ทำเนียบรัฐบาลนั้น
การบินไทยพร้อมรับฟังข้อเสนอจากสหภาพการบินไทย แต่จะต้องพิจารณาข้อเรียกร้องอีกครั้ง โดยยืนยันว่า ยินดีประนีประนอมตาม แต่ต้องอยู่ในอำนาจหน้าที่
ขอบคุณข้อมูล  มติชน
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
