บล.ทิสโก้ คาด แนวโน้มหุ้นไทยเช้าปรับขึ้นเช่นเดียวกับภูมิภาค ขานรับกระแสเงินทุนไหลเข้า ขณะที่เปิดโผหุ้นเด่นสภาพคล่องสูงพื้นฐานดี
นายอภิชาติ ผู้บรรเจิดกุล ผู้อำนวยการสายงานวิเคราะห์หลักทรัพย์ บล.ทิสโก้  กล่าวว่า ตลาดหุ้นไทยเช้านี้ คาดว่าจะยังปรับตัวขึ้นได้ในทิศทางเดียวกับตลาดหุ้นอื่นในภูมิภาคเอเชีย ที่ส่วนใหญ่อยู่ในแดนบวก

โดยขานรับกระแสเงินทุนที่ยังไหลเข้ามาอย่างต่อเนื่อง แต่หากดัชนีฯขึ้นไปบริเวณแนวต้านที่ 1,415-1,420 จุด ก็อาจจะต้องเผชิญกับแรงขายทำกำไรออกมาบ้าง จนส่งผลให้ดัชนีลดลงได้
ทั้งนี้ ในสัปดาห์นี้จะต้องติดตามตัวเลขเศรษฐกิจของจีน ทั้งตัวเลขการส่งออก และนำเข้า รวมถึงตัวเลขเงินเฟ้อด้วย อีกทั้งเริ่มเข้าสู่ช่วงประกาศผลประกอบการของบริษัทจดทะเบียนทั้งในและ นอกประเทศที่จะต้องติดตามดูต่อไป พร้อมให้แนวรับให้ไว้ที่ 1,400-1,405 จุด
ขณะที่โบรกฯ เปิดรายชื่อ 12 หุ้นเด่น ราคาแลกการ์ด (Laggard) สภาพคล่องสูงรวมถึงพื้นฐานดี ของกลุ่ม SET นำทีมโดย  JAS-BTS-PS-MTLS-SIRI-SUPER-CSS-EPG  วิ่งช้ากว่าตลาด ส่วนกลุ่ม mai ได้แก่  KOOL-UWC-TVT-FSMART


ขอบคุณข้อมูล  ข่าวหุ้น
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
