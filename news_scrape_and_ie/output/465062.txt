กระทรวงพาณิชย์ เผย ราคาผักสดปรับตัวสูงขึ้น 50% ต้อนรับช่วงเทศกาลกินเจ
นายสมบูรณ์ เฉยเจริญ ผู้อำนวยการสำนักป้องปรามการละเมิดทรัพย์สินทางปัญญา โดยกระทรวงพาณิชย์ เปิดเผยว่า จากการลงพื้นที่ตรวจสอบราคาสินค้าอุปโภค-บริโภคที่ตลาดดาวคะนอง เขตธนบุรี พบว่าราคาผักสดบางชนิด ขึ้นมากิโลกรัมละ 20-30 บาท

โดยสาเหตุหลักมาจากฝนที่ตกมาอย่างต่อเนื่อง และมีน้ำท่วมบางพื้นที่ ทำให้พืชผักเสียหายและมีปริมาณออกสู่ตลาดน้อยลง
นอกจากนี้ยังเริ่มเข้าสู่ช่วงเทศกาลกินเจซึ่งจะมีขึ้นระหว่างวันที่ 13 – 21 ตุลาคม จึงเป็นอีกสาเหตุที่ทำให้ราคาผักสดปรับตัวสูงขึ้น ทั้งนี้ราคาผักสดได้ทยอยปรับตัวเพิ่มขึ้นจากสัปดาห์ที่ผ่านมา โดยผักคะน้า เดิมราคากิโลกรัมละ 30 บาท ปรับราคาขึ้นมาอยู่ที่กิโลกรัมละ 50 บาท ขณะที่ผักบุ้งจีน จากเดิมราคากิโลกรัมละ 30 บาท ปรับเพิ่มขึ้นเป็นราคากิโลกรัมละ 40 บาท เป็นต้น

อย่างไรก็ตามกระทรวงพาณิชย์จะมีการติดตามราคาสินค้าอย่างใกล้ชิด หากพบราคาสินค้าที่ปรับเพิ่มสูงขึ้นจนเกินไป และ กระทบต่อค่าครองชีพของประชาชน จะมีการเข้าตรวจสอบอย่างเข็มงวดอีกครั้ง



ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
