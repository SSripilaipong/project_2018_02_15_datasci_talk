ปิดโครงการรถคันแรก สรรพสามิต เผย ไล่ติดตามเรียกเงินคืนจากผู้ที่ทำผิดเงื่อนไขกว่า 6,000 ราย
นายสมชาย พูลสวัสดิ์ อธิบดีกรมสรรพสามิต  กล่าวว่า หลังจากปิดโครงการรถคันแรกไปเมื่อวันที่  30 ก.ย. 2558 ที่ผ่านมา  กรมสรรพสามิตได้ติดตามเรียกเงินคืนจากผู้ที่ทำผิดเงื่อนไขในโครงการรถยนต์คันแรกแล้ว  6,479 ราย คิดเป็นเงิน 418 ล้านบาท  ซึ่งในจำนวนนี้มี 6,080 ราย นำเงินมาคืนตามที่กระทรวงการคลังทำหนังสือทวงคืนแล้วเป็นเงิน 395 ล้านบาท

ขณะเดียวกัน มีผู้ขอผ่อนส่ง  50 ราย ซึ่งสามารถผ่อนตามเงื่อนไขที่กำหนด ส่วนที่เหลือทางกรมบัญชีกลางได้ทำเรื่องฟ้องร้อง  399 ราย คิดเป็นเงิน 22 ล้านบาท และยังมีผู้นำเงินมาคืน เพื่อยกเลิกการใช้สิทธิอีก 5,236 ราย คิดเป็นเงิน 259 ล้านบาท



ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
