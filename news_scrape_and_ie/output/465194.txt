กระทรวงพลังงาน เผย เตรียมแผนปรับขึ้นราคาก๊าซ NGV ต้นปีหน้า คาด จัดเก็บภาษีเหมือนกับราคาพลังงานประเภทอื่น
พลเอกอนันตพร กาญจนรัตน์ รัฐมนตรีว่าการกระทรวงพลังงาน  เปิดเผยว่า กระทรวงพลังงานมีแผนที่จะปรับราคาของก๊าซ NGV ซึ่งจะทยอยปรับขึ้นราคาเพื่อให้สอดคล้องกับต้นทุนที่แท้จริง ในเบื้องต้นคาดว่าจะสามารถปรับขึ้นราคาได้ภายในต้นปีหน้า โดยอาจจะขยับราคาขึ้นเพียงเล็กน้อย เนื่องจากในช่วงต้นปีหน้าแนวโน้มต้นทุน NGV มีโอกาสปรับลดลงอีก

อย่างไรก็ตาม ในปัจจุบัน ราคาก๊าซ NGV หน้าปั๊มอยู่ที่กิโลกรัมละ 13.50 บาท ซึ่งยังเป็นราคาที่ไม่สะท้อนต้นทุนที่แท้จริง ในขณะที่เรื่องของการจัดเก็บภาษีสรรพสามิตในก๊าซ NGV ก็คาดว่าน่าจะมีการจัดเก็บ เพื่อให้เหมือนกับราคาพลังงานประเภทอื่นๆ โดย ณ ขณะนี้กระทรวงการคลัง กำลังอยู่ระหว่างการพิจารณาเรื่องดังกล่าว

ขอบคุณข้อมูล  tnews
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
