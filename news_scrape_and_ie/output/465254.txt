กระทรวงแรงงาน เผย เตรียมทุ่มงบให้ ‘ประกันสังคม’ ปีละกว่าพันล้าน เพิ่มสิทธิประโยชน์ให้กับผู้ประกันตน
นายสุรเดช วลีอิทธิกุล รองปลัดกระทรวงแรงงาน เปิดเผยว่า ขณะนี้การปรับปรุงกฎหมายพระราชบัญญัติประกันสังคม ฉบับใหม่ (ฉบับที่4) พ.ศ 2558 ได้ผ่านความเห็นชอบจากสภานิติบัญญัติแห่งชาติ ซึ่งจะมีผลบังคับใช้ในวันที่ 20 ตุลาคมนี้
โดยได้เพิ่มสิทธิประโยชน์ของผู้ประกันตนในหลายกรณี ทั้งกรณี เจ็บป่วย /เสียชีวิต /ทุพพลภาพ / ว่างงาน /คลอดบุตร สงเคราะห์บุตร เช่น กรณีคลอดบุตร ผู้ประกันตนจะได้รับสิทธิไม่จำกัดจำนวนครั้ง ครั้งละ 13,000 บาท รวมถึงเงินสงเคราะห์การหยุดงาน 90 วัน ไม่เกิน 2 ครั้ง

นอกจากนี้กรณีสงเคราะห์บุตรอายุ ไม่เกิน 6 ปี มีสิทธิเพิ่มคราวละ 3 คน เหมาจ่ายเดือนละ 400 บาท อีกทั้งยังเพิ่มความคุ้มครองสิทธิประโยชน์กรณีว่างงานแก่ผู้ประกันตน จากการที่นายจ้างหยุดการจ้างหรือหยุดกิจการชั่วคราว เนื่องจากเกิดเหตุสุดวิสัยโดยยังไม่มีการเลิกจ้าง
อย่างไรก็ตาม พ.ร.บ.ประกันสังคม (ใหม่) จะต้องใช้งบประมาณเพิ่มขึ้นอีกประมาณปีละ 4 พัน 500 ล้านบาท จากเดิม สปส.จะใช้งบประมาณในกรณีเจ็บป่วยปีละประมาณ 3 หมื่นล้านบาท ทำให้ สปส.สามารถขยายช่องทางการลงทุนเพิ่มขึ้น เช่นการลงทุนอสังหาริมทรัพย์และการลงทุนต่างประเทศได้ แต่ยังต้องมีการแก้ระเบียบการลงทุนอีกครั้ง


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
