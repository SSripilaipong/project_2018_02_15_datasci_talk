‘ประกันสังคม’ เตรียมขยายเพดานการจ่ายเงินสมทบเพิ่มจากสูงสุด 750 บาท ต่อเดือน เป็น 1,000 บาท ต่อเดือน
นายโกวิท สัจจวิเศษ รักษาการเลขาธิการ สำนักงานประกันสังคม หรือ สปส. เปิดเผยว่า สปส. มีแนวทางในการหารายได้เข้าสู่กองทุนประกันสังคมเพิ่ม ประกอบด้วยการขยายฐานเงินเดือนของผู้ประกันตนที่ส่งเงินสมทบจากเดิมต่ำสุด 1,650 บาทต่อเดือน และสูงสุดอยู่ที่ 15,000 บาทต่อเดือน อาจปรับเพิ่มเป็นฐานเงินเดือนต่ำสุดที่ 3,000 บาทต่อเดือน และสูงสุดกว่า 20,000 บาทต่อเดือน

ทั้งนี้ การจ่ายเงินสมทบของผู้ประกันตนในปัจจุบัน อัตราสูงสุดจะอยู่ที่ 5% ของเงินเดือน โดยเพดานสูงสุดอยู่ที่ฐานเงินเดือน 15,000 บาท จะจ่ายเงินสมทบสูงสุดไม่เกิน 750 บาทต่อเดือน หากมีการปรับฐานเงินเดือนขึ้นไปสูงสุดที่ 20,000 บาท นั่นหมายถึงจะต้องมีการจ่ายเงินสมทบเข้ากองทุนประกันสังคมสูงสุดที่ 1,000 บาทต่อเดือน



ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
