ผอ.ฝ่ายบริหาร ม.กรุงเทพฯ เผย ผลวิจัยชี้ชัด  ‘หญิงไทย’  จะเป็นใหญ่ในการพัฒนาคุณภาพสังคมและเศรษฐกิจยุคใหม่ของไทย
วันที่ 14 ต.ค.58 ดร.วุฒนิพงษ์ วราไกรสวัสดิ์ ผอ.ฝ่ายบริหาร คณะการสร้างเจ้าของธุรกิจและบริหารกิจการมหาวิทยาลัยกรุงเทพ (BUSEM) เผยว่า ผู้หญิงกำลังจะเป็นใหญ่ในการพัฒนาคุณภาพสังคมและเศรษฐกิจยุคใหม่ 
เห็นได้จากผลงานวิจัยโดยคณะ BUSEM ร่วมกับโครงการวิจัย GlobalEntrepreneurship Monitor (GEM)

เผยตัวเลขจากรายงาน “ผู้หญิงกับความเป็นผู้ประกอบการ” พบแนวโน้มสำคัญว่า ผู้ประกอบการผู้หญิงจะมีบทบาทสำคัญต่อการพัฒนาคุณภาพสังคมและเศรษฐกิจยุคใหม่ โดยเฉพาะในประเทศไทย ซึ่งเป็น1 ใน 6 ประเทศทั่วโลก ที่สัดส่วนผู้ประกอบการชายและหญิงมีอัตราใกล้เคียงกัน
เนื่องมาจากค่านิยมทางสังคมที่เปิดกว้างมากขึ้น วัฒนธรรมที่ให้ความเคารพในสิทธิที่เท่าเทียมกันระหว่างชายหญิง ระดับการศึกษาที่สูงขึ้นและผู้หญิงมักจะเป็นผู้สืบทอดกิจการครอบครัวมากขึ้น
นอกจากนี้ ยังพบว่า ผู้หญิงมีบทบาทสำคัญต่อการพัฒนาคุณภาพสังคมและความเป็นอยู่โดยรวม ผู้ประกอบการหญิงมีแนวโน้มตอบแทนสังคมในหลายรูปแบบ เช่น นำกำไรจากธุรกิจไปพัฒนาการศึกษา พัฒนาครอบครัวและชุมชน
ข้อมูล  matichon
ติดตามข่าวสารอื่นๆที่น่าสนใจได้ที่นี่  news.mthai.com
MThai News
