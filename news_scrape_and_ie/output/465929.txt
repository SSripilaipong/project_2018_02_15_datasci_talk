อธิบดีกรมการขนส่งทางบก ย้ำส่งผล ประเมินขึ้น TAXI 5%  ให้คมนาคมเดือนนี้ มั่นใจสรุปพร้อมค่าตั๋วรถเมล์สิ้นปี
วันนี้ (18 ต.ค. 58) นายสนิท พรหมวงษ์ อธิบดีกรมการขนส่งทางบก เผยความคืบหน้าการปรับขึ้นค่าโดยสารรถแท็กซี่อีกร้อยละ 5 ว่า ล่าสุดอยู่ระหว่างรวบรวมข้อมูลการศึกษาและสำรวจความพึงพอใจบริการรถแท็กซี่ แต่ขอยืนยันจะแล้วเสร็จตามเวลาที่กำหนด คือภายในเดือนตุลาคมนี้อย่างแน่นอน

หลังจากนั้นทางกรมจะส่งข้อมูลไปยังกระทรวงคมนาคม เพื่อให้รัฐมนตรีพิจารณาในการตัดสินใจปรับค่าโดยสารรถแท็กซี่ต่อไป ขณะที่การปรับขึ้นค่าโดยสารรถเมล์ร่วมบริการที่ภาคเอกชนได้ยื่นหนังสือมาก่อนหน้านี้ มั่นใจว่าค่าโดยสารทั้งสองประเภทจะได้ข้อสรุปภายในปีนี้อย่างแน่นอน

