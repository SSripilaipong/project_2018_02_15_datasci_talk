สำนักงานสลากกินแบ่งรัฐบาล เผย การจองซื้อสลากล่วงหน้าครั้งที่ 2 ผ่านธนาคารกรุงไทยหมดลงภายใน 41 นาที ยืนยันกระบวนการโปร่งใส
พลตรีฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล  เปิดเผยว่า การจอง-ซื้อสลากกินแบ่งรัฐบาลล่วงหน้า งวดวันที่ 1 พฤศจิกายน จำนวน 19,480 เล่ม และ 16 พฤศจิกายน จำนวน 130,000 เล่ม ของผู้ค้าสลากรายย่อย เป็นไปด้วยความเรียบร้อย มีผู้ค้าสลากสามารถซื้อ-จองได้ 15,900 ราย เฉลี่ยรายละ 10 เล่ม ใช้เวลาประมาณ 41 นาที สำหรับการซื้อ-จองทั้งหมด

ขณะที่เชื่อว่าปริมาณการค้าสลากจะเข้าสู่สมดุลตั้งแต่งวดนี้เป็นต้นไป โดยฝากเตือนผู้ค้ารายย่อยให้ระมัดระวังในการลงทุน เนื่องจากมีปริมาณเพิ่มขึ้นในตลาดมากถึงร้อยละ 35 แล้วในขณะนี้
ด้านธนาคารกรุงไทย ยืนยันระบบไม่มีปัญหา พบการซื้อ-จองผ่านระบบ KTB  Netbank เพิ่มขึ้นถึง 3 เท่า เมื่อเทียบกับงวดที่ผ่านมา
สำหรับความคืบหน้าเรื่องสินเชื่อสำหรับผู้ค้าสลากรายย่อย คาดว่าจะมีความชัดเจนภายใน 1 เดือน เบื้องต้นวงเงินที่ให้กู้จะครอบคลุมการทำธุรกรรมสลากกินแบ่งรัฐบาล 2 งวด โดยไม่มีการใช้หลักทรัพย์ค้ำประกัน



ขอบคุณข้อมูล/ภาพ  voice
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
