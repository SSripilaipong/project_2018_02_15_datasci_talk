นักวิเคราะห์ มอง ดัชนีหุ้นไทยทรงตัวในกรอบแคบก่อนวันหยุดยาว แนะ รอซื้อเมื่ออ่อนตัว และเก็งกำไรช่วงสั้น
นายถนอมศักดิ์ สหรัตน์ชัย ผู้ช่วยกรรมการผู้จัดการและหัวหน้าฝ่ายวิจัย บล.เคที ซีมิโก้  กล่าวว่า ตลาดหุ้นไทยเช้านี้จะแกว่งตัวออกด้านข้าง โดยในช่วงเช้าดัชนีฯจะปรับตัวลงก่อนและมีการรีบาวน์ในระหว่างทางได้ เนื่องจากตลาดฯเป็นลักษณะ Wait & See โดยต่างจับตาการประชุมธนาคารกลางยุโรป (ECB) ว่าจะมีสัญญาณการผ่อนคลายนโยบายการเงินหรือไม่ ถ้ามีจะสามารถช่วยกระตุ้นตลาดฯได้

นอกจากนี้ ต่างก็ยังรอการประชุมธนาคารกลางสหรัฐฯ(เฟด)ในสัปดาห์หน้า ดังนั้นวันนี้หุ้นขนาดเล็กจะเด่นกว่าหุ้นขนาดใหญ่ โดยอาจมีการเล่นเก็งกำไรหุ้นที่คาดว่าจะมีผลกำไรออกมาดี
ด้านตลาดหุ้นอื่นในภูมิภาคเอเชียเช้านี้เคลื่อนไหวทั้งในแดนบวก-ลบ พร้อมให้แนวรับ 1,409 จุด ส่วนแนวต้าน 1,426 จุด
ขณะที่ นักวิเคราะห์มองดัชนีหุ้นไทยทรงตัวในกรอบแคบก่อนวันหยุดยาวด้วยมูลค่าการซื้อขายที่เบาบาง แนวโน้มอ่อนตัวตามทิศทางตลาดต่างประเทศ ซึ่งการลงทุนแนะนำรอซื้อเมื่ออ่อนตัว และเก็งกำไรเพียงช่วงสั้นๆ เท่านั้น โดยหุ้นขนาดเล็กมีแนวโน้มเด่นกว่าหุ้นขนาดใหญ่ ซึ่งอาจมีการเล่นเก็งกำไรในตัวที่คาดว่าจะมีผลกำไรออกมาดี
หุ้นเด่นเลือก SAT – ERW – AOT – CENTEL – MINT – CK – UNIQ – SEAFCO – SCC-ADVANC – INTUCH – EA – GUNKUL – EGCO – BBL – SAPPE -MAJOR – TVT – BDMS – THANI – CHOW – EPCO และ SMT




ขอบคุณข้อมูลจาก  ข่าวหุ้น
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
