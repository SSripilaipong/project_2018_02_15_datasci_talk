โบรกฯ คาด หุ้นไทยมีโอกาสย่อลงชั่วคราว ระหว่างรอความชัดเจนจากการประชุมเฟด เน้นทยอยเก็บ 13 หุ้น พื้นฐานดี-ปันผลสูง
วันที่ 27 ต.ค. 2558  บล.เคทีบี (ประเทศไทย)  ระบุในบทวิเคราะห์ ว่า ทิศทางตลาดหุ้นไทย มีแรงขายหุ้นกลุ่มธนาคาร และมีการสลับซื้อ สลับขายหุ้นขนาดใหญ่เมื่อวันที่ 26 ต.ค.2558 ที่ผ่านมา เป็นสัญญาณบอกว่านักลงทุน ยังไม่มีความมั่นใจในทิศทางตลาดหุ้นเท่าที่ควร
โดยทิศทางตลาดหุ้นวันนี้ ตลาดหุ้นเอเชียได้มีการชะลอตัวลง ก่อนการประชุมธนาคารกลางสหรัฐฯ ที่จะมีขึ้นในวันที่ 27-28 ต.ค. นี้ และธนาคารกลางญี่ปุ่นในวันที่ 30 ต.ค.นี้ ซึ่งตลาดหุ้นไทย นักลงทุนให้ความสนใจกับหุ้นรายตัว ในเรื่องของการรายงานผลประกอบการไตรมาส 3 มากกว่าปัจจัยอื่น ขณะที่ยังคงไม่มีปัจจัยใหม่ๆ เกิดขึ้น จึงต้องรอติดตามผลการประชุม ครม.วันนี้ โดยคาดว่าทิศทางดัชนีฯ จะมีความผันผวนในกรอบที่แคบลงจากวันก่อน
ขณะที่ นักวิเคราะห์มองดัชนีหุ้นไทยมีโอกาสย่อลงชั่วคราว หลังไม่สามารถผ่านแนวต้าน 1,430 จุดได้ คาดมูลค่าการซื้อขายจะเบาบางลง โดยนักลงทุนส่วนใหญ่รอผลการประชุมเฟดและการประชุมธนาคารกลางญี่ปุ่น
การลงทุนแนะนำสะสมหุ้นเมื่อดัชนีย่อลงแรง เน้นพื้นฐานดี ปันผลสูง และได้ประโยชน์จากโครงการรัฐ หุ้นเด่นเลือก  PTTGC, TOP, BRR, SVI, CHO, MCS, ASEFA, KCE, CK, AOT, ITD, BCP  และ  PIMO




ขอบคุณข้อมูลจากข่าวหุ้น
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

