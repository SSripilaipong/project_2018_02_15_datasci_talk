ครม. อนุมัติงบ 1.2 หมื่นล้าน ชดเชยต้นทุนการผลิตเกษตรกรชาวสวนยาง โดยให้เจ้าของสวน 900 และ คนกรีดยาง 600
พล.อ.ประยุทธ์ จันทร์โอชา นายกรัฐมนตรี และ หัวหน้า คสช.  เปิดเผยว่า ที่ประชุมคณะรัฐมนตรี มีมติเห็นชอบตามที่กระทรวงเกษตรและสหกรณ์ ขออนุมัติงบช่วยเหลือเกษตรกรชาวสวนยาง 1.2 หมื่นล้านบาท โดยชดเชยต้นทุนการผลิต ซึ่งแบ่งให้เจ้าของสวนยาง 900 บาท คนกรีดยาง 600 บาท คิดเป็นสัดส่วน 60:40 โดยจะชดเชยให้เกษตรกรที่มีเอกสารสิทธิ ส่วนผู้ที่ไม่มีเอกสารสิทธิ คณะกรรมการนโยบายการยางธรรมชาติ จะไปดูแลช่วยเหลือต่อไป
เช่นเดียวกับเกษตรกรปลูกข้าวโพด ที่มีการบุกรุกที่ดินโดยกลุ่มนายทุน และมีปัญหาผลผลิตล้นตลาด จะให้ลดพื้นที่การปลูกรวมถึงชาวนาที่ขอความร่วมมือ ให้ปลูกพืชทดแทนชนิดอื่น เช่น ถั่วเหลือง แต่หากฝ่าฝืนรัฐบาลไม่สามารถช่วยเหลือได้ เพราะปริมาณน้ำในเขื่อนหลักปีนี้เหลือเพียง 4.4 พันล้านลูกบาศก์เมตร ปล่อยน้ำทั้งระบบได้ไม่เกินวันละ 20 – 30 ล้านลูกบาศก์เมตร ดังนั้นจึงต้องขอร้องเกษตรกร ให้เชื่อฟังคำแนะนำจากเจ้าหน้าที่รัฐ



รมว.เกษตรฯ เตรียมนำข้อสรุปมาตรการให้เงินชดเชยช่วยเหลือเกษตรกรชาวสวนยาง เสนอต่อ ครม. วันนี้ (27 ต.ค.)
พล.อ.ฉัตรชัย สาริกัลยะ รัฐมนตรีว่าการกระทรวงเกษตรและสหกรณ์  เปิดเผยว่า ในวันนี้จะเตรียมนำข้อสรุปเรื่องมาตรการช่วยเหลือ และชดเชยรายได้ให้กับเกษตรกรที่ประสบภาวะราคายางตกต่ำมาอย่างต่อเนื่อง นำเสนอต่อที่ประชุมคณะรัฐมนตรี

โดยเบื้องต้นจะใช้วิธีการให้เงินชดเชยไร่ละ 1,250 บาท จำนวนไม่เกิน 15ไร่ ซึ่งจะแบ่งสัดส่วนให้เจ้าของสวน 40 เปอร์เซนต์ และคนกรีดยางอีก 60 เปอร์เซนต์ ทั้งนี้จะมีการจ่ายเงินชดเชยให้กับเกษตรกรชาวสวนยางที่ทำการขึ้นทะเบียนแล้วเท่านั้น


ซึ่งขณะนี้ มีผู้ที่ขึ้นทะเบียนแล้วทั้งสิ้นจำนวน 1ล้าน 2แสน ราย  ทั้งนี้รัฐบาลต้องใช้วงเงินกว่า 10,000 ล้านบาท สำหรับการชดเชยรายได้ในครั้งนี้



ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
