คณะรัฐมนตรี อนุมัติมาตรการเพิ่มขีดความสามารถในการแข่งขันของ SMEs เพื่อให้ดำเนินธุรกิจได้ในภาวะที่เศรษฐกิจชะลอตัว
นางอรรชกา สีบุญเรือง รมว.อุตสาหรรม  เปิดเผยว่า ที่ประชุมคณะรัฐมนตรี มีมติอนุมัติมาตรการเพิ่มขีดความสามารถในการแข่งขันของ SMEs ตามที่กระทรวงอุตสาหกรรมเสนอ เพื่อช่วยสร้างความเข้มแข็งอย่างต่อเนื่องใหัแก่ผู้ประกอบการ
ซึ่งจะใช้วงเงินงบประมาณในมาตรการดังกล่าว ช่วงปี 2559 วงเงินรวม 5,097 ล้านบาท คิดเป็นการช่วยเหลือผู้ประกอบการได้ 97,503 ราย หรือเกือบแสนราย
สำหรับมาตรการในแพ็คเกจนี้ประกอบด้วย 1.การเสริมสร้างความเข้มแข็งของ SMEs 2.การสร้างผู้ประกอบการใหม่เชิงสร้างสรรค์และนวัตกรรม โดยมีเป้าหมายรวม 53,040 ราย ในวงเงิน 2,630 ล้านบาท 3.การช่วยเหลือ SMEs ที่ประสบปัญหาทางธุรกิจในการปรับแผนธุรกิจเป็นการเร่งด่วน เป้าหมาย 17,000 ราย ใช้งบของ สสว.ในวงเงิน 630 ล้านบาท
และอีกส่วนเป็นการดำเนินงานที่จะขอรับการจัดสรรงบประมาณเพิ่มเติมในปีงบ 2559 ในแผนงานเพิ่มเติมขีดความสามารถในการแข่งขันของ SMEs เป้าหมาย 27,463 ราย วงเงิน 1,837 ล้านบาท
อย่างไรก็ตามมาตรการดังกล่าว ถือเป็นการช่วยเหลือ SMEs ให้มีศักยภาพมากยิ่งขึ้น ทั้งนี้จะมีการส่งต่อเพื่อขอรับการสนับสนุนสินเชื่อ ให้กับสถาบันการเงินได้ทันภายในเดือน ธ.ค.58 เพื่อให้ SMEs สามารถดำเนินธุรกิจได้ในภาวะที่เศรษฐกิจชะลอตัว และมีขีดความสามารถในการแข่งขันสูงขึ้น โดยใช้งบประมาณราว 5 พันล้านบาท สามาถช่วยเหลือ SMEs ได้ราว 1 แสนคน



ขอบคุณข้อมูลจาก  TNN
ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News
