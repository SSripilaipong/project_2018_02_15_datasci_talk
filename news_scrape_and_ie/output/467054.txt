‘ทอท.’ ประกาศจ่ายโบนัสพนักงาน  7.5 เดือน หลัง บริษัทมีกำไรเพิ่มขึ้นเป็นประวัติการณ์นับตั้งแต่เปิดดำเนินการ
ประธานกรรมการบริษัทท่าอากาศยานไทย จำกัด (มหาชน) หรือ ทอท.  ระบุว่า ที่ประชุม มีมติให้จ่ายโบนัสกับพนักงานของ ทอท.ประจำปี 2558 ทั้งสิ้น 7.5 เดือน ซึ่งสูงกว่าปีที่แล้วที่ได้ 6.5 เดือน หลังจากที่ปีนี้ บริษัทมีผลประกอบการดีเป็นอย่างมาก รวมถึงมีรายได้และกำไรสูงเป็นประวัติการณ์นับตั้งแต่เปิดดำเนินการมา

โดยเฉพาะการเจริญเติบโตของผู้โดยสารที่มีจำนวนถึง 106 ล้านคน และมียอดใช้บริการเกินความจุหลายสนามบิน ทำให้พนักงานต้องปฏิบัติหน้าที่อย่างหนักในเวลาที่ผ่านมา เพื่อให้บริการผู้โดยสารอย่างทั่วถึง
นอกจากนี้การที่มียอดใช้บริการจำนวนมาก และ บริษัทมีกำไรดี ทอท. จึงมีการจ่ายโบนัสให้กับพนักงานเพิ่มขึ้น เพื่อเป็นขวัญและกำลังใจในการปฏิบัติงาน
อย่างไรก็ตาม กำไรส่วนหนึ่ง ทอท. จะขอกันไว้เพื่อเป็นเงินทุนสำรองสำหรับใช้ลงทุนในอนาคต เนื่องจากปี 59-63 ทอท. จะทำการลงทุนขยายท่าอากาศยานอีกหลายแห่ง



ขอบคุณข้อมูลจาก dailynews
ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News
