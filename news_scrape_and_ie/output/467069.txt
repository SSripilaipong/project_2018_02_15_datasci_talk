ในปัจจุบัน การสร้างความแปลกใหม่ หรือ สร้างจุดเด่นต่างๆให้กับธุรกิจนั้น ถือเป็นอีก 1 จุดขาย ที่จะช่วยดึงดูดให้มีผู้สนใจมากยิ่งขึ้น
โดยเฉพาะตลาดเบอเกอรี่  ที่มีการแข่งขันค่อนข้างสูง ซึ่งหากใครคิดที่จะลงทุนแล้ว จะต้องหาไอเดียที่แปลกใหม่ รวมถึงคุณภาพ และ รสชาติที่ดี เพื่อให้ผู้บริโภคมีความสนใจมากขึ้นและจะสามารถยืนอยู่ในตลาดเบเกอรี่ได้

อย่างเช่นกับ  คุณราสินี กลแกม เจ้าของร้านราสินีเบอเกอรี่  ที่มีอาชีพรับทำเค้กสำหรับงานวันเกิด หรือ งานเทศกาลต่างๆ ตามที่มีลูกค้าสั่ง โดย คุณราสินี เปิดเผยว่า ตนเองได้ทำเค้กมาเป็นเวลานาน 7 ปี แต่เพื่อต้องการพัฒนาอาชีพให้ตอบสนองกับความต้องการของกลุ่มลูกค้าที่ชอบความแปลกใหม่และทันสมัย จึงได้เริ่มหันมาทำเค้ก 3 มิติ จำหน่าย เมื่อปี 2555

ทั้งนี้ การทำเค้ก 3 มิติ ต้องใช้ระยะเวลานานกว่าการทำเค้กการ์ตูนทั่วไป ถึง 3 เท่า เนื่องจากต้องหาข้อมูลตามแบบที่ลูกค้าสั่งทำ รวมทั้ง มีวิธีขั้นตอนการทำที่ละเอียด ทั้งการปั่นน้ำตาลให้เป็นตัวการ์ตูน รวมถึง หากลูกค้าสั่ง ทำเค้ก 3 มิติ ที่เป็นโมเดลต่าง ๆ จะต้องใช้เวลานานพอสมควรในการตัดแป้งเค้กให้เป็นรูปทรงตามที่ลูกค้าต้องการอีกด้วย

สำหรับกลยุทธ์ในการสู้กับคู่แข่ง ทางร้านเน้นใส่ใจรายละเอียดในขั้นตอนการทำ และ การจัดส่ง โดยช่องทางการขายเค้ก 3 มิตินั้น ราสินีเบอเกอรี่จะให้ลูกค้าสั่งผ่านทางออนไลน์ถึง 4 ช่องทาง คือ Line, Facebook,อินสตราแกรม และ อีเมล์ ขณะที่กลุ่มลูกค้าร้อยละ 60 จะเป็น พ่อแม่ ผู้ปกครอง ที่ซื้อเค้ก 3 มิติ ให้แก่บุตรหลานในวันเกิด และอีกร้อยละ 40 คือ กลุ่มคู่รัก ที่นิยมซื้อฉลองงานวันเกิด หรือ วันครบรอบ

อย่างไรก็ตาม เฉลี่ยแล้วภายใน 1 เดือน จะมีลูกค้าสั่งทำเค้ก 3 มิติไม่ต่ำกว่า 50 ชิ้น หากคิดเป็นรายได้เฉลี่ย จะมีรายได้ ไม่ต่ำกว่า 7 หมื่นต่อเดือน ซึ่งเพิ่มขึ้นจากการขายเฉพาะเค้กการ์ตูนทั่วไปถึง 3 เท่า จะเห็นได้ว่าหากเจ้าของธุรกิจ มีการงัดไอเดียที่แปลกใหม่เข้ามาเสริมในธุรกิจต่างๆ จะสามารถเป็นการสร้างรายได้เพิ่มขึ้นอย่างมหาศาล



ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News
