‘ผักแพว’ พืชเศรษฐกิจปลูกง่าย เป็นที่ต้องการของตลาด และ เป็นอาชีพเสริมที่น่าสนใจ
ใครที่ชอบทานอาหารรสจัดประเภทลาบ น้ำตก หรือ ก้อย คงต้องรู้จัก  ‘ผักแพว’  เป็นอย่างดี เนื่องจาก เป็นผักพื้นบ้านที่นิยมทานเป็นผักแกล้ม หรือ นำมาปรุงเป็นเครื่องสด ซึ่งจะมีกลิ่นหอมและมีรสร้อนแรง
นอกจากอาหารประเภทลาบน้ำตกแล้ว แหนมเนือง หรือ อาหารเวียดนาม ก็เป็นอาหารอีกประเภทหนึ่ง ที่ต้องมีผักแพวทานด้วยเสมอ การปลูกผักแพวขาย จึงเป็นอาชีพเสริมที่น่าสนใจ เนื่องจากเป็นผักเศรษฐกิจที่ตลาดมีความต้องการสูง

มาดูประโยชน์และสรรพคุณของผักแพวกัน ว่าจะมีคุณค่ากับร่างกายอย่างไร
ผักแพวมีสรรพคุณช่วยให้เลือดลมในร่างกายไหลเวียนสะดวก และ ช่วยเพิ่มการเผาผลาญไขมันในเลือด อีกทั้งยังช่วยบำรุง และ รักษาสายตาอีกด้วย โดยผักแพวเป็นผักที่ติดอันดับ 8 ของผักที่มีวิตามินซีสูง ยอดอ่อน และ ใบอ่อนของผักแพว ใช้รับประทานเป็นผักสด ซึ่งมีรสเผ็ดร้อนเฉพาะตัว และเป็นตัวช่วยทำให้เจริญอาหาร
นอกจากนี้ ผักแพวยังจัดอยู่ในอันดับ 10 ของผักพื้นบ้านไทย ที่มีเส้นใยอาหารมากที่สุด ซึ่งใช้เป็นผักเคียงทานคู่กับอาหารรสจัด หรือ ใช้เป็นเครื่องสดสำหรับปรุงอาหารได้หลากหลายประเภท เช่น ลาบ ลู่ น้ำตก การ
สำหรับการขยายพันธุ์มีดังนี้
ผักแพวเป็นผักที่ขยายพันธุ์ได้ง่าย เมื่อเรารับประทานใบและยอดอ่อนของผักแพวแล้ว กิ่งก้านที่เหลือเราสามารถนำไปปักชำเพื่อปลูกหรือขยายพันธุ์ ตามขั้นตอนดังต่อไปนี้
1. นำกิ่งก้านผักแพวที่เราต้องการปลูกไปแช่น้ำไว้ก่อน 3 – 4 วัน หรือหากมีต้นผักแพวอยู่ก่อนแล้วให้เลือกกิ่งก้านที่แก่พอดีแล้วนำมาแช่น้ำไว้
2. รอจนรากผักแพวที่แช่น้ำไว้เริ่มงอก แล้วนำลงปลูกในภาชนะได้เลย
3. โดยนำดินที่ใช้สำหรับปลูกต้นไม้ใส่ในเศษภาชนะเหลือใช้ เช่น ถุงพลาสติก หรือกระถางเล็กๆ ที่ไม่ได้ใช้แล้ว
4. หมั่นรดน้ำและตั้งไว้ในที่ร่มที่มีความชุ่มชื้นรอจนผักแพวตั้งตัวได้ จึงนำไปปลูกลงในแปลงดินที่เตรียมไว้ได้เลย
อย่างไรก็ตาม การนำกิ่งก้านผักแพวมาปักชำขยายพันธุ์นั้น จะช่วยทำให้ได้ต้นผักแพวที่แข็งแรงและยังโตเร็ว อีกทั้งยังปลอดสารพิษอีกด้วย


ขอบคุณข้อมูล/ภาพ จาก  เพจเกษตรก้าวหน้า
ติดตามข่าวสารอื่นๆที่น่าสนใจได้ที่นี่  news.mthai.com
MThai News
