มติ ครม. เห็นชอบควบรวม  ‘กยศ.-กรอ.’ เ ข้าเป็นกองทุนเพื่อการศึกษา ให้อยู่ภายใต้กฎหมายเดียวกัน
พล.ต.สรรเสริญ แก้วกำเนิด โฆษกประจำสำนักนายกรัฐมนตรี กล่าวว่า ที่ประชุม ครม.มีมติเห็นชอบผลการพิจารณาการขอจัดตั้งทุนหมุนเวียนของคณะกรรมการกลั่นกรองการจัดตั้งทุนหมุนเวียน โดยเห็นควรให้มีการจัดตั้งทุนหมุนเวียนใหม่ 2 ทุน ได้แก่ กองทุนเพื่อการศึกษา และกองทุนส่งเสริมและสนับสนุนการวิจัยสุขภาพ จากที่มีการเสนอให้จัดตั้งทุนหมุนเวียนใหม่ จำนวน 8 ทุน
สำหรับกองทุนเพื่อการศึกษา จะเป็นการควบรวมกองทุนเงินให้กู้ยืมเพื่อการศึกษา (กยศ.) และกองทุนกู้ยืมเพื่อการศึกษาที่ผูกพันกับรายได้ในอนาคต (กรอ.) ให้อยู่ภายใต้กฎหมายเดียวกัน
ส่วนกองทุนส่งเสริมและสนับสนุนการวิจัยสุขภาพขณะนี้ได้มีการร่างพระราชบัญญัติส่งเสริมและสนับสนุนการวิจัยสุชภาพ พ.ศ… ซึ่งบัญญัติขึ้นเพื่อให้มีหน่วยงานที่รับผิดชอบการวิจัยระบบสุขภาพที่ครอบคลุมทุกด้าน  ส่วนการจัดตั้งกองทุนส่งเสริมและสนับสนุนการวิจัยสุขภาพเป็นกลไกหลักในการบริหารจัดการด้านการเงิน ซึ่งจะทำให้ส่งเสริมวัตถุประสงค์ในการดำเนินงานวิจัยระบบสาธารณะสุขมากขึ้น
ข้อมูล  matichon
