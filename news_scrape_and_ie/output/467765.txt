ตลท. ขึ้น H หุ้น AJD จนกว่าจะได้รับคำชี้แจง เหตุมีข่าวกลุ่มอาลีบาบาจะเข้าเทคโอเวอร์
ตลาดหลักทรัพย์แห่งประเทศไทย  ประกาศหยุดพักการซื้อขายหลักทรัพย์  บริษัท คราวน์ เทค แอดวานซ์ จำกัด (มหาชน) หรือ AJD  เป็นการชั่วคราวตั้งแต่การซื้อขายรอบเช้าของวันที่ 3 พฤศจิกายน 2558 จนกว่าจะได้รับคำชี้แจงจากบริษัท
เนื่องจากปรากฏข่าวในหน้าหนังสือพิมพ์เช้านี้ว่า กลุ่มอาลีบาบาจะเข้าเทคโอเวอร์ AJD ทั้งนี้กรณีข้างต้นถือเป็นสารสนเทศสำคัญที่อาจส่งผลกระทบต่อการดำเนินงานบริษัท และการตัดสินใจในการลงทุนของผู้ลงทุนในหลักทรัพย์ AJD แต่ตลาดหลักทรัพย์ฯ ยังไม่ได้รับการชี้แจง


นักวิเคราะห์ เผย หุ้นไทยปรับขึ้นตามตลาดต่างประเทศ แต่ ระวังแรงขายทำกำไรหลังขึ้นมา 2 วันติดต่อกัน
นักวิเคราะห์มองดัชนีหุ้นไทย มีโอกาสปรับขึ้นตามตลาดโลก หลังตัวเลขเศรษฐกิจสหรัฐฯออกมาดีเกินคาด การยืนเหนือ 1,400 จุดได้อีกครั้ง ถือเป็นสัญญาณบวกระยะสั้น อย่างไรก็ตามให้ระวังแรงขายทำกำไรหลังขึ้นมา 2 วันติดต่อกัน
ขณะที่คาดว่ายังมีเม็ดเงินจากกองทุน LTF อีก 2-3 หมื่นล้านบาท เข้ามาหนุนช่วงปลายปี การลงทุนเก็งกำไรในหุ้นใหญ่ที่กลับมาเป็นกลุ่มนำตลาดอีกครั้ง โดยเฉพาะกลุ่มธนาคาร และพลังงาน รวมถึงหุ้นที่มี Story เด่น
ขณะที่ บริษัทหลักทรัพย์ ซีไอเอ็มบี (ประเทศไทย) จำกัด ระบุในบทวิเคราะห์วันนี้ (3 ต.ค.) ว่า SET วันนี้มีโอกาสปรับตัวขึ้นต่อ แต่สุดท้ายจะมีแรงขายทำกำไรหลังขึ้นมา 2 วันติดต่อกัน สำหรับประเด็นที่ต้องจับตาในวันนี้คือ การประชุม ครม. ในเรื่องการที่จะลดระยะเวลาการก่อสร้างรถไฟฟ้า ขณะที่ดัชนีตลาดต่างประเทศต่างปรับตัวขึ้น โดยให้แนวต้านที่ 1,419-1,422 แนวรับที่ 1,409-1,405 จุด


ขอบคุณข้อมูลจาก ข่าวหุ้น
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News


