ครม. อนุมัติกฎกระทรวงกำหนดอัตราค่าจ้างบรรทุกคนโดยสาร สำหรับรถจักรยานยนต์สาธารณะ โดย 2 ก.ม.แรก ให้คิดราคาไม่เกิน 25 บาท
พล.ต.สรรเสริญ แก้วกำเนิด โฆษกประจำสำนักนายกรัฐมนตรี  เปิดเผยภายหลังการประชุมคณะรัฐมนตรี(ครม.) เมื่อวันที่ 3 พ.ย. 2558 ว่า ที่ประชุมมีมติเห็นชอบร่างกฎกระทรวงกำหนดอัตราค่าจ้างบรรทุกคนโดยสาร สำหรับรถจักรยานยนต์สาธารณะ ตามที่กระทรวงคมนาคมเสนอ

โดยกฎกระทรวงใหม่ระบุว่า 2 กิโลเมตรแรก ให้คิดราคาไม่เกิน 25 บาท และกิโลเมตรต่อไป แต่ไม่เกิน 5 กิโลเมตร เก็บไม่เกินกิโลละ 5 บาท ส่วนกรณีที่เกิน 5 กิโลเมตร แต่ไม่เกิน 15 กิโลเมตร
ซึ่งกฎกระทรวงเดิมให้ตกลงกันเอง แต่กฎกระทรวงใหม่ระบุว่า ถ้าตกลงกันไม่ได้ ให้ยึดตั้งแต่กิโลเมตรแรกจนถึงกิโลเมตรสุดท้ายแต่ต้องไม่เกิน 15 กิโลเมตร คิดในอัตรากิโลเมตรละ 10 บาท อย่างไรก็ตาม การตกลงค่าโดยสารกันเอง หากต้องจ่าย 300-400 บาท จะถือเป็นการรีดไถ



ขอบคุณข้อมูลจาก  มติชน
ติดตามข่าวสารอื่นๆที่น่าสนใจได้ที่นี่  news.mthai.com
MThai News
