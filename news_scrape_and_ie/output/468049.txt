บล.กสิกร เผย แม้จะมีการซื้อ LTF เข้ามาหนุนตลาด แต่ต้องระวังความผันผวนจากการที่มีแนวโน้มว่า Fed จะขึ้นดอกเบี้ย แนะ เก็งกำไรระยะสั้นในหุ้นผลประกอบการเด่น
บริษัทหลักทรัพย์ กสิกรไทย จำกัด (มหาชน)  ระบุในบทวิเคราะห์วันนี้ (5พ.ย.) ว่า ทิศทาง SET Index แม้จะมีการซื้อ LTF เข้ามาหนุนตลาดอยู่ แต่ต้องระวังความผันผวนของตลาดต่างประเทศ หลังมีความเป็นไปได้ว่า Fed มีแนวโน้มที่จะขึ้นดอกเบี้ยใน ธ.ค. นี้
สำหรับกลยุทธ์การลงทุนวันนี้ ดูการทดสอบ 1,427 จุด หากผ่านได้อาจไปต่อถึง 1,432 จุด โดยมองหุ้นที่นักลงทุนให้ความสนใจคือ  TCAP  และ แนะนำให้เน้นเก็งกำไรระยะสั้นในหุ้นผลประกอบการเด่นคือ  SAWAD, MTLS
นอกจากนี้ หุ้น Value Plays ที่มี PE และ PBV ต่ำ คือ PTT,BBL,TCAP หุ้นที่มีปัจจัยบวกหนุน คือ CK (การลงทุนของรัฐบาล), AOT CENTEL (ฤดูกาลท่องเที่ยว), CPALL PLANB (เก็งผลประกอบการ) และ SAWAD MTLS (ผลประกอบการเด่น)


ขอบคุณข้อมูลเพิ่มเติมจาก  @ K_Securities
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
