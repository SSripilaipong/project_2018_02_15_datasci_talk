กบง. มีมติตรึงราคาขายปลีกก๊าซ LPG เดือน พ.ย. ไว้ที่ 22.29 บาทต่อกิโลกรัม หวังช่วยลดภาระค่าครองชีพให้กับประชาชน
พล.อ.อนันตพร กาญจนรัตน์ รัฐมนตรีว่าการกระทรวงพลังงาน เปิดเผยว่า ที่ประชุมคณะกรรมการบริหารนโยบายพลังงาน หรือ กบง. มีมติเห็นชอบใช้กองทุนน้ำมันเชื้อเพลิงตรึงราคาขายปลีกก๊าซแอลพีจีประจำเดือนพฤศจิกายน อยู่ที่ 22.29 บาทต่อกิโลกรัม

โดยได้ปรับเพิ่มอัตราเงินชดเชยจากกองทุนน้ำมันฯ จากเดิม0.0827 บาทต่อกิโลกรัม เป็น 0.613 บาทต่อกิโลกรัม เพื่อลดภาระค่าครองชีพของประชาชน ซึ่งจะมีผลบังคับใช้ตั้งแต่วันนี้เป็นต้นไป

นอกจากนี้ที่ประชุมได้พิจารณาขยายระยะเวลาของมาตรการส่วนลดราคาก๊าซเอ็นจีวีสำหรับรถโดยสารสาธารณะออกไปอีก 1 ปี โดยจะสิ้นสุดในปี 2559 ส่วนโครงการบัตรเครดิตพลังงานเอ็นจีวี มีมติให้โครงการสิ้นสุดตามเดิมคือ วันที่ 31 ธ.ค. 2558


ติดตามข่าวสารอื่น ๆ ที่น่าสนใจได้ที่นี่ news.mthai.com
MThai News

