นักวิเคราะห์มอง SET วันนี้ จะมีแรงเทขายทำกำไรจากหุ้นกลุ่มพลังงาน แนะ ให้ชะลอการลงทุน หรือ เน้นเก็งกำไรระยะสั้น
นักวิเคราะห์มองดัชนีหุ้นไทยยังได้รับปัจจัยลบรอบด้าน ขณะที่คาดว่าจะมีแรงเทขายหุ้นพลังงานออกมาอีก หลังราคาน้ำมันดิบปรับตัวลงต่อเนื่อง ประเมินว่าวันนี้ (6พ.ย.) นักลงทุนส่วนใหญ่จะรอดูสถานการณ์ตลาด เนื่องจากแรงขายหุ้นที่เกิดขึ้นวานนี้มาจากปัจจัยที่ไม่ชัดเจนนัก อีกทั้งจะเป็นวันสุดท้ายของสัปดาห์ โดยวางแนวรับที่ 1,400-1,410 จุด
หุ้นเด่นเลือก SCC, AOT, BLA, ADVANC, TISCO, PTT, ASEFA, BLA, WICE, WHA, CENTEL, TCAP, ASK, IFEC, SMT, BDMS, DELTA , ASEFA และ AAV
ขณะที่  บริษัทหลักทรัพย์ เคทีบี (ประเทศไทย) จำกัด  ประเมินกลยุทธ์การลงทุนวันนี้ว่า นักลงทุนส่วนใหญ่จะรอดูสถานการณ์ตลาด เนื่องจากมีแรงขายหุ้นที่เกิดขึ้นเมื่อวันที่ 5 พ.ย.ที่ผ่านมา อีกทั้งยังเป็นวันสุดท้ายของสัปดาห์ และที่สำคัญตัวเลขการจ้างงานสหรัฐฯ ในคืนนี้จะมีผลต่อตลาดหุ้นในวันจันทร์ ในภาพจึงแนะนำให้ชะลอการลงทุน หรือเข้าลงทุนสั้นๆ จับจังหวะเล่นตามการ rebound ของหุ้นที่ลงไปมากในวันก่อน


ขอบคุณข้อมูลจาก ข่าวหุ้น
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
