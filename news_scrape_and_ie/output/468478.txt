กระทรวงพาณิชย์ เตรียมเปิดประมูลข้าวเน่าในสต๊อกรัฐบาล เพื่อถ่ายเทไปยังอุตสาหกรรม
นางดวงพร รอดพยาธิ์ อธิบดีกรมการค้าต่างประเทศ  เปิดเผยว่า กระทรวงพาณิชย์ เตรียมเปิดประมูลข้าวสารในสต๊อกรัฐบาล ทั้งข้าวเสีย และข้าวเสื่อม ที่ปะปนกับข้าวดีและไม่สามารถแยกกองออกได้ ในเดือน พ.ย.นี้ โดยจะเริ่มนำร่องที่ประมาณ 1,000 ตัน เพื่อเข้าสู่อุตสาหกรรม ซึ่งขณะนี้อยู่ระหว่างการหาแนวทางควบคุมดูแลไม่ให้ข้าวที่ประมูลออกไปแล้ว เข้ามาเวียนขายเพื่อการบริโภค เพราะอาจทำให้ราคาข้าวในตลาดตกต่ำได้
ซึ่งในเดือนพ.ย.นี้ จะเปิดประมูลได้ 1 ครั้ง โดยเป็นการทดลองตลาด รวมถึงทดลองระบบการติดตามดูแลข้าว เนื่องจากในข้าวเสื่อมนั้นยังมีข้าวดีปะปนอยู่บางส่วน แต่ไม่สามารถแยกออกมาขายได้ จึงต้องทำการขายยกคลัง


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
