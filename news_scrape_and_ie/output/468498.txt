ธุรกิจขายส่ง ‘รองเท้ามือสอง’ ทางเลือกใหม่สำหรับสร้างอาชีพ ต้นทุนต่ำ ทำเงินได้ถึงหลักล้านต่อเดือน
รองเท้าถือเป็นองค์ประกอบสำคัญ ที่ทุกคนต้องสวมใส่เพื่อใช้ชีวิตประจำวัน และด้วยเหตุนี้ ธุรกิจขายรองเท้าจึงเป็นธุรกิจที่ได้รับความนิยม และสามารถทำกำไรให้กับพ่อค้า-แม่ค้าได้พอสมควร ซึ่งไม่เพียงแต่การขายรองเท้าที่มียี่ห้อ หรือ รองเท้าใหม่เท่านั้นที่ได้รับความนิยม รองเท้ามือสอง ยังถือเป็นที่ต้องการของหมู่วัยรุ่นจำนวนไม่น้อยอีกด้วย

คุณเพชรลัดดา อาจยุทธิ์ เจ้าของธุรกิจขายรองเท้ามือสอง ร้าน ‘เบจมาศ’  ที่ตั้งอยู่ในย่าน จ.นนทบุรี เปิดเผยว่า ร้านขายรองเท้ามือสองของตนเองนั้น ได้เปิดมากว่า 6 ปีแล้ว ซึ่งเกิดจากความชื่นชอบส่วนตัว อีกทั้งเห็นว่าธุรกิจรองเท้ามือสองมีต้นทุนที่ต่ำ แต่สามารถสร้างกำไรได้เป็นอย่างมาก ประกอบกับในช่วงที่ภาวะเศรษฐกิจตกต่ำ ทำให้ลูกค้าส่วนใหญ่หันมานิยมสินค้ามือสองกันมากขึ้น
สำหรับรองเท้ามือสองส่วนใหญ่ของร้านเบจมาศ จะรับมาจากอารัญประเทศ หรือที่รู้จักกันในนามว่าโรงเกลือ ซึ่งถือว่าเป็นแหล่งรวมรองเท้ามือสอง โดยคุณเพชรลัดดามีร้านจำหน่ายรองเท้าอยู่ที่โรงเกลือ และจะใช้เป็นจุดคัดกรองรองเท้าที่มีคุณภาพดีก่อนส่งมายังหน้าร้านเบจมาศ เพื่อจำหน่ายให้กับลูกค้าต่อไป

ในแต่ละวันจะมีลูกค้าหมุนเวียนมาเลือกซื้อรองเท้าเพื่อนำไปจำหน่ายต่อ เฉลี่ย 3 ถึง 4 พันคู่ โดยทางร้านจะกำหนดราคาสำหรับขายส่ง หากเป็นรองเท้าคัชชูผู้หญิงจะมีราคาอยู่ที 35 บาทต่อคู่ รองเท้าแฟชั่น และ รองเท้าบูทสำหรับผู้หญิงจะมีราคา 60 บาทต่อคู่ ขณะที่รองสำหรับผู้ชายราคา 80 บาท ต่อคู่ ซึ่งลูกค้านั้นจะต้องซื้อรองเท้าจำนวน 50 คู่ขึ้นไปถึงจะซื้อได้ในราคาขายส่ง และหากกรณีจัดส่งต่างจังหวัดจะต้องซื้อ 70 คู่ขึ้นไป
นอกจากนี้ร้านขายรองเท้ามือสองเบญจมาศ ยังได้ส่งออกรองเท้ามือสองไปขายยัง ประเทศเพื่อนบ้าน คือ ประเทศกัมพูชา, เวียดนาม, และ ลาว โดยจะส่งทุกๆ 2 เดือน เดือนละ 5–6 พันคู่
ปัจจุบันทางร้านมีลูกค้าที่มารับซื้อรองเท้าจำนวนกว่า 2,000 ราย แล้ว และกลยุทธ์ที่ทำให้ร้านเบญจมาศสามารถขายได้จำนวนมากนั่นคือการจำหน่ายสินค้าในราคาถูกกว่าร้านอื่น ประกอบกับทางร้านจะใส่ใจในคุณภาพ รวมถึง มีวิธีดูการแลรูปทรงของรองเท้าเป็นพิเศษ

อย่างไรก็ตามธุรกิจขายรองเท้ามือสองแบบส่งนั้น ทำให้คุณเพชรลัดดา มีรายได้ต่อเดือนถึง 3 ล้านบาท ซึ่งถ้าหากใครที่กำลังมองหาอาชีพ ที่สามารถสร้างรายได้ให้กับตนเองอยู่นั้น เชื่อว่าการจำหน่ายรองเท้ามือสองน่าจะเป็นอีกหนึ่งทางเลือกหนึ่งที่สามารถสร้างรายได้ให้กับคุณได้ไม่น้อยเลยที่เดียว


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
