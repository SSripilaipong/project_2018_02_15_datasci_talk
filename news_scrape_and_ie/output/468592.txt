กองสลากฯ เตรียมออกหมายเรียก ‘ยี่ปั๊ว’ แผงค้าถนนราชดำเนิน เนื่องจากทุ่มเงิน 200 ล้าน กว้านซื้อสลากนำมาขายต่อ
พล.ท.อภิรัชต์ คงสมพงษ์ ประธานกรรมการสลากกินแบ่งรัฐบาล  กล่าวว่า เมื่อได้ลงพื้นที่ตรวจสอบการขายสลาก พบกลุ่มยี่ปั๊วแผงค้าถนนราชดำเนินมีการโอนเงิน 200 ล้านบาท เพื่อกว้านซื้อสลากจากผู้ค้ารายย่อย และนำมาขายต่อให้กับผู้ค้ารายย่อยที่พลาดการจองสลาก ซึ่งนับเป็นพฤติกรรมที่ทำให้ราคาขายปลีกเกินราคา 80 บาท ตามที่สำนักงานสลากฯ ได้กำหนด

ซึ่งกระบวนการเหล่านี้ถือว่าขัดขวางแนวทางแก้ปัญหาสลากเกินราคาด้วยวิธีการจองซื้อ สำนักงานสลากฯ จึงปรับลดจำนวนการจองสลากเหลือ 10 เล่ม จากปัจจุบัน 15 เล่มต่อราย เพื่อให้กระจายไปยังรายย่อยมากขึ้น โดยจากนี้เตรียมประสานให้ตำรวจออกหมายเรียกกลุ่มยี่ปั๊วดังกล่าวเข้ามาชี้แจงข้อเท็จจริงต่อไป


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
