รมว.คมนาคม สั่ง  “การบินไทย”  เร่งฟื้นองค์กร คาดโทษผู้บริหาร ทำไม่ได้ “พิจารณาตัวเอง” แสดงความรับผิดชอบ
วันที่ 11 พ.ย.58 นายอาคม เติมพิทยาไพสิฐ รัฐมนตรีว่าการกระทรวงคมนาคม เผยว่า ได้สั่งการให้บริษัท การบินไทย จำกัด (มหาชน) ไปดำเนินการปรับปรุงแผนฟื้นฟูทั้งระยะสั้น ระยะกลาง และระยะยาว ให้สามารถดำเนินการได้ตามแผน หากสิ้นเดือนมีนาคม 2559 ยังไม่สามารถดำเนินการได้ตามแผนฟื้นฟูที่กำหนดให้องค์กรสามารถอยู่ได้ ทางฝ่ายบริหารระดับสูงจะต้องพิจารณาตัวเองเพื่อแสดงความรับผิดชอบ

โดยแผนการฟื้นฟูในเชิงนโยบาย การบินไทยต้องให้ความสำคัญกับการปรับปรุงการตลาดและการทำราคาเพื่อให้สามารถแข่งขันได้ โดยเฉพาะระบบการขายตั๋วการบินไทย ต้องดำเนินการให้อัตราบรรทุกผู้โดยสาร (เคบินแฟกเตอร์) เพิ่มได้ถึง 80-90% ซึ่งจะต้องนำตั๋วมาบริหารจัดการเองมากขึ้น
นอกนากนี้ จากการพูดกับพนักงาานการบินไทยทุกระดับ ทุกคนต่างเข้าใจปัญหาองค์กรและพร้อมให้ความร่วมมือฟื้นฟูให้การบินไทยกลับมาผงาดอีกครั้ง แต่ค้องยอมรับว่าตลาดสายการบินมีการปรับตัวทำการตลาดดึงดูดลูกค้ากันอย่างเข้มข้น ดังนั้นเรื่องของพนักงานจึงไม่ได้หมายว่าไม่มีประสิทธิภาพ เพียงแต่ซึ่งเรื่องนี้การบินไทยต้องทำการบ้านเรื่องการตลาดเพื่อสู่การสร้างรายได้


ข้อมูล  .matichon
คลิ๊กข่าว “การบินไทย” ทั้งหมดได้ที่นี่ >>>
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
