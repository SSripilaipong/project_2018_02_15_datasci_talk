‘JAS’ พร้อมส่ง ‘JASMBB’ เข้าประมูลคลื่นความถี่ย่าน 900 MHz ขณะที่กลยุทธ์การลงทุน SET Index เน้นหุ้นที่มีปัจจัยบวกจากการลงทุนของภาครัฐ
บริษัท จัสมิน อินเตอร์เนชั่นแนล จำกัด (มหาชน) หรือ JAS  เปิดเผยว่า ตามที่บริษัท แจส โมบาย บรอดแบนด์ จำกัด (JASMBB) ซึ่งเป็นบริษัทย่อยของ JAS ได้เข้าร่วมประมูลใบอนุญาตให้ใช้คลื่นความถี่สำหรับกิจการโทรคมนาคม ย่าน 1800 MHz และ JASMBB ไม่ชนะการประมูลดังกล่าว


อย่างไรก็ตาม JASMBB จะยังคงเข้าร่วมประมูลใบอนุญาตให้ใช้คลื่นความถี่สำหรับกิจการโทรคมนาคม ย่าน 900 MHz ในวันที่ 15 ธันวาคม 2558 ตามที่สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ ได้แจ้งวันประมูลดังกล่าว
ขณะที่  บริษัทหลักทรัพย์กสิกรไทย จำกัด (มหาชน)   คาด SET Index จะแกว่งซึมลงในกรอบ 1,382 – 1,395 จุด โดยให้จับตารายงานการประชุม FOMC อาจส่งผลให้ตลาดหุ้นสหรัฐแกว่งผันผวนหนัก โดยกลยุทธ์แนะนำหุ้นที่มีปัจจัยบวกจากการลงทุนของภาครัฐ คือ  CK หุ้นที่มีปัจจัยบวกจากการท่องเที่ยว คือ AOT, CENTEL


ขอบคุณข้อมูลจาก  ข่าวหุ้น
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
