ผู้บริหารนกแอร์ ยืนยัน เหตุระบบเช็กอินขัดข้องเมื่อช่วงเช้าที่ผ่านมา ไม่กระทบการใช้บริการของผู้โดยสาร โดยขณะนี้สามารถทำงานได้ตามปกติแล้ว
นายพาที สารสิน ประธานเจ้าหน้าที่บริหารสายการบินนกแอร์  กล่าวถึงกรณีระบบเช็กอินผ่านเคาน์เตอร์ของนกแอร์เกิดเหตุขัดข้องที่ท่าอากาศยานดอนเมือง ในช่วงเช้าที่ผ่านมา ว่า เบื้องต้นจากการตรวจสอบ พบเป็นการขัดข้องจากระบบเน็ตเวิร์ค และ ฝ่ายเทคนิคของสายการบินนกแอร์ ซึ่งเจ้าหน้าที่ได้ใช้เวลาประมาณ 40 นาที แก้ไขปัญหาจนระบบสามารถกลับมาทำงานได้ตามปกติในเวลาประมาณ 10:30 น. อย่างไรก็ตาม ขอยืนยันว่าการขัดของระบบเช็กอินดังกล่าว ไม่ส่งผลต่อการใช้บริการของผู้โดยสารสายการบินนกแอร์แต่อย่างใด


ขอบคุณข้อมูลจาก  สำนักข่าวไทย / ภาพจาก  Nok Air

‘นกแอร์’ แจ้ง ระบบเช็กอินผ่านเคาน์เตอร์ขัดข้อง
สายการบินนกแอร์แจ้งระบบเช็กอินผ่านเคาน์เตอร์ที่สนามบินดอนเมืองขัดข้อง
เมื่อเวลา 9.30 น. วันที่ 19 พ.ย. 2558 สายการบินนกแอร์ ประกาศแจ้งข่าวผ่านอินสตาแกรม ชื่อ nokairlines โดยข้อความระบุ แจ้งระบบเช็กอินผ่านเคาน์เตอร์ สายการบินนกแอร์ ที่สนามบินนานาชาติดอนเมืองขัดข้องชั่วคราว โดยทางสายการบินขอแนะนำให้ผู้โดยสารสามารถเช็คอินผ่านเว็บไซด์ www.nokair.com หรือ นกแอร์แอพพลิเคชั่นได้ตามปกติ


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

