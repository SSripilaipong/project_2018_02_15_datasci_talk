ธ.กรุงไทย สั่งห้ามพนังงานใช้สิทธิ์ ‘จองซื้อสลาก’ ตั้งแต่งวดหน้าเป็นต้นไป พร้อมยืนยันความโปร่งใสในทุกขั้นตอน
จากกรณีที่พบปัญหาสลากกินแบ่งรัฐบาลกระจายไม่ถึงผู้ค้ารายย่อย สำนักงานสลากฯจึงมีแนวทางในการแก้ไขปัญหาโดยปรับลดจำนวนการจองสลากเหลือ 10 เล่ม จากปัจจุบัน 15 เล่มต่อราย เพื่อให้กระจายไปยังรายย่อยมากขึ้น

ล่าสุดมีผู้ค้ารายย่อยบางรายหวั่นว่าพนักงานธ.กรุงไทยจะใช้สิทธิ์จองซื้อก่อนเพื่อเรียกรับหัวคิว ซึ่งธนาคารกรุงไทยจึงออกมาแถลงยืนยันความโปร่งใสในการสั่งซื้อ และ สั่งจองสลากกินแบ่งรัฐบาลผ่านระบบของธนาคาร ว่า ได้มีการกำหนดเวลาเปิด-ปิดด้วยระบบคอมพิวเตอร์ ทั้งนี้ระบบเอทีเอ็มและอินเทอร์เน็ตแบงก์กิ้ง เปิดให้จองเวลา 08.00 น. ขณะที่สาขาเปิดบริการ 8.30 น. ยืนยันว่าพนักงานจะไม่สามารถเข้าระบบซื้อและจองได้ก่อนเวลาเปิดจริง

ทั้งนี้ธนาคารกรุงไทย ได้ประกาศห้ามพนักงานใช้สิทธิ์จองซื้อสลากกินแบ่ง ตั้งแต่งวดหน้าเป็นต้นไป หรือตั้งแต่วันที่ 3 ธ.ค.นี้ พร้อมเตือนผู้ค้าเพิ่มความระมัดระวังไม่ให้ตกเป็นเหยื่อผู้ที่หลอกลวง


ขอบคุณข้อมูลจาก   morning-news
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
