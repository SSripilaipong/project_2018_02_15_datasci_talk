รองประธาน กสทช. ยืนยัน ปลายเดือน ม.ค. 2559 ประชาชนใน กทม. จะได้ใช้ ‘4G’ ก่อนแน่นอน
จากการที่ได้ประมูล 4G คลื่นความถี่ย่าน 1800 MHz และเสร็จสิ้นไปเมื่อวันที่ 12 พ.ย. 2558 ที่ผ่านมา โดยได้ผู้ชนะคือ บริษัท ทรูมูฟ เอช ยูนิเวอร์แซล คอมมิวนิเคชั่น จำกัด และ บริษัท แอดวานซ์ ไวร์เลส เน็ทเวอร์ค จำกัด ต่อมาด้านที่ประชุมคณะกรรมการกิจการโทรคมนาคม หรือ กทค. มีมติรับรองผลการประมูลคลื่นความถี่ดังกล่าว และได้นำส่งหนังสือแจ้งผลการประมูลฯ ไปยังผู้ประกอบการที่ชนะการประมูลทั้งสองรายเมื่อวันที่ 16 พ.ย. 58 ที่ผ่านมา
ทั้งนี้  พันเอกเศรษฐพงค์ มะลิสุวรรณ รองประธานกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ กสทช.  เปิดเผยว่า จะเริ่มให้บริการทันทีในช่วงปลายเดือนมกราคม 2559 โดยจะมีการย้ายลูกค้าในกรุงเทพฯ และจังหวัดใหญ่ๆ เข้าสู่ระบบ 4G อย่างเร่งด่วน ซึ่งคาดว่าในต้นปีหน้ารูปแบบการโฆษณาของอุตสาหกรรมด้านโฆษณาจะเปลี่ยนทิศทางไป รวมถึง มีการพัฒนาอย่างก้าวกระโดดเป็นอย่างมาก


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
