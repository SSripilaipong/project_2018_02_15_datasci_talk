Bloomberg รายงานตัวเลขการปลดพนักงานของบริษัทผู้ผลิตน้ำมันและก๊าซธรรมชาติ หลังเจอภาวะราคาน้ำมันตกต่ำ
จากการรายงานของ  Bloomberg  บริษัทที่ปรึกษาด้านพลังงาน  ‘Graves & Co.’  เผยตัวเลขการปลดพนักงานของบริษัทผู้ผลิตน้ำมันและก๊าซธรรมชาติจำนวนกว่า 2.5 แสนตำแหน่ง
จอห์น เกรฟส์ นายใหญ่บริษัทที่ปรึกษาด้านอุตสาหกรรมน้ำมันและก๊าซธรรมชาติ  กล่าวกับบลูมเบิร์กเมื่อวันศุกร์ที่ผ่านมา  “ผมตกใจเลยที่เรามาถึงจุดนี้ได้”
ตลอดปีที่ผ่านมากลุ่มอุตสาหกรรมน้ำมันยุติการดำเนินการของแท่นขุดเจาะน้ำมันกว่าหนึ่งพันแห่ง และปรับลดรายจ่ายรวมเกินกว่า 1แสนล้านดอลลาร์สหรัฐฯ หรือ ราว3.6 ล้านล้านบาท เพื่อรับมือกับภาวะราคาน้ำมันตกต่ำ ซึ่งราคาได้ปรับตัวลดลงเกินกว่าครึ่งหนึ่งนับแต่ช่วงกลางปี 2014
เกรฟส์  กล่าวต่อว่า แม้สถิติล่าสุดจะเลวร้ายจนหาที่เปรียบได้ยาก แต่ก็ยังไม่เลวร้ายเท่าสถานการณ์ในช่วงปลายทศวรรษที่ 1980 ซึ่งลำพังกลุ่มธุรกิจน้ำมันในเท็กซัสแห่งเดียว ก็มีการปรับลดพนักงานมากถึง 2.4 แสนตำแหน่งแล้ว อย่างไรก็ดี สภาวะน้ำมันล้นตลาดในปัจจุบันยังคงไม่สิ้นสุด
“มันคงจะแย่ยิ่งกว่านี้อีก ก่อนที่มันจะปรับตัวดีขึ้น” เกรฟส์กล่าว


ขอบคุณภาพ/ข้อมูลจาก  มติชน
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

