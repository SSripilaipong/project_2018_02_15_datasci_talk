นักวิเคราะห์ มอง ‘หุ้นไทย’ เคลื่อนไหวด้วยกรอบ sideway ปัจจัยในประเทศจับตาผลการประชุม ครม. วันนี้
นักวิเคราะห์มองดัชนีหุ้นไทยยังซื้อขายเบาบางต่อจากต้นสัปดาห์ ทิศทางยัง sideway ขณะที่นักลงทุนเข้ามาลงทุนในกรอบเวลาสั้นๆ โดยประเด็นที่ตลาดยังให้ความสนใจเป็นกรณีการปรับขึ้นดอกเบี้ยของเฟด ส่วนปัจจัยในประเทศลุ้นผลประชุม ครม. หากมีผลในเชิงบวกอาจกระตุ้นให้ตลาดกลับมาคึกคักขึ้นได้

หุ้นเด่นเลือก LPN, HANA, CPF, TU, GFPT, SVI, SMPC, COM7, FSMART, SCC, TPIPL, TISCO, BBL, KKP, MAJOR, TU, GLOW, HFT และ BR
ขณะที่  บริษัทหลักทรัพย์ เคทีบี (ประเทศไทย) จำกัด  ระบุในบทวิเคราะห์วันนี้ (24 พ.ย.) ว่า ตลาดหุ้นต่างประเทศแผ่วลง ซึ่งตัวแปรสำคัญคือ ทิศทางดอกเบี้ยสหรัฐฯ ที่มีผลต่อค่าเงินดอลล่าร์และราคาสินค้าโภคภัณฑ์ รวมถึงราคาน้ำมันที่ยังทรงตัว โดยให้รอดูท่าทีของกลุ่ม OPEC ว่าจะตัดสินใจอย่างไรในวันที่ 4 ธ.ค.นี้ ทั้งนี้จะทำให้ตลาดหุ้นไทย มีการแกว่งตัวในกรอบแคบกว่าวันที่ผ่านมา แต่มีโอกาสที่จะปิดบวกต่อจากวันก่อนได้
สำหรับกลยุทธ์การลงทุน ด้วยกรอบดัชนีที่เป็น sideway นักลงทุนส่วนใหญ่จะรอดูทิศทางตลาดว่าจะออกไปในทางใด ซึ่งปริมาณซื้อขายจะยังเบาบาง นักลงทุนเข้ามาลงทุนในกรอบเวลาสั้นๆ ในหุ้นที่ราคาปรับตัวลงมาก และหุ้นที่เป็นปัจจัยบวกจากเศรษฐกิจในประเทศไทยที่เริ่มกระเตื้องขึ้น
อย่างไรก็ตาม หุ้นที่คาดว่านักลงทุนจะให้ความสนใจในวันนี้ คือ  BBL, KKP, MAJOR, TU


ขอบคุณข้อมูลจาก  ข่าวหุ้น
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
