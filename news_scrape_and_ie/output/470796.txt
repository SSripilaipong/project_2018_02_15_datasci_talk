ทอท. เปิดบริการ Airport LimoBus Express จำนวน 2 เส้นทาง ตั้งแต่วันนี้ (27 พ.ย.) เป็นต้นไป ค่าโดยสารเที่ยวละ 150 บาท ตลอดสาย
วันที่ 27 พ.ย. 2558 ผู้สื่อข่าวรายงานว่า  บริษัท ท่าอากาศยานไทย จำกัด (ทอท.)  ได้เปิดให้บริการ Airport LimoBus Express หรือ รถบัสสาธารณะ จำนวน 2 เส้นทาง คือ เส้นทางท่าอากาศยานดอนเมือง-เพลินจิต-สวนลุมพินี และ เส้นทางท่าอากาศยานดอนเมือง-ถนนข้าวสาร โดยคิดค่าบริการ 150 บาท ตลอดสาย
ทั้งนี้ Airport LimoBus Express หรือ รถโดยสารสาธารณะ เป็นรถบัสปรับอากาศขนาด 33 ที่นั่ง ให้บริการจำนวน 8-10 คัน มีบริการอินเทอร์เน็ตไร้สาย (Wifi) ฟรี ภายในรถบัส นอกจากนี้จะมีการจอดให้บริการที่ชานชาลาขาเข้าท่าอากาศยานดอนเมืองประตู 5 โดยรถเที่ยวแรกจะเข้าท่าอากาศยานดอนเมือง เวลา 09.30 น. และรถเที่ยวสุดท้ายออกเวลา 24.00 น. ซึ่งรถบัสจะวิ่งออกจากเข้าท่าอากาศยานดอนเมืองทุก ๆ 30 นาที
ขณะที่ สวนลุมพินีจะมีรถบัสให้บริการจำนวน 2 คัน และที่ถนนข้าวสาร 2 คัน โดยรถเที่ยวแรกจะออกจากสวนลุมพินี และถนนข้าวสาร เวลา 04.00 น. และเที่ยวสุดท้ายออกเวลา 20.30 น. ซึ่งรถบัสจะวิ่งออกจากสวนลุมพินี และถนนข้าวสารทุก ๆ 1 ชั่วโมง


ขอบคุณภาพจาก   @ PaoprachaReport
ขอบคุณข้อมูลจาก   Don Mueang Fanclub
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

