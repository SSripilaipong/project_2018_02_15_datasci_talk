ธนาคารกรุงไทย แจง ระบบ ATM และ KTB netbank ขัดข้อง อยู่ในช่วงเร่งดำเนินการแก้ไข
ผู้สื่อข่าวรายงานว่า เนื่องจากมีกระแสข่าวระบุถึงปัญหาการใช้งานตู้ ATM และ ระบบ KTB netbank ของธนาคารกรุงไทยในช่วงบ่ายของวันนี้ (30 พ.ย.) ว่าไม่สามารถใช้งานได้เป็นเวลานาน

ล่าสุด ธนาคารกรุงไทย จำกัด (มหาชน) หรือ KTB ได้ชี้แจงว่า เนื่องจากขณะนี้ระบบ ATM และ KTB netbank เกิดปัญหาขัดข้อง ทำให้ลูกค้าส่วนใหญ่ไม่ได้รับความสะดวกในการใช้บริการ ทั้งการโอนผ่าน ATM หรือ อินเตอร์เน็ตแบงก์กิ้ง ขณะที่ ธนาคารได้เร่งดำเนินการแก้ไขโดยด่วน ทั้งนี้ หากมีความคืบหน้าในกรณีดังกล่าวจะแจ้งให้ทราบอีกครั้ง
ขณะที่เมื่อเวลา 15.35 ธนาคารกรุงไทยได้ชี้แจงเพิ่มเติม โดยระบุว่า ธนาคารต้องขออภัยในความไม่สะดวกที่เกิดขึ้นกับบริการ ATM และ KTB netbank ธนาคารให้ความสำคัญกับการแก้ไข เพื่อให้ระบบกลับมาใช้งานได้โดยเร็วที่สุด ซึ่งขณะนี้ สามารถให้บริการ KTB netbank ได้ตามปกติ และ ทยอยเปิดให้บริการ ATM 80% แล้ว ในจุดที่มีผู้ใช้บริการจำนวนมาก เช่น ห้างสรรพสินค้า สถานที่ราชการ


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

