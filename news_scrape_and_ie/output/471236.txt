ถูกและดี มีอยู่จริง  กางเกงใน   ตัวละ 8.50 บาท  ลงทุนง่าย ๆ พร้อมก้าวไปสู่การเป็นเถ้าแก่ !!
วันนี้  MThai News  จะพาคุณผู้อ่านไปลวงลึกเจ้าของ  ร้านบ้านขายส่งกางเกงใน WOW Underwear  ธุรกิจกางเกงใน ตัวละ 8.50 บาท กับคอลัมน์ 108 อาชีพทำเงิน ที่ไปตระเวนหาอาชีพแปลก ๆ มานำเสนอ เพื่อเป็นทางเลือกให้กับคนรุ่นใหม่ที่มีใจรักอยากจะเป็นเถ้าแก่น้อย
ว่าแล้วเราไปทำความรู้จักกับ  คุณภาวิดา อาจยุทธิ์ หรือ น้องใหม่  สาวน้อยอายุ 24 ปี ที่กลายเป็นเศรษฐีเพียงชั่วพริบตา กับการหันมาจับธุรกิจขายส่งกางเกงในราคาถูกแต่เปี่ยมไปด้วยคุณภาพ โดยมีราคาแค่ตัวละ 8.50 บาท กันดีกว่า

จุดเริ่มต้นมักไม่มีอะไรสวยงามอย่างที่ใจคิด กว่าจะมาเป็นเถ้าแก่น้อยได้ถึงทุกวันนี้  “น้องใหม่”  ต้องผ่านอะไรมามากมาย จากเด็กที่ต้องสู้ชีวิตทำทุกอย่างเท่าที่จะทำได้ เพื่อหาเงินเลี้ยงตัวเองและครอบครัว จนวันหนึ่งเหมือนโชคเข้าข้างลองผิดลองถูกจนมาเจอเข้ากับธุรกิจกางเกงชั้นใน ที่ทำให้เธอกลายมาเป็นเศรษฐีได้ในพริบตาเดียว
“เราทำมาหมดทุกอย่าง ตั้งแต่ขายลูกชิ้น พวงมาลัย เสื้อผ้า ซึ่งส่วนตัวชอบงานขายมันอิสระดี จนมาเจอเข้ากับกางเกงในที่สำเพ็ง ตอนนั้นไม่กล้ารับมาขาย เพราะมองว่าตัวละ 13 บาท แพงไป แต่สุดท้ายก็รับมา แล้วมันขายดี แปป ๆ หมด เราเลยรับมากขึ้น ๆ และหาทางติดต่อกับเซลล์สั่งของมาจากจีน จนตอนนี้ไม่ต้องไปหาแล้ว มียี่ปั๊วมาเสนอให้เอง พอเราสั่งเยอะ ๆ เราก็สามารถขายส่งได้ในราคาตัวละ 8.50-9 บาท”

ส่วนเรื่องรายได้ต้องบอกเลยว่าเกินคาดมาก ๆ เพราะ  ‘น้องใหม่’  ได้แอบกระซิบมาว่า ยอดขายเฉลี่ยต่อเดือน 3 ล้านบาท หักลบค่าใช้จ่าย ก็สามารถมีเงินผ่อนบ้านหลังละ 7.5 ล้านบาท รถยนต์อีก 3 คัน ได้อย่างสบาย ๆ เลยทีเดียว
สำหรับใครที่สนใจ หรือกำลังมองหาธุรกิจที่ลงทุนง่าย ๆ ไม่ต้องใช้เงินเยอะ ร้านบ้านขายส่งกางเกงใน WOW Underwear ก็เป็นอีก 1 ทางเลือก ที่โอเคเลยทีเดียว เพราะเขามีเป็น เซตร้านเถ้าแก่น้อย ในราคา 3,000 บาท มาพร้อมอุปกรณ์ตั้งร้าน ราวเหล็ก ตะแกรง แขนเกี่ยว ไม้แขวน และกางเกงใน 120 ตัว
นอกจากนี้ยังมี เซตตั้งร้านเสื้อชั้นใน ในราคา 5,500 บาท มาพร้อมอุปกรณ์ตั้งร้าน ราวเหล็ก ตะแกรง แขนเกี่ยว ไม้แขวน และเสื้อชั้นใน 120 ตัว หรือ 10 โหล หรือจะเป็นเซตเถ้าแก่ใหญ่ ในราคา 15,500 บาท มาพร้อมอุปการณ์ตั้งร้านโครงใหญ่ ขนาด 2.30 เมตร ราวเหล็ก ตะแกรง แขนเกี่ยว ไม้แขวน กางเกงใน 300 ตัว เสื้อชั้นใน 15 โหล


แต่ถ้าใครต้องการแค่กางเกงใน หรือเสื้อชั้นใน ก็สามารถเข้าไปเลือกเองได้ที่ร้าน  โดยตั้งอยู่บริเวณใกล้ ๆ ห้าง Tesco Lotus (เทสโก้ โลตัส) สาขาบางใหญ่ จอดรถได้ในตลาดต้นไม้แสงอารีย์การ์เด้น แล้วเดินย้อนขึ้นมา 1 ซอย จะเจอป้ายร้านบ้านขายส่งกางเกงในใหญ่ ๆ หรือโทรศัพท์เข้าไปได้ที่เบอร์ 084-5556406 , ID LINE :  @wow.underwear (ใส่ @ ด้วยนะคะ) , เฟซบุ๊กแฟนเพจ  ขายส่งกางเกงใน 8.50 บาท (คลิก)
เรียกได้ว่าเป็นการเริ่มต้นธุรกิจเล็ก ๆ ได้อย่างง่ายดายจริง ๆ เงินทุนก็น้อย แถมเป็นของที่ไม่เน่าเสีย อะไรจะคุ้มขนาดนี้ ยังไงแฟน ๆ  MThai News  ก็อย่าลืมแวะเข้าไปอุดหนุนกันละ เพื่อรวยแบบไม่รู้ตัวอย่าง  “น้องใหม่”  เขา

ภาพบรรยากาศภายในร้านบ้านขายส่งกางเกงใน WOW Underwear และลูกค้าที่น่ารัก










เฌอมาณย์ นาคพิทักษ์  : ภาพ/เขียน
ติดตามคอลัมน์ 108 อาชีพทำเงิน อื่น ๆ ได้ที่นี่ news.mthai.com/economy
MThai News
