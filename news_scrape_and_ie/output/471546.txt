โบรกฯ คาด ‘หุ้นไทย’ รีบาวน์ เปิดโผ 5 หุ้นเด่นปันผลสูง ชี้ ‘CPALL’ ดิ่งลงหนักมองเป็นโอกาสซื้อ เนื่องจากเป็นหุ้นที่มีพื้นฐานแกร่ง
นายเทิดศักดิ์ ทวีธีระธรรม ผู้อำนวยการอาวุโสฝ่ายวิเคราะห์หลักทรัพย์ บล.เอเซียพลัส  เปิดเผยว่า สาเหตุที่ดัชนีหุ้นไทยปรับตัวลงแรงนั้น ขณะนี้ยังคงไม่ทราบสาเหตุที่แน่ชัด จากการที่แนวรับหลุด1,350 จุด มองว่า Sentiment การลงทุนยังดีอยู่และเป็นโอกาสซื้อเพื่อลงทุนในระยะยาว (Long term) ซึ่งหุ้นเป้าหมายจะเป็นหุ้นที่ได้รับประโยชน์จากการกระตุ้นเศรษฐกิจของภาครัฐ (Domestic play)

โดยเฉพาะหุ้นที่เกี่ยวของกับ PPP fast track อย่างกลุ่มวัสดุก่อสร้าง กลุ่มรับเหมาก่อสร้าง ตลอดจนหุ้นที่มีความเชื่อมโยง เช่น BTS และกลุ่มธนาคารที่ได้รับอานิสงค์จากการกู้เงินเพิ่มขึ้น เป็นต้น อย่างไรก็ตาม ยังต้องติดตามว่าภาครัฐจะดำเนินงานได้ตามแผนงานที่วางไว้หรือไม่
ขณะที่ กรณีบริษัท ซีพี ออลล์ (CPALL)ใช้ข้อมูลภายในเพื่อเข้าซื้อหุ้น บริษัท สยามแม็คโคร จำกัด (มหาชน) หรือ MAKRO นั้น ถือว่าเป็นไปตามคาดที่มีแรงขายออกมาอย่างหนัก ส่งผลให้ราคาหุ้นลงไปลึกสุดถึง 4.25 บาท หรือกว่า 9% และท้ายตลาดเด้งขึ้นมาปิดที่ 44.25 บาท ลดลง 2.50 บาท หรือ 5.35% ด้วยมูลค่าซื้อขายมากถึง 7,055 ล้านบาท ทั้งนี้ มองว่าเป็นโอกาสทยอยซื้อ เนื่องจากยังคงเป็นหุ้นที่มีพื้นฐานแกร่ง
ด้านกลยุทธ์หุ้นไทยวันนี้(4ธ.ค.) คาด รีบาวน์หากไม่มีปัจจัยลบที่ชัดเจนเข้ามากระทบปัจจัยพื้นฐานอย่างมีนัยสำคัญ และจังหวะที่ดัชนีฯ ปรับตัวลงแรง เป็นโอกาสซื้อเพื่อถือลงทุนระยะยาว เนื่องจากมองว่าเศรษฐกิจไทยจะฟื้นตัวได้ในปีหน้า จากมาตรการกระตุ้นเศรษฐกิจของภาครัฐแนะทยอยซื้อสะสมหุ้นที่คาดว่าจะได้รับประโยชน์จากการกระตุ้นเศรษฐกิจของภาครัฐ โดยเฉพาะที่เกี่ยวข้องและเชื่อมโยงกับ PPP fast track อาทิ SCC-CK-BTS-KBANK-PS
แนะนำซื้อหุ้นปันผลสูงอย่าง JASIF, INTUCH, ADVANC, RATCH และ LH  ในภาวะที่ตลาดมีความผันผวนมาก จากทั้งความผิดหวังที่ธนาคารกลางยุโรป (ECB) ออกมาตรการกระตุ้นเศรษฐกิจเพิ่มเติมต่ำกว่าที่ตลาดคาด รวมถึงประธานเฟดแถลงชัดเจนว่าพร้อมปรับขึ้นอัตราดอกเบี้ยนโยบายในการประชุมวันที่ 15-16 ธ.ค.นี้ แต่การปรับขึ้นอัตราดอกเบี้ยของเฟดจะเป็นไปอย่างค่อยเป็นค่อยไปในช่วงหลายเดือนข้างหน้า ท่ามกลางภาวะเศรษฐกิจโลกที่ชะลอตัว และ คาดกนง. จะยังคงอัตราดอกเบี้ยนโยบายในระดับต่ำที่ 1.50% ในการประชุมวันที่ 16 ธ.ค. นี้และภาวะเศรษฐกิจในประเทศและทั่วโลกที่ยังคงชะลอตัว
โดยในบรรดาหุ้นปันผลสูงที่แนะนำจะให้อัตราเงินปันผลตอบแทนประมาณ 5.3-9.1% นำโดย  JASIF ( 9.1%) , INTUCH ( 8.1%) ,ADVANC ( 7.1%) , RATCH ( 5.4%) และ  LH ( 5.3%)


ขอบคุณข้อมูลเพิ่มเติมจาก  ข่าวหุ้น
ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News
