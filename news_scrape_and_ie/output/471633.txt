บขส. จัดโปรโมชั่นรับลมหนาว มอบส่วนลด 15% เพียงซื้อตั๋ว บขส.ล่วงหน้าวันนี้ – 19 ธ.ค. นี้
นายนพรัตน์ การุณยะวานิช รองกรรมการผู้จัดการใหญ่ ฝ่ายบริหารการเดินรถ รักษาการแทนกรรมการผู้จัดการใหญ่ บริษัท ขนส่ง จำกัด (บขส.)  กล่าวว่า บขส. ได้จัดโปรโมชั่นพิเศษต้อนรับลมหนาว โดยผู้ใช้บริการที่ซื้อตั๋วล่วงหน้า ตั้งแต่วันนี้ 4 ธันวาคม – 19 ธันวาคม 2558 สำหรับเดินทางในวันที่ 20-24 ธันวาคม จะได้รับส่วนลด 15% ทุกที่นั่ง ทุกมาตรฐาน ทุกเที่ยววิ่ง ยกเว้นเส้นทางกรุงเทพฯ-เชียงคาน กรุงเทพฯ-มุกดาหาร และกรุงเทพฯ-แม่สอด รวมถึงเส้นทางเดินรถระหว่างประเทศ

อย่างไรก็ตาม โปรโมชั่นดังกล่าวไม่สามารถใช้ร่วมกับสิทธิประโยชน์อื่นๆ ได้ ผู้โดยสารสามารถสอบถามข้อมูลเพิ่มเติมได้ที่หมายเลข โทรศัพท์ 1490 เรียก บขส. หรือสถานีเดินรถ และจุดจำหน่ายตั๋วของ บขส. ทั่วประเทศ


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

