งาน  MOTOR EXPO 2015  วันนี้คึกคัก ประชาชนแห่ชมแน่น ขณะยอดจองรถรวมกว่า 23,893 คัน
บรรยากาศภายในงาน มหกรรมยานยนต์  ครั้งที่ 32 หรือ THAILAND INTERNATIONAL MOTOR EXPO 2015 ในวันนี้ ยังคงเป็นไปอย่างคึกคัก เนื่องจากตรงกับวันหยุดราชการ ทำให้ประชาชนเดินทางเข้าชมงานเป็นจำนวนมาก ขณะที่ยอดการจองรถล่าสุด ภายในงานทั้งรถยนต์ และรถจักรยานยนต์ สิ้นสุด ณ วันที่ 9 ธันวาคม มียอดจองแล้วกว่า 23,893 คัน
แบ่งเป็นรถยนต์ จำนวน 20,708 คัน และรถจักรยานยนต์ รวม Bigbike จำนวน 3,185 คัน ซึ่ง 5 อันดับค่ายรถยนต์ที่มีประชาชนจองซื้อมากที่สุด ได้แก่ TOYOTA จำนวน 3,306 คัน ISUZU จำนวน 2,936 คัน HONDA จำนวน 2,707 คัน MAZDA จำนวน 2,055 คัน และ NISSAN จำนวน 1,825 คัน
ส่วนรถจักรยานยนต์ 5 อันดับแรก ได้แก่ YAMAHA จำนวน 680 คัน KAWASAKI จำนวน 414 คัน TRIUMPH จำนวน 411 คัน GPX จำนวน 391 คัน และ AP HONDA จำนวน 388 คัน
