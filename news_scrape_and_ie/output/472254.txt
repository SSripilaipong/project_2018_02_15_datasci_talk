BTS เตรียมยกเลิกส่วนลดจากบัตร บัตรแรบบิท  และ บัตรบีทีเอสสมาร์ทพาส  ประเภทเติมเงิน ตั้งแต่ 1 ม.ค. 59 นี้
บริษัทหลักทรัพย์จัดการกองทุนรวม บัวหลวง จำกัด ในฐานะบริษัทจัดการ กองทุนรวมโครงสร้างพื้นฐานระบบขนส่งมวลชนทางราง บีทีเอสโกรท ขอแจ้งให้ทราบว่า โปรโมชั่นค่าโดยสารรถไฟฟ้าบีทีเอสสำหรับบัตรแรบบิท และบัตรบีทีเอส สมาร์ทพาส ประเภทเติมเงิน (ซึ่งปัจจุบันมีส่วนลดจากราคาปกติ 1 บาท) จะสิ้นสุดลงในวันที่ 1 มกราคม 2559

และจะเริ่มเก็บค่าโดยสารตามจำนวนสถานีที่เดินทางในเส้นทางสัมปทาน 23.5 กิโลเมตร จากสถานีหมอชิตไปอ่อนนุชและจากสถานีสนามกีฬาแห่งชาติไปสะพานตากสิน (รวมสถานีส่วนต่อขยายจากสถานีสะพานตากสินถึงวงเวียนใหญ่) ในราคาปกติ 15-42 บาท ตั้งแต่วันที่ 2 มกราคม 2559 เป็นต้นไป
ยกเว้นบัตรแรบบิท สำหรับผู้สูงอายุ รับส่วนลดตามเงื่อนไขที่บริษัท ระบบขนส่งมวลชนกรุงเทพ จำกัด (มหาชน) กำหนด

ขอบคุณข้อมูล/ภาพ  Voice TV
MThai News
