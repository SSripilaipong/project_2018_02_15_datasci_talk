โบรกฯ แนะ หุ้นเด่นสื่อสารได้ประโยชน์มากที่สุดจากการประมูล 4G คลื่นความถี่ 900 MHz
บล.ธนชาต  ระบุว่า ความคาดหวังต่อการประมูลคลื่น 900 MHz อาจไม่รุนแรงเหมือนกับที่คาดการณ์ไว้ก่อนหน้า หลัง CEO กลุ่ม JAS ส่งตัวแทนเข้าประมูลแทน จึงทำให้เกิดการทำ Short-Covering กลุ่มสื่อสาร โดยเฉพาะ ADVANC, INTUCH และ DTAC เพราะถ้าราคาประมูลคลื่น 900 ไม่สูงอย่างที่ตลาดคาดไว้ จะเป็นปัจจัยบวกต่อราคาหุ้นที่ปรับลงไปก่อนหน้า

ทั้งนี้ แนะนำ ADVANC, INTUCH เนื่องจากถือเป็นหุ้นเด่นทั้งคู่ เพราะได้ประโยชน์มากที่สุดจากการประมูล 4G คลื่นความถี่ 900 MHz แม้ราคาประมูลจะสูงกว่าคาด เนื่องจากมีฐานทุนและฐานกำไรใหญ่ที่สุดในอุตสาหกรรม สำหรับนักลงทุนระยะยาว หากราคาหุ้นปรับตัวย่อลงมาถือเป็นในการเข้า “ซื้อ” อีกครั้ง
และราคาหุ้นปรับลดลงจนอัตราผลตอบแทนจากเงินปันผลสูง 6.6-7.5% นอกจากนี้ ADVANC เป็นหุ้นที่ถูก Short-Sell มากที่สุดเป็นอันดับ 4 ในช่วง 1.5 เดือนที่ผ่านมาหรือมีมูลค่ากว่า 2 พันล้านบาท
ทั้งนี้ กรณีที่ ADVANC และ DTAC ชนะการประมูลคลื่น 900 คาดว่าจะมีแรงซื้อหุ้น JAS กลับ เนื่องจากมีโอกาสจ่ายเงินปันผลพิเศษ 1 บาทต่อหุ้น จากเงินสดในมือ 8.7 พันล้านบาท และราคาหุ้นปรับลง 16% ตั้งแต่ประมูลคลื่น 1800 ขณะที่พื้นฐานธุรกิจ Broadband ยังโตต่อเนื่องคาดว่าผลดำเนินงานจะขยายตัว 26% ปี 59 เป็น 4.3 พันล้านบาท
และหลังประมูลคลื่น 1800 และ 900 คาดว่า ADVANC, TRUE, DTAC จะให้ความสำคัญกับการขยายสัญญาณ 4G มากกว่าเร่งขยายธุรกิจ Broadband รวมทั้งอัตราผลตอบแทนจากเงินปันผลปกติ JAS ไม่รวมปันผลพิเศษน่าสนใจ 5-5.4% ในปี 58-59


