สมคิด ขอบคุณเอกชนร่วมประมูล 4G ทะลุแสนล้าน ช่วยพัฒนาประเทศ เชื่อ เฟดขึ้นดอกเบี้ยกระทบไทยน้อย
นายสมคิด จาตุศรีพิทักษ์ รองนายกรัฐมนตรี  เปิดเผยถึงกรณีที่ธนาคารกลางสหรัฐฯ หรือ เฟด ได้ปรับขึ้นอัตราดอกเบี้ยระยะสั้นเป็นร้อยละ 0.25 ต่อปี ว่า มั่นใจจะกระทบกับประเทศไทยไม่มาก เพราะเฟดได้มีการเปิดเผยแนวโน้มการปรับขึ้นอัตราดอกเบี้ยมาตลอด เพื่อไม่ให้ช็อคตลาด
ในขณะที่มั่นใจว่า ผลกระทบกับประเทศไทย รัฐมนตรีคลัง และ ผู้ว่าการธนาคารแห่งประเทศไทย จะสามารถดูแลได้ ซึ่งประเทศไทยคงไม่ประมาท เพราะเศรษฐกิจยังคงชะลอตัว การไหลออกของเงินทุนหลังค่าเงินดอลลาร์สหรัฐเเข็งค่า จึงต้องมีการจับตาอย่างใกล้ชิด
นอกจากนี้ ยังได้กล่าวถึงการประมูลคลื่นความถี่ 900 เมกะเฮิรตซ์ ที่ทะลุ 1 แสนล้าน ว่า ขอบคุณภาคเอกชนที่มาร่วมประมูล และเม็ดเงินที่ได้ จะมีประโยชน์ต่อการพัฒนาประเทศ โดยขึ้นอยู่กับนายกรัฐมนตรี จะพิจารณาว่าจะนำเงินไปใช้ในส่วนใดบ้าง


