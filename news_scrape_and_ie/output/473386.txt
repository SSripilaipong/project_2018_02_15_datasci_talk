เจ๊เกียว  เผยลด ค่าโดยสารรถทัวร์ ไม่ช่วยอะไร เพราะคนหันไปใช้บริการ สายการบินโลว์คอสต์ หมด
นางสุจินดา เชิดชัย หรือ “เจ๊เกียว” นายกสมาคมผู้ประกอบการรถโดยสารขนส่ง และเจ้าของกิจการอู่ต่อรถทัวร์และบริษัทเดินรถ เชิดชัย รายใหญ่ เผยได้ประสานไปยังผู้ประกอบการรถโดยสารประจำทาง ให้ลดราคาค่าโดยสารร้อยละ 20 ก่อนน้ำมันดีเซลลดราคาลง เพื่อปรับกลยุทธ์ไปเป็นบัสโลว์คอสต์ ดึงดูดผู้โดยสารแข่งขันกับสายการบินโลว์คอสต์

ส่วนของเชิดชัย ได้ปรับลดราคาค่าโดยสารไปแล้วบางเส้นทาง แต่สถานการณ์ไม่ดีขึ้นไม่มีผู้โดยสารเพิ่ม จากรถเคยวิ่ง 4 เที่ยว เหลือ 1 เที่ยวต่อวัน เพราะคนหันไปใช้บริการสายการบินโลว์คอสต์หมด ขณะเดียวกันราคาน้ำมันที่ลดลง คนก็หันไปนั่งรถตู้ รถส่วนตัว ซึ่งปัจจุบันผู้โดยสารรถโดยสารประจำทาง หายไปกว่าร้อยละ 70
ดังนั้นมองว่า ปีหน้าผู้ประกอบการจะประสบปัญหาหนักมากกว่าปีนี้ หลายรายอยู่ไม่ได้ต้องปิดกิจการ ขายรถให้กับผู้ประกอบการรายใหญ่ไป โดยช่วยเหลือรับซื้อแต่ซื้อในราคาที่ถูก ดังนั้นการที่ค่าโดยสารลดราคาหรือไม่ลดราคา ไม่แตกต่างกัน เพราะวันนี้แทบไม่มีผู้โดยสาร

ขอบคุณข้อมูล/ภาพ  Voice TV
MThai News
