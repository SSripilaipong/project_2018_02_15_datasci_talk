ทอท. เตรียมเปิด อาคารผู้โดยสารหลังที่ 2 ท่าอากาศยานดอนเมือง  24 ธ.ค. 2558 รองรับผู้โดยสาร 30 ล้านคนต่อปี
นายเพ็ชร ชั้นเจริญ ผู้อำนวยการ ท่าอากาศยานดอนเมือง  เปิดเผยกับว่า ในวันพฤหัสบดีที่ 24 ธันวาคม นี้ บริษัท ท่าอากาศยานไทย จำกัด หรือ ทอท. เตรียมเปิดให้บริการอาคารผู้โดยสารหลังที่ 2 ของ ท่าอากาศยานดอนเมือง  เพื่อรองรับผู้โดยสารเที่ยวบินภายในประเทศ ลดความแออัดของปริมาณผู้โดยสาร
ส่วนอาคารผู้โดยสารหลัง 1 ปัจจุบันใช้รองรับผู้โดยสารเที่ยวบินระหว่างประเทศเพียงอย่างเดียว เพื่อให้เกิดความคล่องตัวและสะดวกสบายในการใช้บริการมากขึ้น ทั้งนี้คาดว่า หากเปิดอาคารผู้โดยสารหลังที่ 2 ได้แล้ว จะทำให้ ท่าอากาศยานดอนเมือง  สามารถรองรับผู้โดยสารเพิ่มเป็น 30 ล้านคนต่อปี
อย่างไรก็ตาม ในปัจจุบันมีผู้ใช้บริการสนามบินดอนเมือง เป็นจำนวนมาก โดยเฉพาะในช่วงวันหยุดยาว หรือเทศกาล ดังนั้น ทอท. จึงเร่งมือปรับปรุงซ่อมแซมอาคาร 2 เพื่อนำมาใช้รองรับผู้โดยสาร ซึ่งมีจำนวนเพิ่มขึ้นอย่างต่อเนื่องทุกปี ขณะเดียวกันในด้านความปลอดภัยนั้น จะเน้นการดำเนินการตามมาตรฐานระดับสากลของกรมการบินพลเรือนระหว่างประเทศ ICAO และสำนักงานการบินพลเรือนแห่งประเทศไทย (กพท.)
