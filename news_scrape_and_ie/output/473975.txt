พฤกษา เรียลเอสเตท จ่ายโบนัสพนักงานสูงสุด 20 เดือน หลังรายได้ธุรกิจคอนโดมิเนียมสูงเป็นประวัติการณ์
นายประเสริฐ แต่ดุลยสาธิต กรรมการและรองกรรมการผู้จัดการ สายงานคอนโดมิเนียม บริษัท พฤกษา เรียลเอสเตท จำกัด (มหาชน)  เปิดเผยว่า ตลาดคอนโดระดับกลางขึ้นไป มีการโอนห้องชุดจำนวนมากขึ้น ทำให้ในปี 2558 นี้ บริษัทจะจ่ายเงินโบนัสให้พนักงาน สายงานธุรกิจคอนโดมิเนียม 200 คน คนละ 12-20 เดือน ซึ่งหลังสายงาน มียอดรับรู้รายได้ 17,000 ล้านบาท ถือมีพนักงานไม่มาก เนื่องจากบริษัทเน้นการจ้างงานบริษัทภายนอกทำให้ต้นทุนการดำเนินงานต่ำ

สำหรับการจ่ายเงินโบนัสให้กับพนักงาน จะคิดจากผลกำไรสุทธิ ซึ่งในปี 2558 คาดว่าจะมี รายได้ 47,000 ล้านบาท และมีกำไรมากกว่าปีที่ผ่านมา จากปัจจุบันมีพนักงาน 3,400 คน โดยแบ่ง 4 สายงาน ซึ่งปี 2557 ที่ผ่านมา พฤกษา จ่ายโบนัส 6 เดือน
ทั้งนี้ถือว่าสอดคล้องกับนายกสมาคมธุรกิจอาคารชุด ที่ระบุว่า ตลาดที่อยู่อาศัยในกรุงเทพฯ และปริมณฑล ปี 2558 เติบโตถึง 13% และมีมูลค่าการซื้อขาย 330,000 ล้านบาท โดยคอนโดมิเนียมสูงสุดถึงร้อยละ 51 มูลค่า 170,000 ล้านบาท เติบโตจากปีก่อน 20% รวมทั้งมาตรการกระตุ้นอสังหาริมทรัพย์ ทำให้ยอดโอนกรรมสิทธิ์เดือนกุมภาพันธ์สูงถึง 6,500 ล้านบาท จากเดือนตุลาคมมียอดโอน 3,500 ล้านบาท

ขอบคุณภาพจาก  pruksa.com
ขอบคุณข้อมูลจาก  voice
MThai News
