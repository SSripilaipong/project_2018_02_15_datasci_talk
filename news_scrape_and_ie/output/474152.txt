การบินไทย จัดโปรโมชั่น Europe Happiness with Stopover เน้นขยายเครือข่ายสู่ยุโรป หลังสอบผ่านมาตรฐาน ‘เอียซ่า’
นายวิวัฒน์ ปิยะวิโรจน์ รักษาการผู้อำนวยการใหญ่ฝ่ายขาย บริษัท การบินไทย จำกัด (มหาชน)  เปิดเผยว่า ขณะนี้ ได้จัดโปรโมชั่น Europe Happiness with Stopover สำหรับการเดินทางสู่ยุโรป ผ่าน 4 จุดบินหลักในยุโรปของการบินไทย ได้แก่ แฟรงก์เฟิร์ต, มิวนิก, ซูริก และ บรัสเซลส์ โดยเชื่อมต่อไปยังจุดหมายปลายทางอื่นในยุโรปด้วยเครือข่ายสายการบินพันธมิตร ได้แก่ ลุฟท์ฮันซ่า, สวิสอินเตอร์เนชั่นแนล แอร์ไลน์ส และ บรัสเซลส์ แอร์ไลน์ส ไปยังเมืองท่องเที่ยวสำคัญๆ กว่า 60 เมืองทั่วยุโรป อาทิ เบอร์ลิน, ปราก, แมนเชสเตอร์, บาร์เซโลนา, ลียง, อิสตันบูล และ เมืองอื่นๆ อีกมากมาย โดยมีราคาบัตรโดยสารไป – กลับ ต่อ 1 ท่าน เริ่มต้น 16,335 บาท

ทั้งนี้ การบินไทยต้องการนำเสนอจุดหมายการเดินทางใหม่ ๆ ในยุโรป ที่นอกเหนือจากเส้นทางบินตรงโดยการบินไทย ไปยังเมืองหลัก 11 เมืองในยุโรปที่มีความได้เปรียบทางภูมิศาสตร์ ทำให้ผู้โดยสารของการบินไทยสามารถเดินทางสู่เมืองอื่น ๆ อีกกว่า 60 เมืองในยุโรปด้วยเวลาต่อเครื่องที่ราบรื่น อีกทั้งยังเชื่อมต่อบริการด้วยสายการบินพันธมิตรชั้นนำระดับโลก ให้ความสะดวกสบายตลอดการเดินทางในราคาที่คุ้มค่า ซึ่งสามารถสำรองที่นั่ง ออกบัตรโดยสาร และเดินทางได้ตั้งแต่ บัดนี้ – 31 มีนาคม 2559


