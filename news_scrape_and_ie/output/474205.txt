“สมคิด” แถลงผลงานด้านเศรษฐกิจ เน้นเดินหน้าการลงทุน คาดเข้างบสมดุลใน 7 ปี ดูหนี้ไม่เกิน 50% ต่อ GDP
นายสมคิด จาตุศรีพิทักษ์ รองนายกรัฐมนตรี  เปิดเผยผลการทำงานในช่วง 1 ปีที่ผ่านมา ว่า การลงทุนระบบโครงสร้างพื้นฐานในอนาคต ทางกระทรวงคมนาคมจะเป็นเจ้าภาพในการทำงาน ซึ่งที่ผ่านมายอมรับว่ายังดำเนินการได้ช้า เพราะอยู่ช่วงการออกแบบ แต่ในปีหน้ายืนยันว่า จะมีโครงการที่เดินหน้ารวมทั้งสิ้น 14 โครงการ โดยงานจะเริ่มเดินหน้า และเม็ดเงินจะเริ่มลงสู่ระบบ ซึ่งขณะนี้มีในโครงการที่อยู่ในพีพีพี ฟาสแทร็ก รวม 5 โครงการ รัฐบาลกำลังเร่งรัดการลงทุนให้รวดเร็วที่สุด

ขณะที่รูปแบบเศรษฐกิจดิจิทัล จะเน้นการประยุกต์ใช้ดิจิทัลในทุกมิติ รวมทั้งส่วนของการเดินหน้าระบบจ่ายเงินรูปแบบอิเล็กทรอนิกส์ หรือ อีเพล์เมนท์ มั่นใจว่าในปีหน้าจะเกิดขึ้นอย่างแน่นอน นอกจากนี้ การดำเนินนโยบายงบประมาณจะเข้าสู่งบสมดุลในอีก 7 ปีข้างหน้า พร้อมดูแลหนี้สาธารณะไม่ให้เกินร้อยละ 50 ของจีดีพี


MThai News
