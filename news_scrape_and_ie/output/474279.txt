“ทีโอที” ยิ้ม!   เปิดบ้านรอ  “ทรู-แจส”  เจรจาเช่าใช้เสา  4จี   เล็งเปิดเช่าเสาโทรคมนาคมเป็นธุรกิจหลักอนาคต
วันที่ 23 ธ.ค.58 นายรังสรรค์ จันทร์นฤกุล รองกรรมการผู้จัดการใหญ่สายงานการตลาดและเทคโนโลยีสารสนเทศ บริษัท ทีโอที จำกัด (มหาชน) เผยว่า ทีโอทีได้รับอานิสงส์จากการประมูลคลื่นความถี่ย่าน 900 เมกะเฮิรตซ์ เนื่องจากปัจจุบันทีโอทีมีเสาโทรคมนาคม

ซึ่งได้รับโอนมอบทรัพย์สินจากข้อกำหนดของสัญญาสัมปทานคลื่น 900 เมกะเฮิรตซ์ จากบริษัท แอดวานซ์ อินโฟร์ เซอร์วิส จำกัด (มหาชน) หรือเอไอเอส ในระบบ 2จี จำนวน 13,198 ต้น ส่งผลให้จากนี้ไปและในอนาคตธุรกิจของทีโอทีจะเปลี่ยนไปเป็นผู้ให้บริการด้านเสาโทรคมนาคมเพื่อหารายได้หลักให้องค์กร
ขณะเดียวกัน ทีโอทีมีความพร้อมที่จะเจรจากับผู้ชนะการประมูลคลื่นความถี่ 900 เมกะเฮิรตซ์ ทั้ง 2 ราย หากมีการติดต่อมา ไม่ว่าจะเป็นบริษัท แจส โมบาย บรอดแบนด์ จำกัด และบริษัท ทรูมูฟ เอช ยูนิเวอร์แซล คอมมิวนิเคชั่น จำกัด  แต่ก็จะไม่มีการออกตัวมากนัก เพราะต้องดูผลการเจรจาต่อรอง เพื่อให้ได้ราคาที่พึงพอใจมากที่สุด
ข้อมูล  matichon
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
