SET มีโอกาสปรับขึ้นก่อนหยุดยาว ชี้ มีปัจจัยหนุนทั้งมาตรการลดภาษีเมื่อซื้อสินค้า-บริการ และ โครงสร้างพื้นฐานของภาครัฐ
สำหรับในช่วงนี้ ตลาดหลักทรัพย์หลายประเทศปิดทำงานช่วงเทศกาลคริสต์มาส 31 ธ.ค.และปีใหม่ โดยเมื่อวันที่ 28 ธ.ค. ที่ผ่านมา ตลาดหุ้นในเครือจักรภพอังกฤษที่สำคัญได้แก่ อังกฤษ ออสเตรเลีย แคนาดา ยังปิดทำการเนื่องจากชดเชยวัน Boxing day อีกทั้งนักลงทุนเริ่มหยุดลงทุนกันแล้ว

ดังนั้นในช่วงก่อนจะหยุดยาว ปริมาณซื้อขายหุ้นส่วนใหญ่จะมาจากนักลงทุนในประเทศ อาจจะผลักดัน SET Index ให้ขึ้นไปได้เล็กน้อย เนื่องจากปัจจัยในประเทศสัปดาห์นี้ ยังมีปัจจัยหนุนตลาดอยู่ ทั้งมาตรการกระตุ้นการใช้จ่ายของภาคประชาชน ด้วยการให้หักลดหย่อนภาษีเงินได้บุคคลธรรมดา ในโครงการช็อปช่วยชาติ ระหว่างวันที่ 25-31 ธ.ค.2558 ตามที่จ่ายจริง ไม่เกิน 15,000 บาท และการเร่งใช้จ่ายโครงการโครงสร้างพื้นฐานของภาครัฐที่เป็นข่าวทยอยออกมานับจากนี้ จะช่วยกระตุ้น Sentiment ของตลาด
ทั้งนี้ นักลงทุนในประเทศ อาจมีแรงซื้อจากการทำ Window dressing หรือ เงินจากการลงทุนใน LTF/RMF อันเป็นโค้งสุดท้ายปี 2558 นี้ โดยมองกรอบดัชนีสัปดาห์นี้ 1,265-1,294 จุด
ด้าน  บล.เอเชีย เวลท์  แนะนำซื้อ ITD บมจ. อิตาเลียนไทย ดีเวล๊อปเมนต์ ซึ่งเป็น 1 ใน 3 บริษัทก่อสร้างขนาดใหญ่ของประเทศไทย ที่ได้รับประโยชน์จากการลงทุนของภาครัฐมากที่สุด โดย ITD มีโครงการก่อสร้างใหม่เข้ามาเป็นจำนวนมาก โดยเฉพาะโครงการก่อสร้างนิคมอุตสาหกรรมทวายในประเทศเมียนมาร์ มูลค่า 55,000 ล้านบาท อายุ 5 ปี ที่จะก่อสร้างถนน ระบบสาธารณูปโภค ท่าเรือน้ำลึก และโรงงานอุตสาหกรรม
อย่างไรก็ตาม ราคาเป้าหมายปี 2016 ที่ 9.26 บาท จากการคำนวณแบบ Discounted Cash Flow (DCF)ทำให้เห็นว่า ITD ถือเป็นหุ้นที่โดดเด่น โดยเป็นหุ้น Blue chip ที่ได้รับประโยชน์อย่างมากจากโครงการก่อสร้างขนาดใหญ่ของภาครัฐ

ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News
