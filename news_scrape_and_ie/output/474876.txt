“แจ็ค หม่า” ลั่น อีคอมเมิร์ซไทยเกิดแน่ หากอาลีบาบานำบริการด้านการเงินให้สินเชื่อขนาดย่อมกับ SME เข้ามาในไทย
ที่ Stanford Graduate School of Business สหรัฐอเมริกา “แจ็ค หม่า” ผู้ก่อตั้ง อาลีบาบา ซึ่งเป็นเว็ปอีคอมเมิร์ซ รายใหญ่ของจีน พร้อมด้วย ทีมผู้บริหารจาก อาลีบาบา กรุ๊ป ร่วมงานประกาศรางวัล ENCORE ประจำปี ครั้งที่ 38 โดยภายในงาน แจ็ค หม่า ได้สนทนาเรื่องการบริหาร และความสำเร็จในการก่อตั้ง บริษัท อีคอมเมิร์ซ รายใหญ่ของจีน
โดยใจความช่วงหนึ่งระบุว่า บริษัท อาลีบาบา มีความยิ่งใหญ่กว่าบริษัทขายสินค้าบนเว็บไซต์อย่าง Amazon, Ebay และ Walmart มาก อาลีบาบาไม่ใช่การซื้อของมาและขายไปตามโมเดลอีคอมเมิร์ซทั่วไป ซึ่งบริษัทไหนๆ ก็ทำอีคอมเมิร์ซแข่งกับ Amazon ได้ แต่อาลีบาบา คือผู้สร้างและสนับสนุน “โครงสร้างพื้นฐาน” ทั้งหมด เพื่อช่วยให้ SME ทั่วโลกทำธุรกิจได้ง่ายและเร็วที่สุด
อาลีบาบา ลงทุนสร้างและพัฒนาโครงสร้างพื้นฐานที่จำเป็นต่อทุกๆ SME ในการทำธุรกิจออนไลน์ ได้แก่ ระบบตลาดซื้อขายออนไลน์ การจ่ายเงินออนไลน์ การทำการตลาด บริการโลจิสติก การให้บริการด้านการเงินกับบริษัทขนาดเล็ก รวมถึง บริการการวิเคราะห์ฐานข้อมูล และ โครงสร้างพื้นฐานของข้อมูล เช่น ศูนย์ข้อมูล
แจ็ค หม่า กล่าวต่อว่า “Ant Financial Services” หรือ ปล่อยกู้และให้บริการด้านการเงินกับผู้กู้รายย่อย ซึ่ง Ant Financial Services ของ อาลีบาบา ปล่อยสินเชื่อให้กับธุรกิจ 1.5 ล้านธุรกิจ ใช้คนพิจารณาอนุมติเพียง 200 คนเท่านั้น ทุกการขอกู้ยืม 5 พันดอลล่าร์ หากคุณสมบัติผ่าน Ant Financial Services จัดให้ธุรกิจได้ภายใน 3 นาทีเท่านั้น จากระบบการจ่ายเงินที่ถูกมองว่างี่เง่าที่สุดในปี 2003 กลายเป็นระบบจ่ายเงินที่เป็นมาตรฐานของเมืองจีนในปัจจุบัน
ทั้งนี้ แจ็ค หม่า กล่าวทิ้งท้ายไว้ว่า เซ็กเตอร์อีคอมเมิร์ซไทยน่าจะเกิดแน่ หากอาลีบาบา พา Ant Financial Services เข้ามา เรื่องการจ่ายเงินออนไลน์กับการให้สินเชื่อขนาดย่อมกับ SME ไทยน่าจะหมดปัญหา เพราะมันเกิดขึ้นแล้ว และใหญ่มากในเมืองจีน
และในตอนจบ แจ็ค หม่า พูดไว้ชัดเจน “But we will definitely be in Thailand” แปลว่า แต่เราจะอยู่ในไทยอย่างแน่นอน

ชมคลิป>>>>>
ที่มา stock2morrow


