เครือข่ายชาวสวนยางภาคใต้เตรียมประชุมใหญ่เรียกร้องให้รัฐบาลเร่งแก้ปัญหาราคายางตกต่ำ เพื่อช่วยเหลือชาวสวนยางอย่างเร่งด่วน
นายบุญส่ง นับทอง นายกสมาคมสหพันธ์ชาวสวนยางแห่งประเทศไทย  เปิดเผยว่า ขณะนี้ราคายางพาราตกต่ำหนักสุดในรอบ 100 ปี โดยปัจจุบันราคาน้ำยางอยู่ที่ 22 – 25 บาทต่อกิโลกรัม และเศษยางอยู่ที่ 12 – 15 บาทต่อกิโลกรัม ทำให้ชาวสวนยาง ได้รับความเดือดร้อน เริ่มเป็นหนี้มากขึ้น บางรายต้องโค่นยางเพื่อขายต้นนำมาปลดหนี้

ด้าน  นายกสมาคมสมาพันธ์ชาวสวนยางแห่งประเทศไทย  กล่าวต่ออีกว่า อยากขอเรียกร้องไปยังรัฐบาล ให้ช่วยเร่งหามาตรการหยุดการไหลของราคาไม่ให้ตกต่ำ พร้อมกับเรียกประชุมผู้ผลิตยางในกลุ่มอาเซียน และเร่งการจ่ายเงินชดเชยไร่ละ 1,500 บาท ให้ทั่วถึง
ขณะเดียวกัน ยังได้เรียกร้องให้ส่งเสริมกลุ่มเกษตรกรให้แปรรูปยางอย่างมีมาตรฐาน มีการเรียกประชุมคณะทำงานแก้ไขปัญหาราคายางตกต่ำ และขอให้นายกรัฐมนตรี ใช้มาตรา 44 สำหรับการนำยางในสต๊อก 3 แสนตัน มาทำถนน โดยการส่งมอบยางทั้งหมด ให้องค์การบริหารส่วนจังหวัด หรือ ท้องถิ่นทั่วประเทศ นำไปบริหารจัดการ

MThai News
