JAS  พร้อมให้บริการ  4G  พร้อมทั้งเปิดตัวโปรโมชั่นในวันที่ 15 ม.ค.นี้ ส่วนค่าบริการรายเดือนอยู่ที่เดือนละ 590 บาท
วันนี้ (5 ม.ค.) เพจ  JAS 4G LTE  เผยแพร่ข้อมูล กรณีที่  JAS  พร้อมให้บริการ  4G  พร้อมทั้งเปิดตัวโปรโมชั่นในวันที่ 15 ม.ค.นี้ ส่วนค่าบริการรายเดือนอยู่ที่เดือนละ 590 บาท ใช้ดาต้า 8G โทรฟรี 350 นาที นอกจากนี้ลูกค้าอินเทอร์เน็ต 3BB อัพสปีด เพิ่มอีก 10 Mbps ส่วนทางด้านด้านกสทช.ชี้ยังไม่ได้รับใบอนุญาต แจ้งโปรฯได้ แต่ห้ามขาย
พร้อมกันนี้ บริษัทจัสมิน อินเตอร์เนชั่นแนล จำกัด (มหาชน) หรือ JAS เตรียมเปิดตัวโปรโมชั่นใหม่วันที่ 15 ม.ค. เบื้องต้นมีการคาดการณ์ว่าบริษัท แจส โมบาย บรอดแบนด์ หรือ JASMBB บริษัทย่อยของ JAS ได้มีการเจรจากับบริษัท กสท โทรคมนาคม จำกัด (มหาชน) หรือ CAT เพื่อขอเช่าใช้เสาโทรคมนาคม 1,000-1,300 ต้น และขอเช่าคลื่น 850 MHz เพื่อนำไปให้บริการเสียง
พร้อมกันนี้  นายพิชญ์ โพธารามิก  ประธานเจ้าหน้าที่บริหารและกรรมการ JAS และในฐานะกรรมการ JASMBB เปิดเผยว่า บริษัท JASMBB มีความพร้อมในทุกๆ ด้าน อาทิ ด้านการเงิน ด้านอุปกรณ์โครงข่าย โดยมีทั้งสถาบันการเงิน, พันธมิตร และคู่ค้า ที่ให้การให้การสนับสนุน
นอกจากนี้ ยังได้รับการสนับสนุนทางการเงิน ทั้งโครงการจากธนาคารพาณิชย์ชั้นนำของประเทศ เช่น ธนาคารกรุงเทพ (BBL) รวมทั้ง JASMBB สามารถเข้าตลาดหุ้นได้ เพราะมีระเบียบกำหนดให้สาธารณูปโภคพื้นฐานที่เกี่ยวกับระบบโทรคมนาคมเข้าระดมทุนได้ทันที
อย่างไรก็ตาม ความพร้อมทางด้านด้านอุปกรณ์โครงข่ายได้รับการสนับสนุนจากบริษัท  หัวเหว่ย  ซึ่งเป็นผู้จำหน่ายอุปกรณ์หลักของโครงข่าย ในลักษณะ Supplier Credit ที่ผ่อนชำระได้
ทว่า JASMBB ได้กำหนดจุดของสถานีฐานทั้งประเทศและเริ่มดำเนินการติดตั้งไปบ้างแล้ว อีกทั้งจะมีการเช่าจากรัฐวิสาหกิจบางส่วนด้วย และมีลูกค้าจำหนวนหนึ่งได้แสดงความจำนงที่จะใช้และเริ่มจองบ้างแล้ว โดยมั่นใจว่าในปีแรกของการให้บริการจะมีลูกค้าถึง 2 ล้านราย และปีที่ 3 จะเพิ่มเป็นไม่น้อยกว่า 5 ล้านราย
ที่มา  ข่าวหุ้น
