ราคาทองในประเทศเช้านี้ปรับขึ้น 300 บาท โดยทองรูปพรรณขายออกบาทละ 19,300 บาท
สมาคมค้าทองคำ  รายงานราคาทองเปิดตลาดเช้าวันนี้ (7 ม.ค. 59) ราคาทองคำแท่ง รับซื้อเข้าบาทละ 18,800.00 ขายออกบาทละ 18,900.00 ส่วนราคาทองรูปพรรณ รับซื้อเข้าบาทละ 18,525.52 ขายออกบาทละ 19,300.00

ออสสิริส กรุ๊ป  ระบุในบทวิเคราะห์ว่า ราคาทองคำยังพุ่งขึ้นเป็นวันที่ 3 เช้านี้แตะระดับ 1,100$ เงินบาทอ่อนทะลุ 36.2 คาดการณ์การเคลื่อนไหวของราคาทองคำแท่งวันที่ 7-8 ม.ค. 59 แกว่งตัวออกข้างในกรอบสูงขึ้น 1,080-1,105$/oz. หรือประมาณบาทละ 18,750-18,950 บาท โดยได้รับปัจจัยหนุนจากสถานการณ์ตึงเครียดในตะวันออกกลางได้บานปลายกลายเป็นความขัดแย้งทางการทูตของหลายประเทศในตะวันออกกลาง การทดสอบนิวเคลียร์ของเกาหลีเหนือ และความกังวลเศรษฐกิจโลกที่ชะลอตัว ทำให้มีแรงซื้อทองคำในฐานะสินทรัพย์ปลอดภัย

ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News
