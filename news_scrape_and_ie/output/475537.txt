ผู้อำนวยการท่าอากาศยานดอนเมือง ชี้ ภาพรวมใช้งานอาคารผู้โดยสาร 2 ลงตัวขึ้น เผย จัดงานวันเด็ก 9 ม.ค. ยกเลิกบริการ 40 เที่ยวบิน
นายเพ็ชร ชั้นเจริญ ผู้อำนวยการท่าอากาศยานดอนเมือง  เปิดเผยว่า ภาพรวมอาคารผู้โดยสารหมายเลข 2 (Terminal 2) สำหรับผู้โดยสารที่เดินทางในประเทศ ที่ท่าอากาศยานดอนเมือง ล่าสุดลงตัวมากขึ้น ทั้งเจ้าหน้าที่ และผู้ใช้บริการเริ่มมีความเข้าใจกับระบบ ขณะที่ปัญหาเรื่องห้องน้ำ ได้รับการแก้ไขเสร็จแล้ว ยกเว้นเรื่องแท็กซี่ โดยเฉพาะในช่วงชั่วโมงที่มีคนใช้บริการเป็นจำนวนมาก ส่งผลให้รถแท็กซี่ไม่เพียงพอ เบื้องต้นทางท่าอากาศยาน ได้ประชาสัมพันธ์ในช่องทางต่าง ๆ อาทิ จส.100 ให้รถแท็กซี่เข้ามาให้บริการภายในท่าอากาศยานดอนเมือง

อย่างไรก็ตาม การจัดงานวันเด็ก ในวันเสาร์ที่ 9 มกราคม ยอมรับว่า วันที่ 8 – 9 มกราคม จะมีผลกระทบกับเที่ยวบิน ซึ่งช่วงเวลา 08.00 – 15.00 น. จะมีการปิดห้วงอากาศ 5 ห้วงเวลา เนื่องจากกองทัพอากาศ มีการจัดซ้อมแสดงบินเครื่องบินให้เด็กที่มาร่วมงานได้รับชม และวันที่ 9 มกราคม มีการยกเลิกบริการ 40 เที่ยวบิน ของ 2 สายการบิน

MThai News
