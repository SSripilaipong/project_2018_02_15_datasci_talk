ลงดาบ! กสท. สั่งปรับ  ‘ทรู วิชั่นส์’  ทางปกครองวันละ 20,000 บาท เหตุฝืนกฎไม่เรียงช่อง-โฆษณาเกินเวลา
นายสมบัติ ลีลาพตะ รักษาการรองเลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) เปิดเผยว่า ที่ประชุมคณะกรรมการกระจายและกิจการโทรทัศน์ (กสท.) เมื่อวันที่ 11 ม.ค. 2559 ได้กำหนดมาตรการทางปกครองกับบริษัท ทรู วิชั่นส์ จำกัด กรณีไม่ปฏิบัติตามประกาศ กสทช. เรื่องหลักเกณฑ์การจัดลำดับบริการโทรทัศน์ โดยมีคำสั่งปรับทางปกครองวันละ 20,000บาท
นับตั้งแต่วันที่ 7 มกราคมนี้เป็นต้นไป จนกว่าจะดำเนินการจัดเรียงช่องรายการให้เป็นไปตามประกาศดังกล่าว หากบริษัทฯยังฝืนมติ ไม่ดำเนินการแก้ไขให้เรียบร้อย ภายใน 30 วัน นับตั้งแต่วันที่ได้รับหนังสือแจ้งคำสั่ง จะใช้มาตรการทางปกครองในขั้นที่สูงขึ้นไป
นอกจากนี้ ได้มีคำสั่งปรับทรู วิชั่นส์อีก 1 ล้านบาท และปรับรายวัน วันละ 50,000 บาท เนื่องจากทรู วิชั่นส์ไม่ปฏิบัติตามประกาศของสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ มีการนำรายการทางฟรีทีวีพร้อมโฆษณาไปออกอากาศผ่านทางระบบดาวเทียม-เคเบิลทีวีเกินกว่าเวลาโฆษณาที่กำหนด โดยตามกฎแล้วกำหนดให้โฆษณาได้ไม่เกิน 6 นาทีต่อชั่วโมง แต่ทรู วิชั่นส์ กลับมีการโฆษณาที่ 12 นาทีต่อชั่วโมง และหากไม่ปฏิบัติอีกก็ต้องสั่งปรับ 5 ล้านบาท ปรับวันละ 100,000 บาท หรือพักการใช้ใบอนุญาตเป็นการชั่วคราวหรือเพิกถอนใบอนุญาต
ทั้งนี้ ที่ประชุม กสท. จะนำประเด็นการไม่ปฏิบัติตามประกาศสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติและการกระทำผิดซ้ำซากด้วยการโฆษณาสินค้าที่ไม่เป็นไปตามมาตรฐานสำนักงานอาหารและยา มาประกอบการพิจารณาต่ออายุใบอนุญาตทีวีดาวเทียมด้วย ปัจจุบันการต่อใบอนุญาตทีวีดาวเทียมจะแบ่งเป็นครั้งที่ 1 อนุญาต 1 ปี ครั้งที่ 2 อนุญาต 2 ปี และครั้งที่ 3 อนุญาต 5 ปี
ข้อมูล   digital.nbtc.go.th
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News


กสท.เตรียมประชุมจ่อเพิ่มค่าปรับทรูวิชั่นส์เป็นวันละ 5 หมื่นบาท หลังพบว่ายังไม่ดำเนินการตามกำหนด กสทช.
น.ส.สุภิญญา กลางณรงค์ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  เปิดเผยว่า สำหรับวันนี้ (18 ม.ค.2559) การประชุมคณะกรรมการกิจการกระจายเสียงและกิจการโทรทัศน์ (กสท.) จะประชุมเพื่อเปรียบเทียบปรับทางปกครองกับ  บริษัททรู วิชั่นส์ กรุ๊ป จำกัด
หลังจากพบว่ายังดำเนินการที่มีลักษณะเอาเปรียบผู้บริโภคเกี่ยวกับโฆษณาเกินเวลาที่กำหนดชั่วโมงละ 6 นาที หรือตลอดวันต้องไม่เกินชั่วโมงละ 5 นาที และยังไม่ได้เรียงลำดับเลขช่องตามประกาศ กสทช. เรื่องหลักเกณฑ์การจัดลำดับบริการโทรทัศน์ โดยยังคงนำช่องรายการโทรทัศน์เป็นการทั่วไป (ฟรีทีวีดิจิทัล) ประเภทช่องธุรกิจ
โดยสำนักงาน กสทช. เสนอพิจารณามาตรการบังคับทางปกครอง โดยให้บริษัทชำระค่าปรับทางปกครองเป็นเงิน 1,000,000 บาท และปรับอีกวันละ 50,000 บาท ตลอดระยะเวลาที่ยังมิได้ปฏิบัติตามคำสั่ง
ทั้งนี้มติ กสท. ครั้งที่ 1/2559 เมื่อวันที่ 11 ม.ค.2559 ได้กำหนดมาตรการทางปกครองกับบริษัท ทรู วิชั่นส์ จำกัด กรณีไม่ปฏิบัติตามประกาศ กสทช. เรื่องหลักเกณฑ์การจัดลำดับบริการโทรทัศน์ โดยมีคำสั่งปรับทางปกครองวันละ 20,000 บาท นับตั้งแต่วันที่ 7 ม.ค.2559 เป็นต้นไป จนกว่าจะดำเนินการจัดเรียงช่องรายการให้เป็นไปตามประกาศดังกล่าวให้แล้วเสร็จ หากบริษัทฯ ยังไม่แก้ไขให้เรียบร้อย ภายใน 30 วัน
ขอบคุณข้อมูล  thaipbs

สั่งปรับ TRUE 2กระทง เหตุไม่เรียงเลขช่อง-ฝ่าฝืนกฎโฆษณา
กสท. สั่งปรับ TRUE วันละ 20,000 บาท เหตุไม่เรียงเลขช่อง และอีก 1 ล้าน เนื่องจากผิดกฎ Must Carry
ในที่ประชุมคณะกรรมการ กสท. มีมติสั่งปรับ บริษัท ทรูวิชันส์ กรุ๊ป จำกัด หลังไม่เรียงช่องและปล่อยให้ช่องทีวีดิจิทัลอยู่ช่อง 1-10 ตามเดิม

ซึ่งโทษปรับในครั้งนี้ จะแยกออกเป็นทั้งหมด 2 กรณี ได้แก่ กรณีขัดคำสั่งตาม ประกาศ กสทช. เรื่องหลักเกณฑ์การจัดลำดับบริการโทรทัศน์ โดยให้มีโทษปรับวันละ 20,000 บาท นับตั้งแต่วันที่ 7 มกราคม พ.ศ. 2559 จนถึงวันที่จัดเรียงช่องสำเร็จ หากครบกำหนด 30 วันนับตั้งแต่วันที่ส่งหนังสือแจ้ง จะพิจารณาโทษปรับทางปกครองที่สูงขึ้นต่อไป เช่นอาจจะเพิ่มค่าปรับ หรือสั่งพักใช้ใบอนุญาต
กรณีที่ 2 คือ โทษปรับตามกฎ Must Carry ที่ไม่อนุญาตให้ช่องฟรีทีวีระดับชาติ โฆษณาเกิน 12 นาที ในช่องเคเบิลทีวีที่อนุญาตเพียง 6 นาที โดยจะสั่งปรับทันที 1 ล้านบาท และปรับเพิ่มวันละ 50,000 บาท ตั้งแต่วันที่ 13 มกราคม พ.ศ. 2559 เป็นต้นไป จนถึงวันที่จัดเรียงช่องสำเร็จ


จับตา! TRUE จ่อถูกปรับวันละ 2 หมื่น เหตุไม่เรียงเลขช่อง
กสทช. เผย เตรียมพิจารณาปรับวันละ 20,000 บาท กับ TRUE เหตุไม่เรียงเลขช่องตามกำหนด
นางสาวสุภิญญา กลางณรงค์ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  เปิดเผยว่า ในวันนี้ 11 ม.ค. จะมีการประชุมคณะกรรมการกิจการกระจายเสียงและกิจการโทรทัศน์ (กสท.) ครั้งที่ 1 ประจำปี 2559 โดยวาระการประชุมที่น่าจับตา ได้แก่ การกำหนดมาตรการทางปกครองกับ บ.ทรู วิชั่นส์ กรุ๊ป จำกัด บริษัทในเครือ บริษัท ทรู คอร์ปอเรชั่น จำกัด (มหาชน) หรือ TRUE กรณีไม่ปฏิบัติตาม ประกาศ กสทช.
เรื่อง หลักเกณฑ์การจัดลำดับบริการโทรทัศน์โทรทัศน์ ภายหลังมีมติ กสท. มีคำสั่งทางปกครองให้ ทรู เร่งดำเนินการจัดลำดับบริการโทรทัศน์ให้เป็นไปตามประกาศ กสทช. กำหนดให้แล้วเสร็จภายใน 15 วัน นับตั้งแต่วันที่ได้รับคำสั่ง หากฝ่าฝืนหรือไม่ปฏิบัติตามคำสั่ง กสท.จะใช้มาตรการทางปกครองปรับวันละ 20,000 บาท ตลอดระยะเวลาที่ยังไม่ปฏิบัติตามคำสั่ง
นางสาวสุภิญญา  กล่าวว่า ในที่ประชุม กสท. จะมีการพิจารณาผลการดำเนินการตามคำสั่งทางปกครอง และมีมาตรการที่เข้มงวดในการกำกับดูแลต่อไป การลงโทษปรับรายวันจะเป็นขั้นต้น ถ้ายังฝ่าฝืน กสทช. จะต้องมีมาตรการที่สูงขึ้น อีกทั้งยังมีเรื่องการปรับฐานซึ่งปล่อยให้มีการโฆษณาเกินเวลาด้วย ทั้งนี้จะต้องมีการเตรียมบทลงโทษไว้แน่ โดยหวังว่าทางผู้ประกอบการจะเร่งดำเนินการปรับปรุงแก้ไขให้เป็นไปตามกฎหมายเพื่อประโยชน์สาธารณะและสมาชิกของตนเอง



ขอบคุณข้อมูล  ข่าวหุ้น
MThai News
