ออมสิน จับมือ 19 สถาบันการเงิน ปล่อยกู้ดอกเบี้ยต่ำ ระยะที่ 2 วงเงิน 5 หมื่นล้านบาท เพื่อผู้ประกอบการ SMEs
นายชาติชาย พยุหนาวีชัย ผู้อำนวยการธนาคารออมสิน  กล่าวว่า ธนาคารออมสิน พร้อมดำเนินโครงการสินเชื่อดอกเบี้ยต่ำ หรือ ซอฟท์โลน ระยะที่ 2 วงเงินกู้ 5 หมื่นล้านบาท อัตราดอกเบี้ย 4 % ต่อปี

เพื่อเป็นทุนหมุนเวียนสำหรับการดำเนินธุรกิจของผู้ประกอบการ SMEs หลังได้รับการอนุมัติจากคณะรัฐมนตรีเมื่อวันที่ 22 ธันวาคม 2558 โดยเมื่อวานนี้ ได้มีพิธีลงนามบันทึกข้อตกลงร่วมกับสถาบันการเงิน 19 แห่ง

ซึ่งโครงการระยะที่ 2 มีเงื่อนไขแตกต่างจากโครงการระยะแรกตรงที่ จำกัดวงเงินสินเชื่อต่อรายไว้ไม่เกิน 10 ล้านบาท จากไม่เกิน 50 ล้านบาทในโครงการแรก เพื่อเปิดโอกาสให้ผู้ประกอบการรายเล็กสามารถเข้าถึงแหล่งทุน และจะกระจายตัวสู่ต่างจังหวัดมากขึ้น ซึ่งธนาคารออมสินคาดว่าจะมีผู้ประกอบการเข้าร่วมโครงการดังกล่าว ราว 5,000 ราย และจะปล่อยกู้ได้หมดภายในระยะเวลา 1 เดือน


MThai News
