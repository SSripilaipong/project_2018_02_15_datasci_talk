บทวิเคราะห์  ทองคำ  ประจำวันพุธ ที่ 13 มกราคม 2559 โดย ออสสิริส กรุ๊ป ระบุว่า ประเด็นสำคัญของราคาทองคำในวันนี้ มีปัจจัยเกี่ยวข้อง ดังนี้

ตลาดทองคำราคา Gold Spot ปรับลงเป็นวันที่ 4 ติดต่อกัน หลังเฟดต่างออกมาให้ความเห็นในทางเดียวกันว่าภาคแรงงานสหรัฐจะขยายตัวมากขึ้น ซึ่งประเด็นดังกล่าวทำให้นักลงทุนมองว่าการขยายตัวของภาคแรงงานเป็นผลมาจากภาคการผลิตขยายตัว ในอีกนัยหนึ่ง คือ เศรษฐกิจสหรัฐขยายตัว
ทั้งนี้ US Dollar Index แข็งค่าขึ้น 0.15% แตะเกือบถึงระดับที่ 99 จุด จากการแข็งค่าของ Dollar กด Gold Spot ลงเกือบ 8 เหรียญ (ราคาทองคำไทยลดลงประมาณ 130-140 บาท) แนวโน้วทองคำSideway Down กรอบ Gold spot1078-1104เหรียญ กรอบทองคำไทย 96.5% 18480-18920 บาท กรอบเงินบาท 36.15-36.35 บาทต่อดอลลาร์สหรัฐ
ปัจจัยที่ต้องจับตามองวันนี้ คือ ประธานาธิบดีบารัค โอบามาของสหรัฐ มีกำหนดจะแถลงนโยบายประจำปี (State of the Union) ในช่วงเช้าวันนี้ตามเวลาไทย โดยคาดว่าโอบามาจะสรุปผลงานการปฏิบัติหน้าที่ และระบุถึงอนาคตของประเทศ


อยากรู้จัก  Ausiris  คลิกที่นี่
ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News
