
ประธานภาคีเครือข่ายสวนยาง แนะรัฐบาลเปลี่ยนวิธีรับซื้อ หลังไม่ตอบโจทย์เกษตรกร
นายทศพล ขวัญรอด ประธานภาคีเครือข่ายเกษตรกรชาวสวนยางและปาล์มน้ำมันแห่งประเทศไทย  เปิดเผย ว่า ในวันพรุ่งนี้ (29 ม.ค.) เวลา 13.00 น. จะเดินทางไปที่ศูนย์ดำรงธรรม จ.นครศรีธรรมราช เพื่อยื่นข้อเรียกร้องไปยังรัฐบาล โดยเฉพาะ พล.อ.ประยุทธ์ จันทร์โอชา นายกรัฐมนตรี ให้ปรับเปลี่ยนวิธีการรับซื้อยางพารา


ทั้งนี้ เนื่องจากตั้งแต่วันที่ 25 ม.ค.ที่ผ่านมา ซึ่งเป็นวันแรกที่รัฐบาลเปิดจุดรับซื้อยางพาราจากเกษตรกรโดยตรง มีเกษตรกรนำยางไปขายน้อยมาก เนื่องจากราคารับซื้อที่กิโลกรัมละ 45 บาท ไม่จูงใจ อีกทั้ง จุดรับซื้อมีน้อยไม่ครอบคลุม รวมทั้งยังจ่ายเงินล่าช้า และจำกัดโควตารับซื้อ นอกจากนี้ นายทศพล กล่าวอีกว่า สิ่งจำเป็นสำหรับรัฐบาล คือ ต้องรัดกุม เน้นการใช้ยางในประเทศ สร้างตลาดและราคาเป็นของตัวเอง ซึ่งราคายางที่ 60 บาท/กก. น่าจะตอบโจทย์เกษตรกรมากที่สุด

ขอบคุณข้อมูล  INN

กระทรวงเกษตร สั่ง ขยายจุดรับซื้อยางเพิ่มทั่วประเทศ
คืบหน้ามาตรการรับซื้อยางพารา กระทรวงเกษตรสั่งการยางแห่งประเทศไทย เพิ่มจุดรับซื้อยางทั่วประเทศ
พล.อ.ฉัตรชัย สาริกัลยะ รัฐมนตรีว่าการกระทรวงเกษตรและสหกรณ์  เปิดเผยถึงความคืบหน้าการเข้ารับซื้อยางตามนโยบายรัฐบาล ว่า ตามที่การยางแห่งประเทศไทย ได้เริ่มดำเนินการเปิดจุดรับซื้อยาง จำนวน 834 แห่งทั่วประเทศ ตั้งแต่วันที่ 25 มกราคม 2559 ที่ผ่านมา ซึ่งจากผลการดำเนินการขณะนี้ มีการรับซื้อยางในวันแรกจำนวน 70 ตัน วันที่ 2 จำนวน 141.63 ตัน จากเกษตรกร จำนวน 1,429 ราย แบ่งเป็นยางแผ่นดิบ จำนวน 83.27 ตัน น้ำยางสด จำนวน 10.80 ตัน และยางก้อนถ้วย จำนวน 47.29 ตัน
อย่างไรก็ตาม สาเหตุที่เกษตรกรยังเข้าร่วมโครงการน้อย เนื่องจากในช่วงนี้ บางพื้นที่ปิดฤดูกรีดยาง โดยเฉพาะภาคใต้ที่มีอากาศแปรปรวนฝนตก และการรับเงินของเกษตรกรที่นำยางมาขายนั้น ผ่านธนาคารเพื่อการเกษตรและสหกรณ์การเกษตร (ธ.ก.ส.) โดยโอนเงินเข้าบัญชีของเกษตรกร ซึ่งอาจใช้ระยะเวลาประมาณ 2 วัน จึงทำให้มีความล่าช้าในการจ่ายเงิน ซึ่งตนได้สั่งการให้หน่วยงานที่เกี่ยวข้องดูแลในเรื่องดังกล่าว ให้มีความรวดเร็วมากขึ้น รวมถึงสั่งการให้ให้การยางแห่งประเทศไทยขยายจุดรับซื้อยางเพิ่มเติมทั่วประเทศแล้ว

ขอบคุณข้อมูล  INN

ดีเดย์! ก.เกษตรจัด 800จุด รับซื้อยาง พร้อมโอนเงินใน 2วัน
กระทรวงเกษตรฯ มั่นใจรับซื้อยางวันแรกไร้ปัญหา ขณะเงินค่ายางพาราโอนเข้าบัญชีเกษตรกรโดยตรงใน 2 วัน
นายอำนวย ปะติเส ที่ปรึกษารัฐมนตรีว่าการกระทรวงเกษตรและสหกรณ์  เปิดเผยว่า ภาพรวมการรับซื้อยางพาราที่เริ่มขึ้นในวันนี้เป็นวันแรก โดยให้สิทธิรายละ 150 กิโลกรัม นั้น ทุกจุดมีความพร้อมมาก ซึ่งก่อนหน้านี้ มีเจ้าหน้าที่ได้เข้าไปเตรียมความพร้อมในแต่ละจุดเป็นที่เรียบร้อยแล้ว พร้อมเชื่อว่าขั้นตอนการรับซื้อจะไม่มีปัญหาเกิดขึ้นแน่นอน

ขณะที่  นายเลิศวิโรจน์ โกวัฒนะ รองปลัดกระทรวงเกษตรและสหกรณ์  กล่าวว่า วันนี้มีจุดรับซื้อยางทั่วประเทศกว่า 800 จุด แบ่งเป็น ภาคใต้ 400 จุด ตะวันออก 30 จุด ตะวันออกเฉียงเหนือ 200 จุด และภาคเหนือ 200 จุด โดยการเพิ่มจุดรับซื้อยางพารามีแนวโน้มว่าจะเพิ่มอีก 1,200 จุด
ซึ่งจะขอดูสถานการณ์อีกครั้งว่ายังมีพื้นที่ใดบ้างที่จะต้องเปิดให้บริการกับเกษตรกรชาวสวนยางเพิ่มเติม และแม้วันนี้จะเป็นวันแรกที่รับซื้อยางแต่เชื่อว่าจะไม่มีปัญหา เนื่องจากโครงการดังกล่าวเป็นโครงการระยะยาว เกษตรกรสามารถทยอยมาขายยางได้ รวมทั้งการโอนเงินผ่านบัญชีธนาคารด้วย ซึ่งเงินค่ายางพาราจะโอนเงินเข้าบัญชีของเกษตรกรโดยตรงภายใน 2 วัน

ขอบคุณข้อมูลจาก  INN

คืบหน้า! มาตรการรับซื้อยางพารา ช่วยเหลือเกษตรกร
กระทรวงเกษตรฯ เตรียมตั้งจุดรับซื้อยางพาราทั่วประเทศ 3,000 จุด รายละไม่เกิน 150 กิโลกรัม เริ่ม 25 มกราคมนี้
นายสุรพล จารุพงศ์ โฆษกกระทรวงเกษตรและสหกรณ์  เปิดเผยว่า สำหรับผลการหารือร่วมกับแกนนำชาวสวนยางภาคเหนือและภาคอีสาน หลังเข้ารับฟังแนวนโยบายการรับซื้อยางพาราของรัฐบาลนั้น ทางกระทรวงเกษตรฯ จะร่วมกับองค์การคลังสินค้า หรือ อคส. จัดตั้งจุดรับซื้อยางพาราปริมาณ 100,000 ตัน จากเกษตรกรรายย่อยโดยตรง ในพื้นที่ภาคใต้จำนวน 2,000 แห่ง ภาคเหนือ และภาคอีสานอีกจำนวน 1,000 แห่ง
โดยจะรับซื้อรายละไม่เกิน 150 กิโลกรัม ซึ่งจะเริ่มเปิดให้รับซื้อตั้งแต่วันที่ 25 มกราคม นี้ ทั้งนี้ เพื่อเป็นการช่วยเหลือเกษตรกรที่มีรายได้นอกเหนือจากยางพารา ทางกระทรวงเกษตรและสหกรณ์ มีมาตรการผ่านทั้ง 15 โครงการ เพื่อช่วยเหลือเกษตรกรรองรับปัญหาดังกล่าวแล้ว


คลังออกมาตรการปล่อยสินเชื่อ ดบ. 0% ช่วยสวนยาง
กระทรวงการคลังออก 3 มาตรการปล่อยสินเชื่อดอกเบี้ย 0% รับซื้อยางเพิ่ม ดันราคา
นายอภิศักดิ์ ตันติวรวงศ์ รัฐมนตรีว่าการกระทรวงการคลัง  เปิดเผยภายหลังการประชุมแนวทางการช่วยเหลือเกษตรกรชาวสวนยาง ว่า ที่ประชุมมีมาตรการระยะสั้นช่วง 1 ปี ในการช่วยเหลือเกษตรกรทั้งหมด 2 มาตรการใหม่ และปรับปรุงอีก 1 มาตรการ เพื่อบรรเทาความเดือดร้อนของชาวสวนยาง ซึ่งจะเสนอที่ประชุมคณะรัฐมนตรีในครั้งหน้า และมีผลบังคับใช้ทันที โดยมาตรการแรกให้ธนาคารออมสิน และธนาคารเพื่อการเกษตรกรและสหกรณ์ หรือ ธ.ก.ส. ปล่อยสินเชื่อดอกเบี้ย 0% แก่องค์การคลังสินค้า หรือ อคส. และการยางแห่งประเทศไทย เข้ารับซื้อยางจากเกษตรกรจำนวน 1 แสนตัน

ส่วนอีกมาตรการ คือ การให้หน่วยงานของรัฐ 8 แห่ง จ้างโรงงานเพื่อเร่งการผลิตสินค้าที่เกี่ยวกับผลิตภัณฑ์ยางให้สูงขึ้น โดยจะให้ธนาคาร 4 แห่ง ประกอบด้วย ธนาคารออมสิน, ธ.ก.ส., ธนาคารพัฒนาวิสาหกิจขนาดกลางและขนาดย่อม หรือ เอสเอมอีแบงก์ และธนาคารกรุงไทย ปล่อยสินเชื่ออัตราดอกเบี้ยต่ำให้แก่โรงงานที่มีคำสั่งซื้ออยู่ในปัจจุบัน และสุดท้ายเป็นมาตรการเพิ่มเติมจากมาตรการที่มีอยู่ในการปล่อยสินเชื่อผ่านธนาคารพาณิชย์ 5 แห่ง ให้แก่ ผู้ประกอบการที่มีการรับซื้อน้ำยางข้น ยางแผ่น และยางแท่งมาเก็บสต็อกเพิ่ม
ด้าน  นายวุฒิพงศ์ จิตตั้งสกุล ผู้อำนวยการสำนักนโยบายระบบการเงินและสถาบันการเงิน กระทรวงการคลัง  เปิดเผยว่า ในส่วนของกระทรวงการคลังมีการสนับสนุนเกี่ยวกับเรื่องยางพาราหลายโครงการด้วยกัน อาทิ การให้สินเชื่อรายย่อยเพื่อประกอบอาชีพเสริมวงเงิน 15,000 ล้านบาท โครงการเงินทุนหมุนเวียน 10,000 ล้านบาท ซึ่งล่าสุดได้ปล่อยสินเชื่อไปแล้ว 7,000 – 8,000 ล้านบาท โครงการเงินทุนเพื่อแปรรูปยาง 5,000 ล้านบาท
ขณะที่นโยบายการซื้อยางราคากิโลกรัมละ 45 บาทนั้น กระทรวงการคลังได้เตรียมนโยบายไว้แล้วเช่นกัน วงเงิน 4,500 ล้านบาทเพื่อเสริมสภาพคล่องในการรับซื้อยางและสำหรับผู้ประกอบการผลิตภัณฑ์ยางในการขยายฐานการผลิตวงเงิน 15,000 ล้านบาท


สวนยางเฮ! กยท.มีมติรับซื้อยางแผ่นดิบรมควัน กก.ละ 45 บาท
ที่ประชุม กยท.มีมติรับซื้อยางแผ่นดิบรมควันกิโลกรัมละ 45 บาท
เวลา 12.00 น. วันที่ 14 ม.ค. 2559 ผู้สื่อข่าวรายว่า ที่ประชุมคณะกรรมการการยางแห่งประเทศไทย (กยท.) ที่นำโดย  พล.อ.ประวิตร วงษ์สุวรรณ รองนายกรัฐมนตรี  เป็นประธานการประชุม มีมติรับซื้อยางแผ่นดิบรมควันกิโลกรัมละ 45 บาท ซึ่งใช้เงินจากกองทุนยาง ซิ้อจำนวน 1 แสนตัน โดยจะเสนอให้คณะรัฐมนตรี (ครม.) อนุมัติงบฯ สัปดาห์หน้า
พล.อ.ประวิตร  กล่าวภายหลังเป็นประธานการป ระชุมคณะกรรมการแก้ไขปัญหาร าคายางพาราว่า ที่ประชุม มีมติรับซื้อยางแผ ่นดิบจากเกษตรกรโดยตรงจำนวน  1 แสนตัน ในราคากิโลกรัมละ 45 บาท ซึ่งเป็นราคาที่เกษตรกรพอใจ   สำหรับยางชนิดอื่น เช่น น้ำยางสดยางก้นถ้วย จะรับซื้อในราคาลดหลั่นตามท ี่เคยรับซื้อมา พร้อมยืนยันว่าราคาที่รับซื ้อ เป็นราคาที่เกษตรกรพอใจ
อย่างไรก็ตามจะนำมติของที่ป ระชุมในวันนี้ เข้าสู่ที่ประ ชุมคณะรัฐมนตรีในสัปดาห์หน้ า เพื่อพิจารณางบประมาณทั้งหม ดที่จะใช้ในการรับซื้อ ปริมาณที่กำหนดไว้เบื้องต้น  1 แสนตัน แต่หากยังมีความต้องการเพิ่ มขึ้นรัฐบาลก็พร้อมที่จะรับ ซื้ออีก
ด้าน  พล.อ.อนุพงษ์ เผ่าจินดา รมว.มหาดไทย  กล่าวว่า ในส่วนของกระทรวงมหาดไทย จะช่วยรับซื้อยางจากชาวสวนย างโดยใช้งบของกระทรวงกว่าหมื่ นล้านบาท และจะมีการหารือในรายละเอีย ดหลักเกณฑ์ของการจัดซื้อ อีกครั้ง เบื้องต้นจะซื้อวัสดุสำเร็จ รูปที่มีส่วนผสมของยาง อาทิ เสื่อรองพื้นที่นำไปใช้ในศู นย์เด็กเล็ก ยางปูรองพื้น และชิ้นส่วนประกอบทำศาลา โดยจะให้องค์การบริหารส่วนท ้องถิ่นช่วยกระจายการใช้วัส ดุด้วย ส่วนการแปรรูปยางพาราเป็นหน ้าที่ของกระทรวงเกษตรและสหก รณ์ และเชื่อว่าแต่ละโรงงานจะรั บแปรรูปอยู่แล้ว


ราคาน้ำยางพุ่ง หลัง ‘ประวิตร’ นำถกแก้ปัญหาราคายาง
ราคาน้ำยางขยับขึ้นเป็น 30-31 บาท หลังรัฐบาลแก้ปัญหาอย่างจริงจัง
นายมนตรี ชิณวงศ์  อายุ 47 ปี อาชีพชาวสวนยางพารา จ.นครศรีธรรมราช เปิดเผยว่า ตั้งแต่รัฐบาลหันมาแก้ปัญหาราคายางพาราที่ตกต่ำอย่างจริงจัง ส่งผลให้ราคาน้ำยางสดในพื้นที่ขยับขึ้นอย่างรวดเร็ว จากราคากิโลกรัมละ 23 บาท ภายใน 1 สัปดาห์ ขยับไปอยู่ที่ราคา 30-31 บาทแล้ว

โดยในวันนี้ (14 ม.ค.)  พล.อ.ประวิตร วงษ์สุวรรณ รองนายกรัฐมนตรี  เป็นประธานการประชุมคณะกรรมการแก้ไขปัญหาราคายางพารา ที่ทำเนียบรัฐบาล หลังรัฐบาล มีมติรับซื้อยางพารา 100,000 ตัน โดยให้ราคานำตลาดไม่เกิน 60 บาท เบื้องต้นส่งผลทำให้ราคาน้ำยางสด พุ่งขึ้นทันที ประมาณ 7-8 บาทต่อกิโลกรัม
ทั้งนี้ หลังจากมีการกำหนดราคาแล้ว จะลงพื้นที่สำรวจจำนวนเกษตรกรที่ได้รับสิทธิ์ ซึ่งจะมีตัวแทนจาก คสช. มหาดไทย กระทรวงเกษตรและสหกรณ์ และทหาร เนื่องจากรายชื่อจากกรมส่งเสริมการเกษตร และกรมการยางไม่ตรงกัน
ซึ่งการลงพื้นที่จะตอบโจทย์ทั้งเรื่องของการจ่ายเงิน 1,500 บาทต่อไร่ ที่ยังมีปัญหาด้วย โดยคาดว่าภายในสิ้นเดือนมกราคม จะสามารถรับซื้อยางจากเกษตรกรได้

ขอบคุณข้อมูล  voice
ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News
