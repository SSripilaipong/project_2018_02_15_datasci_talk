ปลัดคมนาคม สั่ง รฟม.ศึกษาโครงการ ‘รถรางไฟฟ้าภูเก็ต’ ระยะทาง 60 กิโลเมตร รวม 23 สถานี
นายชาติชาย ทิพย์สุนาวี ปลัดกระทรวงคมนาคม  กล่าวหลังการประชุมติดตามความคืบหน้าในการดำเนินโครงการระบบขนส่งมวลชนจังหวัดภูเก็ต ว่า สำนักงานนโยบายและแผนการขนส่งและจราจร (สนข.) นำเสนอผลการศึกษาความเหมาะสมเบื้องต้น เห็นควรให้การรถไฟฟ้าขนส่งมวลชนแห่งประเทศไทย (รฟม.) เป็นผู้ดำเนินโครงการ จัดสร้างเป็นรถรางไฟฟ้า หรือ “แทรม”

โดยนำร่องเส้นทางท่าอากาศยานนานาชาติจังหวัดภูเก็ต-ห้าแยกฉลองก่อน ระยะทาง 60 กิโลเมตร รวมจำนวน 23 สถานี โดยมีความเร็วสูงสุด 100 กิโลเมตรต่อชั่วโมง วิ่งเชื่อมสนามบิน-ขนส่ง และจุดสำคัญๆ คาดใช้วงเงินรวม 2 หมื่นล้านบาท แต่ต้องศึกษาปัญหาจุดตัดและสัญญาณจราจรให้ดี

ขณะที่รูปแบบการเดินรถนั้น อยู่ระหว่างพิจารณาว่าจะก่อสร้างเป็นช่องทางพิเศษเฉพาะ หรือจะใช้ช่องทางร่วมกับรถยนต์ปกติ แต่ไม่ส่าจะใช้รูปแบบใด ยังพบปัญหาเรื่องของจุดตัดซึ่งมีอยู่เป็นจำนวนมาก คือจุดตัดทางแยกรวม 39 จุด และจุดตัดทางกลับรถ 37 จุด เบื้องต้นจึงมอบหมายให้ สนข. กรมทางหลวง (ทล.) และ กรมทางหลวงชนบท (ทช.) ไปหารือแนวทางการแก้ไขปัญหาจุดตัดให้แล้วเสร็จภายใน 1 เดือน พร้อมกำหนดรายละเอียดให้ชัดเจน


ติดตามข่าวเศรษฐกิจอื่น ๆ ที่น่าสนใจได้ที่นี่  news.mthai.com/economy
MThai News

