ทหารเข้าจัดระเบียบผู้ค้าหวยเฝ้าตู้ ATM หลังมีการแแย่งสิทธิ์จองซื้อสลากกินแบ่งรัฐบาล
จากสถานการณ์ที่กลุ่มผู้ค้าสลากในพื้นที่ จ.เลย แห่มาเฝ้ารอจองคิวเพื่อซื้อสลากกินแบ่งรัฐบาลผ่านทางตู้เอทีเอ็มกันเป็นจำนวนมาก ซึ่งบางรายถึงกับมารอคิวตั้งแต่วันที่ 15 มกราคมที่ผ่านมา ทั้งนี้ผู้ค้าสลากเริ่มมีการปะทะคารมรุนแรงเกิดขึ้น หลังมีการเขียนป้ายจองไว้ แต่บางรายไม่มาเฝ้า จึงส่งผลให้ผู้ค้าสลากรายอื่นไม่พอใจ ถึงขั้นกล่าวว่าหากเขียนคิว แต่ไม่มาเฝ้าถือว่าสละสิทธิ์ โดยอ้างเป็นคำพูดของเจ้าหน้าที่ตำรวจ และบางจุดถึงขั้นมีการฉีกป้าย ฉีกกระดาษจองคิวอีกด้วย

ล่าสุด  พ.อ.สรศิริ พลเขต หัวหน้ากองกิจการพลเรือนมณฑลทหารบกที่ 28  เข้าจัดระเบียบการจองซื้อสลากกินแบ่งรัฐบาลเพื่อให้เกิดความยุติธรรมกับทุกฝ่าย เบื้องต้นตกลงว่า การนอนเฝ้าตู้ ATM ให้มีการจัดคิวกันเองโดยเรียงการจอง และ การมานอนเฝ้าตามลำดับ โดยจะจำกัดสิทธิ์เฉพาะผู้ที่มานอนเฝ้าหน้าตู้เท้านั้น และหากถึงเวลาทำการจอง เจ้าตัวไม่มาแสดงตน ก็จะถือว่าสละสิทธิ์ให้ผู้ค้ารายอื่นต่อไป


ขอบคุณภาพ/ข้อมูล  krobkruakao
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
