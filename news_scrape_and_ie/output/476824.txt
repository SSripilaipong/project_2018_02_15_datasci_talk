ชาวบ้านพะเยา เพาะเห็ดหลากชนิดจำหน่ายสร้างรายได้มากกว่าเดือนละ 2 หมื่น เตรียมพัฒนาผลิตภัณฑ์จากเห็ด สร้างมูลค่าเพิ่ม
วานนี้(18 ม.ค.) นางจุราพร ดูใจ ชาวบ้านในพื้นที่หมู่ที่ 5 ตำบลบ้านใหม่อำเภอเมืองจังหวัดพะเยา ได้พาผู้สื่อข่าวฯ เข้าชมฟาร์มเห็ด ซึ่งประกอบด้วยเห็ดนางฟ้า เห็ดนางรม รวมทั้งเห็ดอีกหลากหลายชนิด ซึ่งเป็นลักษณะการเพาะ เพื่อจำหน่าย ทั้งเห็ดและก้อนเห็ดสร้างรายได้เฉลี่ยต่อเดือนกว่า 20,000 บาท

นางจุราพร เล่าว่า เมื่อ 4 -5 ปีที่ผ่านมา ตนได้ทำการเพาะเห็ด เป็นอาชีพเสริม เพื่อเป็นการสร้างรายได้เพิ่ม ต่อมาอีก 6 -7 เดือน ตนเลยหันมาทำแบบจริงจัง จนสามารถเพาะก้อนเห็ดได้เอง ซึ่งปัจจุบัน นอกจากจะจำหน่ายเห็ดแล้ว ยังได้ทำการขายก้อนเห็ดให้กับคนทั่วไปที่สนใจในการเพาะเห็ดจำหน่าย

ทั้งนี้ ในอนาคตยังอยากจะพัฒนาผลผลิต ด้วยการนำไปทำเป็นอาหาร อาทิ เห็ดยอ แหนมเห็ด น้ำพริกเห็ด ออกจำหน่าย เพื่อเพิ่มมูลค่าของผลผลิตเห็ดอีกด้วย


MThai News
