ครม.อนุมัติงบประมาณ 3.5 หมื่นล้านบาท ให้หมู่บ้านทั่วประเทศผ่านกองทุนหมู่บ้านและชุมชนเมือง
วันที่ 26 ม.ค. 2559 ที่ประชุมคณะรัฐมนตรี (ครม.) มีมติเห็นชอบอนุมัติงบประมาณ 3.5 หมื่นล้านบาท ลงไปยัง 7 หมื่นหมู่บ้านทั่วประเทศ ให้หมู่บ้านละไม่เกิน 5 แสนบาท เพื่อเพิ่มปริมาณการลงทุนในระดับชุมชนผ่านกองทุนหมู่บ้านและชุมชนเมือง โดยประชาชนสามารถเสนอโครงการเข้ามาได้
โครงการดังกล่าว รัฐบาลจะมีการสนับสนุนเงินในกองทุนหมู่บ้านและชุมชนเมือง 79,565 กองทุน กองทุนละไม่เกิน 5 แสนบาท นำไปใช้ในการลงทุนด้านโครงสร้างพื้นฐานในชุมชน เพื่อดำเนินกิจกรรมอื่น ๆ ที่ชุมชนเห็นว่าเป็นประโยชน์ในการส่งเสริมศักยภาพในการประกอบอาชีพและความเป็นอยู่ในชุมชนให้ดีขึ้น โดยการดำเนินการของกองทุนหมู่บ้านฯ ตามโครงการนี้ให้เป็นไปตามที่คณะกรรมการกองทุนหมู่บ้านและชุมชนเมืองแห่งชาติกำหนด
ทั้งนี้ผลจากการดำเนินโครงการดังกล่าวจะส่งผลให้กองทุนหมู่บ้านและชุมชนเมืองมีการลงทุนจำนวน 35,000 ล้านบาท ภายในระยะเวลา 6 เดือน ซึ่งจะเป็นการกระตุ้นกิจกรรมทางเศรษฐกิจให้เกิดขึ้นในระดับฐานรากและชุมชน ซึ่งจะเป็นรากฐานที่สำคัญต่อการขับเคลื่อนและพัฒนาเศรษฐกิจไทยต่อไป

ขอบคุณข้อมูล INN

จับตา! ‘สมคิด’ จ่อชงครม.อนุมัติงบจัดสรรหมู่บ้านละ 5แสน
‘สมคิด’ จ่อชง ครม.อนุมัติงบ 3.5 หมื่นล้านบาท จัดสรรหมู่บ้านละ 5 แสน ของกระทรวงมหาดไทย
นายสมคิด จาตุศรีพิทักษ์ รองนายกรัฐมนตรี  เปิดเผยว่า การประชุมคณะรัฐมนตรี (ครม.) วันนี้ (26 ม.ค.) จะมีการเสนอให้ ครม.พิจารณาอนุมัติกรอบวงเงินเพื่อสนับสนุนโครงการลงทุนของกองทุนหมู่บ้านตามแนวทางประชารัฐ โดยจะจัดสรรงบให้หมู่บ้านละไม่เกิน 5 แสนบาท รวมวงเงินทั้งสิ้น 3.5 หมื่นล้านบาท
ซึ่งการจัดสรรเงินลงทุนตามแนวทางประชารัฐครั้งนี้ เป็นโครงการของกระทรวงมหาดไทย ที่จะจัดสรรเงินให้เปล่าตำบลละ 5 ล้านบาท จำนวนกว่า 7 หมื่นตำบล เพื่อนำไปจ้างงานในชนบท ตามโครงการที่แต่ละตำบลจะเสนอมา ไม่ว่าจะเป็นซ่อมสร้าง ถนน สระน้ำ โรงเรียน และ ศูนย์ราชการ ขณะที่โครงการดังกล่าว จะขับเคลื่อนไปพร้อมกับโครงการตำบลละ 5 ล้านบาท ของกระทรวงมหาดไทยด้วย


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

