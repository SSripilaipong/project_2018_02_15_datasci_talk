ผู้อำนวยการท่าอากาศยานดอนเมือง เผย ประชาชนนำ  ‘ตุ๊กตาลูกเทพ’  เข้าสนามบินได้ แนะปฏิบัติตามกฎอย่างเคร่งครัด
นายเพ็ชร ชั้นเจริญ ผู้อำนวยการท่าอากาศยานดอนเมือง บริษัท ท่าอากาศยานไทย จำกัด (มหาชน) หรือ ทอท.  เปิดเผยถึงกรณีการนำตุ๊กตาลูกเทพเข้าท่าอากาศยานและเครื่องบิน ว่า ในส่วนของท่าอากศยานดอนเมือง หากนำเข้ามาต้องมีการเอ็กซเรย์สแกนตามกระบวนการขั้นตอนตามปกติ ก่อนที่ผู้โดยสารจะเข้าไปสู่อาคารพักผู้โดยสาร

ทั้งนี้ในส่วนของสายการบิน หากจะนำขึ้นเครื่องก็ต้องปฏิบัติตามกฎระเบียบของสายการบินอย่างเคร่งครัด ตั้งแต่การซื้อตั๋วโดยสารที่ต้องมีการแจ้งเจ้าหน้าที่ให้ทราบหากจะนำตุ๊กตาลูกเทพขึ้นเครื่องบิน ส่วนการจะซื้อที่นั่งเพิ่มเติมหรือไม่นั้น ขึ้นอยู่กับผู้โดยสารแต่ละท่านที่มีความประสงค์ แต่ต้องคำนึงถึงผู้โดยสารท่านอื่นที่เดินทางร่วมกันด้วย อย่างไรก็ตาม ยืนยันว่า การท่าอากาศยานดอนเมือง นั้น มีความพร้อมและมีมาตรฐานในการดูแลความปลอดภัยของผู้โดยสารอยู่แล้ว ขอให้ผู้โดยสารทุกท่านปฏิบัติตามกฎอย่างเคร่งครัด

ขอบคุณข้อมูล INN
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
