AIS เปิดตัว 4G แอดวานซ์ ผ่านเทคโนโลยี เอลอีที รองรับความเร็วกว่า 300 Mbps ครอบคลุมแล้ว 42 จังหวัด
นายสมชัย เลิศสุทธิวงค์ ประธานเจ้าหน้าที่บริหาร บริษัท แอดวานซ์ อินโฟร์ เซอร์วิส จำกัด (มหาชน)  เปิดเผยว่า ในวันนี้ (26 ม.ค.) ทางบริษัทได้เปิดตัวเอไอเอส 4G แอดวานซ์ ผ่านเทคโนโลยี เอลอีทีแอดวานซ์ ซึ่งรองรับการใช้ดาต้าได้รวดเร็วที่สุด ที่ระดับ 300 Mbps สำหรับบริการผ่านมือถือในระบบดาต้า เนื่องจากการประมูล 4G ที่ผ่านมา ทางบริษัทได้รับใบอนุญาตจากคณะกรรมการกิจการกระจายเสียงกิจการโทรทัศน์และกิจการโทรคมนาคมแห่งชาติ หรือ กสทช. จนนำไปสู่การพัฒนาระบบเครือข่ายให้สามารถครอบคลุมได้ 42 จังหวัด และจะครอบคลุม 77 จังหวัด ได้ภายใน 120 วัน หลังจากนี้

พร้อมกันนี้ ทางบริษัทได้เปิดตัวแอพพลิเคชั่น AIS Play เพื่อตอบสนองความต้องการของลูกค้าในการดูหนังฟังเพลงและสื่อเอ็นเตอร์เทนเมนท์ในระบบ Full HD อีกด้วย ขณะที่ Package ราคาเริ่มต้นตั้งแต่ 1.5GB 299 บาท ไปจนถึง 75GB 1,888 บาทต่อเดือน รวมทั้งรูปแบบ มัลติ ที่ลูกค้าสามารถใช้การลงทะเบียนในซิมเดียวแต่ใช้ได้ในหลายเครื่อง ใน 1 Package ซึ่งถือว่าตอบสนองความต้องการของลูกค้าในปัจจุบันที่มีโทรศัพท์มือถือมากกว่า 1 เครื่องขึ้นไป

ขอบคุณข้อมูล  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
