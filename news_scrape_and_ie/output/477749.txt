ผลสำรวจพฤติกรรมการรับชม ‘ทีวีดิจิทัล’ พบ ช่องที่วัยรุ่นชื่นชอบมากที่สุดมีถึง 24% ของกลุ่มตัวอย่าง
วันที่ 27 ม.ค. 2559 คณะนิเทศศาสตร์ มหาวิทยาลัยหอการค้าไทย ได้จัดทำผลสำรวจ “พฤติกรรมการรับชมโทรทัศน์และการรับรู้ตราสินค้าสถานีโทรทัศน์ดิจิทัลของกลุ่มผู้ชมวัยรุ่น” โดย นายมานะ ตรีรยาภิวัฒน์ คณบดีคณะนิเทศศาสตร์ มหาวิทยาลัยหอการค้าไทย เปิดเผยว่า สำหรับผลสำรวจดังกล่าวใช้วิธีเก็บแบบสอบถามกลุ่มตัวอย่างอายุ 15 – 22 ปี ในเขตกรุงเทพฯและปริมณฑล จำนวน 800 คน ช่วงเดือน ธ.ค. 2558
ผลสำรวจพบว่า มีวัยรุ่น 59% ของกลุ่มตัวอย่างรับชมทีวีดิจิทัลผ่านเครื่องรับโทรทัศน์ ขณะที่ อีก 41.8% รับชมผ่านสมาร์ทโฟน โดยช่องที่ชื่นชอบมากที่สุดได้แก่ ช่อง 3HD 24% ช่อง 7HD 14.5% Workpoint 14% ONE 11% และ ช่อง GMM 7.5%
ขณะที่ วัยรุ่นไทยนิยมดูรายการย้อนหลังผ่านยูทูปมากสุดถึง 73% ตามด้วยไลน์ 36% ต่อมาคือเว็บไซต์ของสถานี 22.3% นอกจากนี้ ผลสำรวจพบวัยรุ่นดูละครไทยมากที่สุด ตามด้วยภาพยนตร์ไทยและต่างประเทศ ต่อมาคือการ์ตูน ด้านเรทติ้งการรับชมทีวีดิจิทัลทั่วประเทศ ช่อง7 ยังเป็นอันดับ 1 ตามด้วยช่อง3  workpoint ช่อง8 และ ช่องโมโนทีวี


ขอบคุณข้อมูล  ประชาชาติธุรกิจ
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
