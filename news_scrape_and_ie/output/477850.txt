เจ๊เกียว  อนุญาตให้ประชาชนนำ  ‘ตุ๊กตาลูกเทพ’  ขึ้นรถโดยสารได้ พร้อมลดค่าโดยสารให้ครึ่งราคา
นางสุจินดา เชิดชัย หรือ เจ๊เกียว นายกสมาคมผู้ประกอบการรถโดยสารขนส่ง  ซึ่งเป็นเจ้าของกิจการอู่ต่อรถทัวร์ และ บริษัท เดินรถเชิดชัย เปิดเผยว่า บริษัทอนุญาตให้ประชาชนที่บูชานำตุ๊กตาลูกเทพขึ้นรถโดยสารได้ สามารถนั่งบนเบาะโดยสารได้ตามปกติโดยจะจำหน่ายตั๋วให้ครึ่งราคา
ทั้งนี้ มองว่าเรื่องการบูชาเป็นสิทธิส่วนบุคคล ตนเองมีหน้าที่อำนวยความสะดวกแก่ผู้โดยสาร และขอไม่แสดงความคิดเห็นเรื่องนี้ส่วนประเด็น อาจมีการใช้ช่องว่างตุ๊กตาลูกเทพ ลักลอบขนสิ่งผิดกฎหมาย นางสุจินดา ระบุ ก็กังวลเหมือนกัน แต่คงจะมีมาตรการตรวจตราดูแลความปลอดภัยตามปกติ ซึ่งที่ผ่านมายังไม่พบปัญหาอะไรเกิดขึ้น


ขอบคุณข้อมูล  voice
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
