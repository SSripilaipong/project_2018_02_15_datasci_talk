‘กรมสรรพากร’  แจ้งปิดระบบให้บริการยื่นแบบบนอินเตอร์เน็ต และระบบบริการอื่นๆ ชั่วคราว
ผู้สื่อข่าวรายงานว่า  กรมสรรพากร แจ้งปิดระบบให้บริการยื่นแบบบนอินเตอร์เน็ต และระบบบริการอื่นๆ ชั่วคราว เพื่อให้การไฟฟ้านครหลวงเข้าดำเนินการตรวจสอบบำรุงรักษาอุปกรณ์ไฟฟ้า ตั้งแต่วันศุกร์ที่ 29 มกราคม 2559 เวลา 17.00 น. จนถึงวันจันทร์ที่ 1 กุมภาพันธ์ 2559 เวลา 06.00 น.

จึงส่งผลให้ระบบงานบางระบบไม่สามารถใช้งานได้ เช่น บริการยื่นแบบแสดงรายการและชำระภาษีผ่านอินเตอร์เน็ต ระบบ RD Smart Tax (Mobile Application) ระบบยื่นคำร้องขออนุมัติเป็น IHQ หรือ ITC ระบบแจ้งขอเป็นผู้ประกอบการบัญชีชุดเดียว (SMEs) ระบบสอบถามปัญหา/แนะนำ/ร้องเรียน (Contact us) ระบบสอบถามข้อมูลการคืนภาษี ระบบบริการจดทะเบียน ระบบบริการค้นข้อมูลตต่างๆ ระบบประกาศประกวดราคา และอื่นๆ
ทางกรมสรรพากรจึงขออภัยในความไม่สะดวกมา ณ โอกาสนี้ หากมีข้อสังสัยสามารถสอบถามรายละเอียดได้ที่ศูนย์บริการข้อมูลสรรพากร RD Call Center โทร. 1161

ที่มา  กรมสรรพากร ( Revenue Department )
ติดตามข่าวสารที่น่าสนใจเพิ่มเติมได้ที่  news.mthai.com
MThai News
