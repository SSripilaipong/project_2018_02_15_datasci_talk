สายการบินจากประเทศจีนขอเพิ่มเที่ยวบินเข้าเชียงใหม่ 78 เที่ยวบิน ในช่วงวันที่ 1-20 กุมภาพันธ์ นี้
นาวาอากาศเอกวิสูธ จันทนา ผู้อำนวยการท่าอากาศยานนานาชาติเชียงใหม่  เปิดเผยว่า ในช่วงเดือนกุมภาพันธ์ นี้ จากการสำรวจพบว่ามีสายการบินจากประเทศจีน ขอเพิ่มเที่ยวบินมายังเชียงใหม่ ระหว่างวันที่ 1-20 กุมภาพันธ์ รวมทั้งสิ้น 78 เที่ยวบิน จาก 5 เส้นทาง ได้แก่ คุนหมิง , เซี่ยงไฮ้ , หางโจว , อู่ฮั่น และ กวางเจา ซึ่งมีประมาณ 20 เที่ยวบิน ที่จำเป็นต้องทำการบินหลังจากเวลา 24.00 น. คือทำการบินในห้วงเวลา 00.05-03.00 น. ซึ่งเป็นเวลาปิดให้บริการของท่าอากาศยานนานาชาติเชียงใหม่แล้ว และอาจส่งผลกระทบต่อการพักผ่อนของประชาชนที่อาศัยอยู่ในแนวขึ้นลงของอากาศยาน
ทั้งนี้ คาดว่าจะมีผู้โดยสารเพิ่มขึ้น 11,700 คน และ จะมีผู้โดยสารใช้บริการในช่วงเวลาดังกล่าวประมาณ 580,000 คน หรือเฉลี่ยวันละ 29,000 คน ซึ่งเมื่อเปรียบเทียบกับจำนวนผู้โดยสารที่เดินทางเข้า-ออกในช่วงเดียวกันของปี 2558 พบว่า มีปริมาณเพิ่มขึ้นประมาณร้อยละ 10

ขอบคุณข้อมูล  voice
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
