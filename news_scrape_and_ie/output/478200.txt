เกษตรกรปลูก  ‘มัลเลบอร์รี่’  หันแปรรูปเพื่อยืดอายุ ชี้ สามารถสร้างรายได้ปีละเกือบ 5 หมื่นบาท
นางวรรณภา เหลืองธุวปราณีต เกษตรกรจังหวัดนครปฐม  เปิดเผยว่า ตนเองได้ปลูก มัลเลบอร์รี่ หรือ ลูกหม่อน ไว้เกือบ 1,000 ต้น ในพื้นที่รอบบ้าน ขนาด 1 ไร่ 2 งาน ซึ่งสามารถปลูกได้ตามที่ว่าง คันล้อมนา คันล้อมสวน โดยแม้ว่าในช่วงแรกที่ผลผลิตออกมา จะขายแทบไม่ได้ เนื่องจากคนทั่วไปยังไม่รู้จัก

หลังจากนั้น ตนเองจึงใช้วิธีให้ลูกค้าทดลองชิมก่อนซื้อ และอธิบายสรรพคุณต่างๆ ลูกค้าจึงเริ่มมีการรับรู้เพิ่มมากขึ้น ทั้งนี้เชื่อว่าการตอกย้ำสรรพคุณของมัลเบอรี่ เป็นเหตุผลสำคัญที่ทำให้คนหันมาเลือกซื้อ โดยหลังจากใช้วิธีดังกล่าวแล้ว ถือว่าได้การรับรับเป็นอย่างมาก โดยได้นำมัลเลบอร์รี่ไปขายที่ตลาดนัดสินค้าเกษตรบางงาน และสามารถขายได้ถึงหลักหมื่นบาท
นางวรรณภา  กล่าวต่อว่า เมื่อเข้าสู่ปีที่ 2 ความนิยมของลูกค้าเริ่มชัดเจนมากขึ้น โดยมีทั้งลูกค้า และแม่ค้ามารับซื้อมัลเบอรี่ถึงบ้านแต่ด้วยอายุของมัลเบอรี่ที่ค่อนข้างสั้น ตนเธอจึงมีแนวคิดในการต่อยอดธุรกิจด้วยการแปรรูป โดยได้รวมกลุ่มกับเพื่อนบ้าน ในช่วงเวลานี้ทำนาค่อนข้างยากเพราะน้ำแล้ง อีกทั้งหลายคนมีเวลาว่างมากขึ้น ตั้งเป็นกลุ่มวิสาหกิจ ช่วยกันทำการตลาด อย่างไรก็ตาม กลางปีนี้ จะมีการทำบัญชีรายรับรายจ่ายให้เป็นระบบ สำหรับรายได้อยู่ในระดับหลักหมื่นบาทต่อรอบการผลิต ซึ่ง 1 ปี สามารถผลิตได้ 5 รอบ และสามารถสร้างรายได้ถึงปีละเกือบ 5 หมื่นบาท เลยทีเดียว

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
