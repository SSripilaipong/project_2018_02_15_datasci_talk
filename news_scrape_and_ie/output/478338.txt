กรุงไทยพัฒนาแอพพลิเคชั่นการซื้อ-จองล่วงหน้าสลากกินแบ่งรัฐบาลผ่าน KTB netbank บนมือถือ
นายทรงพล ชีวะปัญญาโรจน์ รองกรรมการผู้จัดการใหญ่ สายงานบริหารจัดการทางการเงินเพื่อธุรกิจ ธนาคารกรุงไทย  เปิดเผยว่า เพื่อความสะดวกสบายของผู้ค้าสลากฯ ธนาคารได้พัฒนาแอพพลิเคชั่นในการซื้อ-จองล่วงหน้าสลากกินแบ่งรัฐบาลผ่าน KTB netbank บนมือถือ โดยแยก URL ระหว่างลูกค้าทั่วไป กับผู้ที่ลงทะเบียนซื้อ-จองล่วงหน้า โดยสามารถทำรายการได้ง่ายยิ่งขึ้น
ทั้งนี้ ธนาคารได้เพิ่มไอคอน Lottery ในหน้าแรกของ KTB netbank บนมือถือ สำหรับบริการซื้อ-จองล่วงหน้าสลากกินแบ่งรัฐบาล เพื่อให้เข้าถึงได้ง่าย โดยลดขั้นตอนการใส่หมายเลขบัตรประชาชนและรหัส TOP ซึ่งสามารถใช้ไอคอนใหม่ได้ในการซื้อ-จองล่วงหน้า ตั้งแต่งวดวันที่ 3 กุมภาพันธ์นี้เป็นต้นไป ซึ่งธนาคารได้ส่ง SMS แจ้งให้ทราบแล้ว พร้อมกันนี้ ธนาคารได้ปรับเวลาซื้อ-จองล่วงหน้า โดยทำรายการผ่าน ATM และ KTB netbank ได้ตั้งแต่เวลา 8.15 น. เป็นต้นไป ส่วนการทำรายการผ่านสาขา เริ่มในเวลา 8.30 น. เป็นต้นไปเช่นเดิม
อย่างไรก็ตาม สำหรับผู้ลงทะเบียนซื้อ-จองล่วงหน้าสลากฯ ที่ยังไม่ได้อัพเดทแอพพลิเคชั่นใหม่ สามารถทำรายการซื้อ-จองล่วงหน้าสลากฯ ในระบบเดิมได้จนถึงงวดวันที่ 18 กุมภาพันธ์ 2559


ขอบคุณข้อมูล  ประชาชาติธุรกิจ / ภาพจาก it24hrs
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
