ยอดจองซื้อสลากฯ งวด 16 ก.พ.59 หมดภายในเวลา 21.29 นาที ขณะที่ ยอดสั่งจอง งวด 1 มี.ค.59 ใช้เวลา 27 นาที หลังกองสลากฯ พิมพ์เพิ่ม
พลตรีฉลองรัฐ นาคอาทิตย์ ผู้อำนวยการสำนักงานสลากกินแบ่งรัฐบาล  แสดงความพอใจการจองสลากฯ ครั้งนี้ เพราะมีการกระจายสัดส่วนรูปแบบการจองน้ำหนักไม่ต่างกันมากนัก ถือเป็นความสำเร็จในการเปิดจองซื้อสลากฯ จากการปรับนโยบายให้สามารถสั่งซื้อได้ตั้งแต่เวลา 8.15 น. เลื่อนมาจาก 15 นาที จากเดิมที่ซื้อได้ตั้งแต่ 8.00 น. เพื่อให้เวลาเหลื่อมกับการเปิดสาขา 8.30 น.ไม่มาก และการทยอยปรับลดจำนวนสั่งจอง ซึ่งงวดหน้าจะลดลง 2 หมื่นเล่มคู่ เหลือ 1.8 แสนเล่มคู่ และไปเพิ่มในยอดซื้อในงวดถัดไปแทน เพื่อลดโอกาสให้ผู้ค้ารายใหญ่ หรือ ยี่ปั๊วะสั่งจองและนำไปขายต่อ

ขณะที่  นายทรงพล ชีวะปัญญาโรจน์ รองกรรมการผู้จัดการใหญ่ สายงานบริหารจัดการทางการเงินเพื่อธุรกิจ ธนาคารกรุงไทย  กล่าวว่า จากการที่ธนาคารได้พัฒนาแอพพลิเคชั่นในการซื้อ-จองล่วงหน้าสลากกินแบ่งรัฐบาล ผ่านเน็ตแบงค์บนมือถือตั้งแต่งวดวันที่ 3 ก.พ.นี้ เป็นต้นไป พบว่า ประชาชนหันมาใช้บริการทางเน็ตแบงค์เพิ่มขึ้นเป็นร้อยละ 32 จากครั้งก่อนที่ร้อยละ 12 โดยเฉพาะการใช้ผ่านแอพพลิเคชั่นมีมากถึงร้อยละ 80

ขอบคุณข้อมูล   Money360
MThai News
