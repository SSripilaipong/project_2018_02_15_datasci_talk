“สยาม รีเทล ดีเวลล็อปเม้นท์”  สร้าง  “เทอร์มินอล 21 โคราช”  ใหญ่กว่าสาขาแรกที่อโศก 3 เท่า


บริษัท สยาม รีเทล ดีเวลล็อปเม้นท์ จำกัด ผู้พัฒนาศูนย์การค้า 4 แห่ง ได้แก่ แฟชั่นไอส์แลนด์ เทอร์มินอล 21 เดอะพรอมานาดและไลฟ์เซ็นเตอร์ เตรียมเปิดให้บริการศูนย์การค้าเทอร์มินอล 21 โคราช ช่วงปลายปีนี้ กำหนดเปิดในช่วง ต.ค.-ธ.ค. มีพื้นที่รวมกว่า 240,000 ตร.ม. อาคารจอดรถสูง 9 ชั้น จอดได้มากกว่า 2,500 คัน โครงการมีขนาดใหญ่กว่าสาขาแรกที่อโศกถึง 3 เท่า ตั้งอยู่ในทำเลดีบนพื้นที่ 32 ไร่ บนถนนมิตรภาพ มีมูลค่าโครงการกว่า 6,000 ล้านบาท
อย่างไรก็ตาม การก่อสร้างโครงสร้างอาคาร เสร็จแล้วกว่า 90% โดยใช้แนวคิดหลักเดียวกับเทอร์มินอล 21 กรุงเทพฯ ที่สร้างสรรค์บรรยากาศแบบ ‘มาร์เก็ตสตรีทจาก 7 มหานคร แห่งการช็อปปิ้งระดับโลก’ พร้อมบันไดเลื่อนยาวที่สุดในศูนย์การค้าของไทย มีหอคอยชมวิวสูงสุดในภาคอีสาน
พร้อมกันนี้ สยาม รีเทล ยังมีแผนการพัฒนารูปแบบเดียวกันใน พัทยาและขอนแก่นอีกด้วย ทว่าที่พัทยา ใช้ชื่อว่า เทอร์มินอล 21 พัทยา ปัจจุบันได้สถานที่แล้วและเตรียมเริ่มก่อสร้างประมาณปลายปี 2559

