นักวิเคราะห์มองดัชนี  SET  มีโอกาสปรับตัวขึ้น หลังราคาน้ำมันฟื้น แนะลงทุนหุ้นเด่นตามเทรนด์ตลาด
นายธีรวุฒิ กาญจนิภากุล ผู้อำนวยการฝ่ายวิเคราะห์หลักทรัพย์ บริษัทหลักทรัพย์ซีไอเอ็มบีไทย จำกัด  เปิดเผยว่า ภาวะดัชนี SET ในช่วงเช้ามีโอกาสปรับตัวขึ้นในแดนบวก โดยได้รับปัจจัยหนุนจากแรงซื้อของนักลงทุนในต่างประเทศที่กลับเข้ามาหลังจากราคาน้ำมันดิบในตลาดโลกปรับตัวสูงขึ้นอยู่ที่ 32.28 จุด. ประกอบกับ ท่าทีของธนาคารกลาง สหรัฐ (fed) จะยังไม่ปรับขึ้นอัตราดอกเบี้ยเร็วๆ นี้ ซึ่งจะส่งผลให้ค่าเงินบาทแข็งตัวขึ้นได้ในระยะสั้น

ขณะเดียวกันปัจจัยบวกในประเทศที่ยังสามารถซื้อเก็งกำไรหุ้นตามประเด็นของการประกาศผลประกอบการในไตรมาส 1 ปี 2559 อย่างไรก็ตามแม้ว่าผลประกอบการในไตรมาสนี้จะไม่ดูดีนัก แต่คาดว่าเงินปันผลในช่วงปลายปีมีความน่าสนใจสำหรับการลงทุนเก็งกำไร เช่น EPG SMPC ทั้งนี้แม้ว่าจะมีปัจจัยความตึงเครียด ระหว่างญี่ปุ่นกับเกาหลีเหนือ แต่มองว่าจะไม่กระทบต่อเศรษฐกิจโลกเท่าที่ควรเนื่องจากเกาหลีเหนือไม่มีอิทธิพลทางเศรษฐกิจมากนัก โดยมองว่าเศรษฐกิจจีนมีความน่ากังวลที่จะกดดันภาพรวมเศรษฐกิจโลกให้มีการชะลอตัวลง
สำหรับกลยุทธ์การลงทุนแนะซื้อตามเทรนด์ตลาด เช่น กลุ่มพลังงานที่ราคาจะมีการปรับตัวขึ้นตามราคาน้ำมันดิบ และกลุ่มธนาคารที่วานนี้ราคาปรับตัวลงไปในแดนลบและก่อนปิดตลาด มีแรงสวิ่งซื้อกับกลับเข้ามาทำให้มองว่า ในภาคเช้าราคาหุ้นอาจปรับตัวขึ้นได้ ส่วนหุ้นขนาดใหญ่แนะนำหุ้นซีพีออล์ ซึ่งจะต้องจับตาผลการประชุมบอร์ดในเรื่องการแก้ปัญหา ความเชื่อมั่นในตัวผู้บริหารหลังจากมีข่าวการทุจริตซื้อหุ้น เนื่องจากราคาหุ้นอัพตัวขึ้นสูงได้หากมีการแสดงสปิริตลาออกของผู้บริหาร โดยประเมินกรอบแนวรับที่ 1275 ถึง 1285 จุด และประเมินกรอบแนวต้านที่ 1310 จุด

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
