เกษตรกรชาวเชียงใหม่หัน  ‘เพาะเห็ดฟางคอนโด’  ชี้ ช่วยสร้างรายได้เสริมทดแทนการทำนาปรังในช่วงหน้าแล้ง
สำนักงานเกษตรอำเภอแม่ริม จังหวัดเชียงใหม่ ลงพื้นที่สอนวิธีเพาะเห็ดฟางในตะกร้าหรือเพาะเห็ดฟาง แบบคอนโดให้กับชาวบ้านและเกษตรกรที่ประสบปัญหาภัยแล้งกว่า 50 ราย ได้มีอาชีพเสริมเลี้ยงครอบครัว ทั้งนี้เกษตรกรเลือกที่จะพักการปลูกข้าวนาปรัง และหันมาหารายได้ด้วยการเพาะเห็ดฟางขายในช่วงฤดูแล้ง

สำหรับวิธีการเพาะเห็ดฟางก็ไม่ยุ่งยาก เพียงนำฟางข้าวแห้งที่แช่น้ำไว้สองวัน นำมาใส่ในก้นตะกร้าขนาดความสูง ประมาณ 11 นิ้ว จากนั้นโรยเชื้อเห็ดให้เต็มพื้นที่ และ นำฟางกดทับให้แน่นและใส่ฟางสลับเชื้อเห็ดรวม 4 ชั้น เพียงสองสัปดาห์ก็จะออกดอกและเก็บผลผลิตนำไปบริโภคหรือขายได้ ซึ่ง 1 ตะกร้า ต้นทุนประมาณ 50 บาท สามารถเก็บผลผลิตได้ 2- 3 ครั้ง เฉลี่ยได้ครั้งละประมาณ 1 กิโลกรัม

ด้าน นักวิชาการเกษตรอำเภอแม่ริม กำลังอธิบายวิธีและขั้นตอน การเพาะเห็ดฟางในตะกร้า ซึ่งใช้พื้นที่น้อยสามารถเพาะในแนวดิ่งได้ ที่สำคัญใช้น้ำน้อยเพียงฉีดพ่นลำเป็นละอองก็เพียงพอ ขณะที่เห็ดฟางเป็นพืชเศรษฐกิจที่ เป็นที่ต้องการของตลาด ทำให้ได้รับความสนใจจากชาวบ้านและเกษตรกรในอำเภอแม่ริมจำนวนมาก เนื่องจากเป็นพืชใช้น้ำน้อย เหมาะกับสถานการณ์ความแห้งแล้งที่กำลังเกิดขึ้นในขณะนี้ โดยเกษตรกรหลายคนเลือกที่จะพักการปลูกข้าวนาปรัง หันมาหารายได้ด้วยการเพาะเห็ดฟางขายในช่วงฤดูแล้ง

ติดตามข่าว เศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
