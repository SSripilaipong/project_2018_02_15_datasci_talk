เกษตรกรจังหวัดนครปฐมผันตัวจากทำนามาปลูก  ‘กล้วยหอม’  ปลอดสารพิษ สร้างรายได้ช่วงตรุษจีนกว่า 1 แสน
นายสุดชาย เซียมเอคู อายุ 46 ปี และ นางศศิประภา แพ่งผล อายุ 45 ปี  สองสามีภรรยา อยู่บ้านเลขที่ 96 หมู่ 6 ตำบลบ้านยาง อำเภอเมือง จังหวัดนครปฐม ที่ได้ผันตัวเองจากอาชีพการทำนาข้าว หันมาเอาดีด้วยการปลูกกล้วยหอมทองไต้หวันจนประสบความสำเร็จเป็นอย่างมาก โดยทั้ง 2 ได้ผันตนเองลงมาปลูกกล้วยหอมทองไต้หวันปลอดสารพิษ จำนวน 15 ไร่

โดย  นายสุดชาย และ นางศศิประภา  เปิดเผยว่า ที่ผ่านมาแปลงปลูกกล้วยหอมทองไต้หวันนั้น เดิมทีเคยเป็นแปลงที่ใช้ทำนาข้าวมาก่อน แต่เนื่องจากที่ผ่านมาการทำนาข้าวมีปัญหาเรื่องราคาตกต่ำ จึงได้พยายามศึกษาที่จะหาพืชพันธุ์ต่างๆ มาปลูกเพื่อสร้างรายได้ให้กับครอบครัว และไม่เสี่ยงกับราคาตกต่ำหรือการขาดทุน ซึ่งได้มาจบลงที่การปลูกกล้วยหอมทองไต้หวัน เนื่องจากการดูแลไม่ยุ่งยาก และปัญหาต่างๆ ค่อนข้างน้อย

สำหรับราคารับซื้อจากสวนในขณะนี้อยู่ที่หวีละ 80 บาท ขณะนี้สามารถเก็บผลผลิตได้ประมาณ 200 เครือ ซึ่ง 1 เครือจะมีจำนวน 5 หวี ดังนั้นเมื่อรวมแล้วจะได้ประมาณถึง 1,500 หวี คิดเป็นเงินประมาณ 120,000 บาท ส่วนราคาท้องตลาดที่ผ่านมาอยู่ที่หวีละ 120-150 บาท ทั้งนี้คาดว่าช่วงเทศกาลตรุษจีนที่จะถึงนี้ กล้วยหอมจะมีราคาพุ่งสูงถึงหวีละไม่ต่ำกว่า 180-200 บาทอย่างแน่นอน

ติดตามข่าว เศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
