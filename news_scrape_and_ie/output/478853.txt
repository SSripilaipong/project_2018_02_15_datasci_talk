อธิบดีกรมการขนส่งทางบกชี้ สัปดาห์นี้สรุป ขึ้นค่าแท็กซี่ระยะที่ 2  ย้ำ ต้องปรับขึ้นเหตุราคาในปัจจุบันไม่สอดคล้องตามต้นทุนจริง
นายสนิท พรหมวงศ์  อธิบดีกรมการขนส่งทางบก  เปิดเผยว่า ความคืบหน้าการ ปรับขึ้นอัตราค่าโดยสารรถแท็กซี่ระยะที่ 2  อีก 5% ล่าสุด กรมการขนส่งทางบกได้ส่งข้อมูลให้กระทรวงคมนาคมพิจารณาแล้วตั้งแต่เดือนมกราคม โดยในสัปดาห์นี้จะมีการประชุมคณะกรรมการชุดเล็ก
ก่อนเสนอให้รัฐมนตรีว่าการกระทรวงคมนาคมพิจารณา ซึ่งมีนายออมสิน ชีวะพฤกษ์ รัฐมนตรีช่วยว่าการกระทรวงคมนาคม เป็นประธาน  พร้อมขอยืนยันว่ารถแท็กซี่จะได้รับการปรับขึ้นค่าโดยสารอย่างแน่นอน เนื่องจากราคาในปัจจุบันยังไม่สอดคล้องกับต้นทุนที่แท้จริงและค่าครองชีพของผู้ประกอบการ
อย่างไรก็ตาม กรมการขนส่งทางบกขอย้ำว่า ข้อมูลที่นำมาพิจารณามีความเป็นธรรมกับทุกฝ่าย
