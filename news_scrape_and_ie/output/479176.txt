ธนาคารออมสินพิจารณาการปล่อยกู้สินเชื่อดอกเบี้ยต่ำ ชี้ ปล่อยกู้ใหม่ใช้หนี้เก่าแก้ปัญหา  ‘หนี้ครู’
จากกรณีปัญหาหนี้ครูที่พบว่า มีครูจำนวนมากได้กู้ยืมเงินจากธนาคารออมสินประมาณ 460,000 คน เป็นเงินประมาณ 500,000 ล้านบาท ส่วนที่เหลือเป็นหนี้นอกระบบและหนี้ที่กู้ยืมจากสหกรณ์ออมทรัพย์ต่างๆ อีกประมาณ 700,000 ล้านบาท โดยที่ผ่านมา หน่วยงานต่างๆ ได้เร่งหารือเพื่อช่วยแก้ไขปัญหาหนี้ครูมาอย่างต่อเนื่อง
ล่าสุด นายชาติชาย พยุหนาวีชัย ผู้อำนวยการธนาคารออมสิน เปิดเผยว่า กระทรวงการคลังได้นำเสนอมาตรการแก้ไขปัญหาหนี้ครูเพิ่ม โดยให้ธนาคารออมสินพิจารณาการปล่อยกู้สินเชื่อใหม่ เพื่อนำไปใช้หนี้เดิม หรือ รีไฟแนนซ์ หนี้ก้อนเดิมที่มีอยู่กับออมสิน โดยปรับลดอัตราดอกเบี้ยลง จากเดิมที่มีอัตราดอกเบี้ย 5-6% เหลือ 4% พร้อมปรับวงเงินการผ่อนชำระต่องวดให้ลดลงเช่นกัน
ทั้งนี้ เพื่อลดการผ่อนชำระต่องวดให้เบาขึ้นโดยคาดว่าโครงการดังกล่าวหากแก้ไขจะช่วยบรรเทาปัญหาหนี้สินครูและบุคลากรทางการศึกษาได้ 283,000 ราย และสามารถลดภาระหนี้ได้เฉลี่ยรายละ 300,000-600,000 บาท ทำให้ลดภาระการผ่อนชำระหนี้เดิมลง 2,000-4,000 บาทต่อเดือน หรือบางรายสามารถชำระหนี้ปิดบัญชีได้

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
