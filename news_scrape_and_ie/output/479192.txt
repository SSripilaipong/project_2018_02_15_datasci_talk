ปตท.หนุน  ‘โอทอป-เอสเอ็มอี’  เปิดซุ้มให้ขายสินค้าในปั๊มฟรีทั่วประเทศ
จากการที่รัฐบายบาลมีนโยบายขับเคลื่อนสินค้าโอทอปรวมถึงธุรกิจเอสเอ็มอี ให้มีช่องทางในการจัดจำหน่ายสินค้า เพื่อเป็นการกระตุ้นเศรษฐภายในประเทศ จากนั้นได้มีการหารือร่วมกันระหว่าง 4 หน่วยงานหลัก คือ กระทรวงมหาดไทย บริษัท ปตท. จำกัด (มหาชน) การท่องเที่ยวแห่งประเทศไทย (ททท.) และ สำนักงานส่งเสริมวิสาหกิจขนาดกลางและขนาดย่อม (สสว.) เพื่อผลักดันโครงการดังกล่าวให้เกิดผลสำเร็จ
ล่าสุด  นายเทวินทร์ วงศ์วานิช ประธานเจ้าหน้าที่บริหารและกรรมการผู้จัดการใหญ่ บริษัท ปตท. จำกัด (มหาชน)  เปิดเผยว่า ได้มีการจัดทำโครงการประชารัฐสุขใจ 148 ช็อปในปั๊มปตท.ทั่วประเทศ เพื่อให้ผู้ประกอบการโอทอป และเอสเอ็มอี สามารถนำสินค้ามาจำหน่ายในปั๊ม ปตท.ทั้ง 148 แห่ง ได้ ทั้งนี้ ถือเป็นการส่งเสริมสนับสนุน และ โฆษณาประชาสัมพันธ์สินค้าพื้นบ้านรวมถึงการท่องเที่ยวในท้องถิ่นกระจายรายได้ให้ชุมชนเป็นระยะเวลา 3 ปี โดย ปตท.ไม่คิดค่าตอบแทนในการใช้พื้นที่ คาดว่าจะเปิดให้บริการได้ในเทศกาลสงกรานต์ปีนี้

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
