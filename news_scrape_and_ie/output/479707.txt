ดีเดย์! ลดค่าโดยสาร บขส. 1สตางค์/กิโลเมตร วันนี้ ตามมติคณะกรรมการขนส่งทางบกกลาง สอดคล้องต้นทุนเชื้อเพลิง
วันนี้(15 ก.พ.) นายนพรัตน์ การุณยะวนิช รองกรรมการผู้จัดการใหญ่ฝ่ายบริหารการเดินรถ รักษาการแทนกรรมการผู้จัดการใหญ่ บริษัท ขนส่ง จำกัด (บขส.) เปิดเผยว่า วันนี้จะเป็นวันแรกที่บขส. กำหนดปรับลดค่าโดยสารของรถโดยสารประจำทาง หมวด 2 ที่วิ่งให้บริการระหว่างกรุงเทพฯ – ต่างจังหวัดทุกเส้นทาง ทุกมาตรฐาน โดยจะปรับลดลง 1 สตางค์/กิโลเมตร

ทั้งนี้ อัตราค่าโดยสารดังกล่าว เป็นไปตามมติของคณะกรรมการขนส่งทางบกกลาง ที่ให้ปรับลดค่าโดยสารลง เพื่อให้สอดคล้องกับราคาต้นทุนเชื้อเพลิง และการปรับลดค่าโดยสารจะต้องไม่กระทบกับผู้ประกอบการด้วย ขณะที่ประชาชนที่จองตั๋วล่วงหน้านั้น จะได้รับส่วนต่างคืน
อย่างไรก็ตาม ประชาชนที่ต้องการสอบถามข้อมูลเพิ่มเติมโทร Call Center 1490

ที่มา  inn
MThai News

