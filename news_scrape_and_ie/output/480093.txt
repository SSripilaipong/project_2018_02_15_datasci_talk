บอร์ด สปส.เปลี่ยนวิธีการ  ‘เบิกค่าทำฟัน’  ใหม่ ชี้ ระบบเก่าไม่คุ้มกับผู้ประกันตน
พ.ต.ต.(หญิง) รมยง สุรกิจบรรหาร รองเลขาธิการสำนักงานประกันสังคม (สปส.)  เปิดเผยว่า คณะกรรมการประกันสังคม (บอร์ด สปส.) มีมติเห็นชอบตามที่คณะกรรมการการแพทย์ (บอร์ดการแพทย์) ของ สปส.เสนอให้ปรับเปลี่ยนวิธีการเบิกเงินสิทธิประโยชน์กรณีทันตกรรม (ค่าทำฟัน) ของผู้ประกันตนมาตรา 33
ทั้งนี้ พ.ต.ต.หญิงรมยง กล่าวว่า ที่ผ่านมา มีผู้ประกันตนร้องเรียนว่าการ เบิกค่าทำฟันโดยวิธีการในปัจจุบันไม่คุ้มกับเวลาและค่าเดินทาง อีกทั้งบางคนทำฟันเพียงปีละ 1 ครั้ง ก็เบิกได้แค่ 300 บาท การปรับเปลี่ยนวิธีเบิกเงิน จะทำให้เกิดความยืดหยุ่นในการเบิกเงินของผู้ประกันตนได้มากขึ้น จากปัจจุบันที่เบิกได้ครั้งละไม่เกิน 300 บาท ปีละ 2 ครั้ง รวมไม่เกินปีละ 600 บาท เป็นให้ผู้ประกันตนเบิกค่าทำฟันได้ในครั้งเดียวไม่เกิน 600 บาท หรือจะเลือกเบิกมากกว่าครั้งเดียวต่อปีก็ได้ แต่วงเงินไม่เกิน 600 บาทต่อปี คาดว่าจะมีผลบังคับใช้ภายในเดือนมีนาคมนี้

ขอบคุณข้อมูล  มติชน
MThai News
