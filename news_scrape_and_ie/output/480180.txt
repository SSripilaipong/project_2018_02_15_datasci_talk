เจ๊ติ๋ม ทีวีพูล  จัดแถลงข่าว ถึง ปัญหาไทยทีวี  และสถานการณ์ทีวีดิจิทัลในขณะนี้
วันนี้ (18 ก.พ.)  นางพันธุ์ทิพา ศกุนต์ไชย หรือ เจ๊ติ๋ม ทีวีพูล  เจ้าของช่อง  ไทยทีวี และช่อง loca  พร้อมด้วยนายสุชาติ ชมกุล ทนายความบริษัท ไทยทีวี จำกัด แถลงเปิดใจถึงปัญหาไทยทีวี และสถานการณ์ทีวีดิจิทัลในขณะนี้
โดยระบุว่า เมื่อวันที่ 12 ก.พ.59 กสทช. ให้ไทยทีวี ชำระเงินจำนวน 1,748,808,000 ล้านบาท ภายใน 30 วัน ซึ่งเมื่อวันที่ 15 ก.พ.ที่ผ่านมา ได้ฟ้องร้อง กสทช. ต่อศาลปกครอง  พร้อมให้คุ้มครองสิทธิ์ เนื่องจากมองว่าทางไทยทีวีเป็นผู้เสียหาย  ทั้งนี้เห็นว่าปัญหาธุรกิจทีวีดิจิทัลในขณะนี้ มาจาก กสทช. ไม่ปฏิบัติตามแผนแม่บทฯ และคำมั่นสัญญาที่ได้บอกไว้ ก่อนและหลังการประมูล

หลังไม่สามารถแจกกล่องดิจิทัลได้ครบ 22.9 ล้านครัวเรือน และยังไม่สามารถบังคับเรียงช่อง ให้เหมือนกันทุกแพลตฟอร์ม รวมถึงการประชาสัมพันธ์ยังไม่เป็นรูปธรรมเท่าที่ควร ทำให้หลายบริษัทที่ได้รับใบอนุญาตทีวีดิจิทัลได้รับผลกระทบ การจากกระทำของ กสทช.

ทั้งนี้ยังมีผู้ฟ้องเรียกค่าเสียหายแล้วทั้งหมด 9 ช่อง โดยมองว่า หากต้องจ่ายค่าธรรมเนียมงวดที่ 3 ตามกำหนดในเดือน พ.ค.นี้ จะมีอีกหลายรายที่ไม่สามารถดำเนินกิจการต่อไปได้
อย่างไรก็ตามที่ผ่านมาไทยทีวีได้ยุติการประกอบกิจการไปแล้ว ทั้งนี้ต้องรอจนกว่าศาลจะพิพากษาเท่านั้น พร้อมให้ศาลระงับการจ่ายแบงก์การันตีต่อ กสทช. โดยศาลนัดไต่สวนในวันที่ 23 ก.พ.นี้
MThai News
