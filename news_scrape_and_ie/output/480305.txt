พาณิชย์  โต้ ข่าวสต๊อก  ‘ข้าวหาย’  ยัน อยู่ครบ 390,000 ตัน แจง แค่ ลงบัญชีผิดพลาด!
วันที่ 19 ก.พ.59 นางสาวชุติมา บุณยประภัศร ปลัดกระทรวงพาณิชย์ กล่าวถึงผลการหารือและการตรวจสอบร่วมกับองค์การคลังสินค้า (อคส.) และองค์การตลาดเพื่อเกษตรกร (อ.ต.ก.) เพื่อตรวจสอบการปิดบัญชีข้าวในปี 2558 ตามที่มีกระแสข่าวว่าข้าวขาดไป 3.9 แสนตัน

โดยยืนยันว่า การปิดบัญชีดังกล่าว ข้าวหายไม่ได้หายไปจากสต็อก ยังอยู่ครบทุกจำนวน ส่วนสาเหตุที่ตัวเลขไม่ตรงกัน ยอมรับ เป็นเพียงการลงบัญชีผิดพลาด
นอกจากนี้ เรื่องที่คนบางกลุ่มนำเรื่องดังกล่าวไปเชื่อมโยงทางการเมืองนั้น ย้ำว่า เป็นคนละส่วนกัน ซึ่งครั้งนี้เป็นการปิดบัญชีข้าวของปี 58 แต่เรื่องของการปิดบัญชีข้าวของปี 57 นั้น จากผลตรวจสอบ พบว่ามีข้าวหายจริง และได้มีการแจ้งความดำเนินคดีไปแล้ว ขณะอยู่ระหว่างการดำเนินคดีกับผู้ที่เกี่ยวข้อง
ติดตามข่าวสารที่น่าสนใจเพิ่มเติมได้ที่  news.mthai.com
MThai News
