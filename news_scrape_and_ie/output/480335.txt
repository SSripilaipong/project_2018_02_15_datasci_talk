ธ.ทหารไทย ปล่อยสินเชื่อ Solar Rooftop วงเงินกู้สูงสุด 100 %
รายงานข่าวแจ้งว่า ธนาคารทหารไทย ได้มีการออกนโยบายปล่อยสินเชื่อเงินกู้ Solar Rooftop วงเงินกู้สูงสุด 100 % เพื่อให้ผู้ประกอบการที่สนใจนำไปใช้ลงทุนติดตั้งอุปกรณ์ Solar Rooftop เพื่อลดต้นทุนค่าไฟฟ้าของกิจการ
โดยทางธนาคารฯ จะพิจารณาอนุมัติวงเงินกู้ให้ได้สูงสุด 100% ของมูลค่าการลงทุน ซึ่งมีระยะเวลาสินเชื่อนานสูงสุด 12 ปี อัตราดอกเบี้ยคงที่สำหรับ 3 ปีแรก ขณะที่สาเหตุที่ทางธนาคารออกสินเชื่อดังกล่าวนั้น เป็นเพราะต้องการกระตุ้นให้ผู้ประกอบการหันมาสนใจในการใช้พลังงานสะอาด และพลังงานหมุนเวียน (Renewable Energy) ถือเป็นการช่วยชาติประหยัดพลังงานและลดต้นทุนการนำเข้าพลังงานอย่างยั่งยืนในอนาคต
ส่วนเกณฑ์การเข้าใช้สิทธิ์ยื่นกู้ ผู้ประกอบการต้องมีอายุกิจการเกินกว่า 5 ปี และมีอัตราส่วนสถานะทางการเงินเป็นไปตามที่ธนาคารกำหนด ทั้งนี้แม้ว่านโยบายนี้จะมีมาตั้งแต่ปี 2558 แต่ธนาคารก็ยังคงดำเนินการอยู่ หากผู้สนใจสามารถสอบถามข้อมูลเพิ่มเติมที่  TMB Call Center 0-2828-2828  ได้ สำหรับ Solar Rooftop เป็นทางเลือกหนึ่งในการใช้พลังงานไฟฟ้าสะอาดเป็นมิตรกับสิ่งแวดล้อม สามารถลดต้นทุนค่าไฟฟ้าได้ไม่น้อยกว่า 35%
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
