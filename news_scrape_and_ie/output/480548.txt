กพท.  เผย พบ 4 สายการบินหนี้ท่วมขาดสภาพคล่อง ชี้ สั่งเลิกบิน2-จับตาใกล้ชิดอีก2

นายจุฬา สุขมานพ อธิบดีกรมท่าอากาศยาน (ทย.) กระทรวงคมนาคม และผู้อำนวยการสำนักงานคณะกรรมการการบินพลเรือนแห่งประเทศไทย (กพท.)  เปิดเผยว่า หลังจาก กพท.ทำการตรวจสอบสถานะทางเศรษฐกิจของผู้ประกอบกิจการค้าขายในการเดินอากาศที่ได้รับอนุญาตให้ประกอบกิจการค้าในการเดินอากาศในไทย ที่ปัจจุบันมีอยู่จำนวนรวมทั้งสิ้น 50 บริษัท โดยพิจารณาจากฐานะทางการเงิน ณ วันที่ 31 ธ.ค. 2558 พบว่า มีผู้ประกอบการสายการบิน 4 แห่ง กำลังประสบปัญหาขาดสภาพคล่องอย่างหนัก

ประกอบด้วย 1.บริษัทซิตี้ แอร์เวย์ จำกัด ผู้ให้บริการสายการบินซิตี้แอร์เวย์ 2.บริษัทกานต์นิธิ เอวิเอชั่น จำกัด ผู้ให้บริการสายการบินกานต์ แอร์ 3.บริษัทสายการบินเอเชียน จำกัด ผู้ให้บริการสายการบินเอเชียนแอร์ และ 4.บริษัทเจ็ทเอเซีย แอร์เวย์ จำกัด ผู้ให้บริการสายการบินเจ็ทเอเซีย แอร์เวย์
ทั้งนี้ ได้มีคำสั่งให้ซิตี้แอร์เวย์ และเอเชียนแอร์ยกเลิกทำการบินชั่วคราวแล้ว ส่วนสายการบินกานต์แอร์ และสายการบินเจ็ทเอเซีย แอร์เวย์ ให้จับตาอย่างใกล้ชิดรวมถึงให้เร่งแก้ปัญหาการเงินโดยด่วน

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
