กฟผ.จ่อ  ‘ขึ้นค่าไฟ’  เดือน พ.ค.-ส.ค. 1-3 สตางค์ต่อหน่วย เหตุเงินบาทอ่อนค่า
นายวีระพล จิรประดิษฐกุล กรรมการกำกับกิจการพลังงาน (กกพ.)  เปิดเผยว่า แนวโน้มค่าไฟฟ้าผันแปรอัตโนมัติ (เอฟที) งวดใหม่ในเดือนพฤษภาคม-สิงหาคม 2559 จากการประเมินของการไฟฟ้าฝ่ายผลิตแห่งประเทศไทย (กฟผ.) คาดว่าจะมีการปรับเพิ่มขึ้นอย่างน้อย 1-3 สตางค์ต่อหน่วย เนื่องจากได้รับผลกระทบจากอัตราแลกเปลี่ยน การเดินเครื่องโรงไฟฟ้าจากน้ำที่ต้นทุนต่ำได้น้อยเพราะน้ำแล้ง

และผลจากต้นทุนจากพลังงานทดแทนโดยเฉพาะพลังงานแสงอาทิตย์ที่มีค่าไฟสูงเข้าระบบมากขึ้น แม้ปัจจัยด้านราคาก๊าซธรรมชาติจะลดลงมาประมาณ 6 บาทต่อล้านบีทียูก็ตาม ดังนั้น กกพ.จะพยายามดูผลไม่ให้ค่าไฟขยับ โดยจะมีการพิจารณาค่าไฟงวดใหม่ช่วงปลายเดือนเมษายน ก่อนประกาศใช้ช่วงวันที่ 13 พฤษภาคมนี้

MThai News
