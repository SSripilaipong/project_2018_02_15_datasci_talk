ครม.เห็นชอบอนุมัติงบ 9 หมื่นล้าน บรรเทา  ‘ภัยแล้ง’  ทั้งการปล่อยกู้ และสนับสนุนการปลูกพืชทดแทน
ที่ประชุมคณะรัฐมนตรี (ครม.) มีมติเห็นชอบอนุมัติงบประมาณ สำหรับช่วยเหลือเกษตรกรประสบภัยแล้งในวงเงิน 9.3 หมื่นล้านบาท ทั้งการปล่อยกู้ และสนับสนุนการปลูกพืชทดแทนข้าว โดยนายอภิศักดิ์ ตันติวรวงศ์ รัฐมนตรีว่าการประทรวงการคลัง เปิดเผยว่า สำหรับมาตรการช่วยเหลือเกษตรกรที่ประสบภัยแล้งและการเพิ่มขีดความสามารถภาคเกษตร ดำเนินการผ่านธนาคารเพื่อการเกษตรและสหกรณ์การเกษตร หรือ ธ.ก.ส. ด้วยการปล่อยสินเชื่อลงไปสู่เกษตรกร 3 โครงการ วงเงินรวม 9.3 หมื่นล้านบาท

ทั้งนี้ จะปล่อยกู้ฉุกเฉินให้กับลูกค้าของธ.ก.ส.รายละ 1.2 หมื่นบาท เวลา 1 ปี  ซึ่งในช่วง 6 เดือนแรกจะไม่คิดดอกเบี้ย ส่วน 6 เดือนหลังคิดดอกเบี้ยที่ร้อยละ 4 วงเงินรวม 6 พันล้านบาท ขณะที่สถานการณ์ภัยแล้งโดยทั่วไป ยังถือว่าไม่รุนแรงมากนัก และในส่วนน้ำที่ใช้อุปโภค บริโภคยังสามารถดูแลได้เช่นกัน

MThai News
