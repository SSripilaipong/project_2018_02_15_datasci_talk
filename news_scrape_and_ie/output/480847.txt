ธนชาต เปิดหุ้นเด่นภาคบ่าย เน้นกลุ่มหุ้นที่ให้ผลตอบแทนจากเงินปันผลสูง
บริษัท หลักทรัพย์ ธนชาต จำกัด (มหาชน)  สรุปทิศทางและแนวโน้มภาคบ่าย โดยมองว่า หุ้นไทย ยังคง Sideways Up ต่อไปในระยะสัปดาห์ การปรับลดลงของผลตอบแทนพันธบัตรรัฐบาล ทำให้ Earning Yield Gap สูงขึ้น เป็นปัจัยบวกต่อ SET โดยเฉพาะกลุ่มหุ้นทีให้ผลตอบแทนจากเงินปันผลสูง อย่าง INTUCH, ADVANC, KTB, SIRI, KKP, TISCO รวมไปถึง REIT/INFRA Fund อย่าง DIF, CPNRF และ BTSGIF

แนะนำซื้อ CPN กำไรจะกลับมาเติบโตแกร่ง 20% ปีนี้ แม้ผลการดำเนินงาน 4Q15 ที่ 1.9 พันล้านบาท +9% y-y และ 5% q-q จะต่ำกว่าที่เราคาดการณ์ไว้ แต่คาดการณ์กำไรจะกลับมาเติบโตแกร่ง 20% ในปี 2016 จากการรับรู้รายได้เต็มปีจากการเปิดสาขา West Gate ในช่วง 3Q15 และ East Ville ในช่วง 4Q15 รวมไปถึงจะมีการเปิดสาขาใหม่ที่นครศรีธรรมราช 3Q16 นี้ด้วย 2
ราคาหุ้นทรงตัวในขณะที่กำไรเติบโตต่อเนื่องในช่วง 3 ปีที่ผ่านมา ส่งผลให้ PE ปัจจุบันที่ 21.7x ต่ำกว่าค่าเฉล่ย 10 ปีในอดีต ที่ 24.5x อยู่ 13% 3) มี Upside Potential จากธุรกิจอสังหาฯ ซึ่งเรายังไม่ได้รวมในประมาณการกำไร และ Valuation โดยจะเป็นโครงการคอนโดฯ ติดกับศูนย์การค้า คาดการณ์ IRR 24-25% สูงกว่าธุรกิจศูนย์การค้าที่มี IRR 15% และ 4) ถ้าพิจารณาในทางเทคนิค ราคาหุ้นกำลังทดสอบแนวต้านระยะยาว บริเวณ 47 บาท ทะลุไปได้จะมีเป้าหมายถัดไปที่ 49.25 หรือ 54.0 บาท ตามลำดับ
หุ้นที่น่าสนใจทางเทคนิค
BEAUTY ซื้อ ราคาหุ้นฟื้นตัวขึ้นทะลุแนว Downtrend Line กลับมายืนเหนือเส้นค่าเฉลี่ย 3 เดือนได้อีกครั้ง สอดคล้องกับเครื่องมือ DI+ ตัด DI- ขึ้นไป เป็นจังหวะซื้อเก็งกำไร มีแนวต้านแรกที่ 5.55 บาท ผ่านได้มีเป้าหมายถัดไปที่ 5.75 บาท
AMATA ซื้อ ราคาหุ้นฟื้นตัวขึ้นทะลุแนว Downtrend Line มายืนเหนือเส้นค่าเฉลี่ย 3 เดือนได้ พร้อมปริมาณการซื้อขายสนับสนุน สอดคล้องกับเครื่องมือ MACD ตัด Signal ขึ้นเป็นบวก เป็นจังหวะซื้อเก็งกำไร มีแนวต้านแรกที่ 13.30 บาท ถัดไปที่ 14.00 บาท
KTB ซื้อ ราคาหุ้นแกว่งตัวยกฐานขึ้น พร้อมปริมาณการซื้อขายสูงขึ้นโดดเด่นสอดคล้องกับเครื่องมือ MACD ตัด Signal ขึ้นเป็นบวก เป็นจังหวะซื้อเก็งกำไร มีแนวต้านแรกที่ 18.10 บาท และเป้าหมายถัดไปที่ 18.50 บาท

ที่มา  TNSitrade FanClub
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
