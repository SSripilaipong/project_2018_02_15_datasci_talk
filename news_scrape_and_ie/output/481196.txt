จีเอ็มเอ็ม  แกรมมี่  ประกาศปลดพนักงานในธุรกิจเพลง เผย พร้อมเดินหน้าธุรกิจทีวีดิจิทัลเต็มรูปแบบ
วันที่ 28 ก.พ. 59 ที่ผ่านมา นายไพบูลย์ ดำรงชัยธรรม ประธานกรรมการ บริษัท จีเอ็มเอ็ม แกรมมี่ จำกัด (มหาชน) ได้เปิดเผยถึงการปรับรูปแบบการทำงานของกลุ่มธุรกิจเพลง โดยระบุว่า การเปลี่ยนแปลงเทคโนโลยีในธุรกิจเพลงยุคดิจิทัล ส่งผลให้ต้องมีการปรับรูปแบบการทำงานในธุรกิจเพลงอย่างต่อเนื่อง โดยได้ประกาศปลดพนักงานระดับปฏิบัติการในธุรกิจเพลง ดิจิทัล คอนเทนท์ และ Back office 10% หรือ ประมาณ 80 คน จากทั้งหมด 800 คน ซึ่งบริษัทมีการจ่ายเงินชดเชยตามกฎหมายแรงงานตามอายุการทำงาน บวกค่าเลิกจ้างหรือค่าเสียขวัญอีก 3 เดือน และ มีผลทันทีในวันนี้ (29 ก.พ.59)
ทั้งนี้ ที่ผ่านมาทางบริษัท จีเอ็มเอ็ม แกรมมี่ ได้มีการปรับโครงสร้างองค์กร และปลดพนักงานมาตลอดตั้งแต่ปี 2553 เพื่อเพิ่มประสิทธิภาพการทำงานในองค์กรให้มีความชัดเจนมากยิ่งขึ้น โดยจะมุ่งเน้นไปที่การดำเนินงานของทีวีดิจิทัลของแกรมมี่ทั้ง 2 ช่อง เป็นหลัก เนื่องจากพบว่ามีรายได้เติบโตกว่าเท่าตัว

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

