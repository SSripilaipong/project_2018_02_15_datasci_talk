พาณิชย์เตรียมขึ้นบัญชี  ‘น้ำดื่ม’  เป็นสินค้าควบคุมขั้นสูงสุด หากพบการกักตุน หรือขายเกินราคาจะดำเนินการตามกฎหมาย
น.ส.วิบูลย์ลักษณ์ ร่วมรักษ์ อธิบดีกรมการค้าภายใน  เปิดเผยว่า เตรียมเชิญผู้ประกอบน้ำดื่มรายใหญ่ในอุตสาหกรรม จำนวน 11 แห่ง และหน่วยงานที่เกี่ยวข้อง ประชุมประเมินสถานการณ์และผลกระทบที่อาจเกิดขึ้นต่อการบริโภคน้ำดื่ม ในวันที่ 9 มี.ค.นี้ โดยเตรียมกำหนดให้น้ำดื่มขึ้นเป็นบัญชีสินค้าอ่อนไหว หรือกลุ่มบัญชีควบคุมขั้นสูงสุด
เพื่อให้อำนาจเจ้าหน้าที่ ติดตามปริมาณและราคาได้อย่างใกล้ชิด หวังสร้างความเชื่อมั่นต่อผู้บริโภค ไม่ให้ตื่นและกักตุน สินค้า หลังพบว่าตามห้างสรรพสินค้า ยอดขายน้ำดื่มเพิ่มขึ้น ทั้งนี้ หากพบการกักตุน หรือขายเกินราคาจะดำเนินการตามกฎหมายว่าด้วยราคาสินค้าและบริการโดยมีโทษจำคุกไม่เกิน 7 ปี ปรับไม่เกิน 1 แสน 4 หมื่นบาท หรือ ทั้งจำทั้งปรับ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

