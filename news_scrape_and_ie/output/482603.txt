กทค.ไม่อนุมัติ  เอไอเอส  ต่ออายุมาตรการเยียวยาลูกค้า 900 MHz ที่ยังเหลือ 8 ล้านราย
นายฐากร ตัณฑสิทธิ์ เลขาธิการ สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  เปิดเผยว่า สำหรับผลการประชุมคณะกรรมการกิจการโทรคมนาคม (กทค.). วันนี้ (8มี.ค.) ที่ประชุมไม่อนุมัติให้  บริษัท แอดวานซ์ อินโฟร์ เซอร์วิส จำกัด (มหาชน) หรือ เอไอเอส  ขยายระยะเวลามาตรการเยียวยาผู้ใช้คลื่นความถี่ 900 MHz เนื่องจากผิดกฎหมาย

ซึ่งหลังจากที่บริษัท ทรูมูฟ. เอช ยูนิเวอร์แซล คอมมูนิเคชั่น จำกัด (TUC) บริษัทในกลุ่มบริษัท ทรู คอร์ปอเรชั่น จำกัด (มหาชน) หรือ ทรู ซึ่งเป็นผู้ชนะประมูลได้ทำหนังสือแจ้งมายัง กสทช.ว่าจะมาจ่ายเงินค่าใบอนุญาตคลื่น 900 MHz งวดแรก และวางหนังสือค้ำประกัน (แบงก์การันตี) ในวันที่ 11 มี.ค.นี้ เวลา 13.39 น. โดยคาดจะออกใบอนุญาตให้ TUC ในวันที่ 14 มี.ค.นี้ ทั้งนี้ ปัจจุบันยังมีผู้ใช้คลื่น 900 MHz กับโครงข่ายของ ADVANC อยู่กว่า 8 ล้านราย

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
