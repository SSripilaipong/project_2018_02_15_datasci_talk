ชาวนาอ่างทองพลิกผืนนา หันปลูกพริกแทนข้าว ลดต้นทุน สร้างรายได้งาม
วันที่ 9 มี.ค. 59 ผู้สื่อข่าวได้ลงสำรวจพื้นที่ หมู่ 2 ต.ตลาดใหม่ อ.วิเศษชัยชาญ จ.อ่างทอง ซึ่งประชากรส่วนใหญ่มีอาชีพทำนาปลูกข้าว และ พื้นที่บริเวณดังกล่าวส่วนใหญ่จะเป็นทุ่งนา ซึ่งขณะนี้ ชาวนาทุกพื้นที่กำลังประสบปัญหาภัยแล้ง โดยต่างต้องช่วยเหลือตัวเองโดยปลูกพืชที่ใช้น้ำน้อยเข้าช่วย

ทั้งนี้ การหันมาปลูกพืชที่ใช้น้ำน้อยในช่วงภัยแล้งนั้น มีประโยชน์หลายด้าน ไม่ว่าจะเป็นการใช้ปริมาณน้ำน้อยลง ลดต้นทุนการผลิต ในเรื่องของแรงงาน สารเคมีในการกำจัดวัชพืช เนื่องจาก ข้อดีของระบบน้ำหยดทำให้ การเกิดวัชพืชน้อยลง สามารถควบคุมพื้นที่การเกิด แต่อย่างไรก็ตาม ต้องเลือกพืชที่เหมาะสมกับการใช้ระบบน้ำหยด

นายสมยศ ช้างเชื้อ เกษตรกรในพื้นที่ อายุ 43 ปี ซึ่งเป็นเกษตรกรรายหนึ่ง ที่ได้ฃใช้พื้นที่ ที่ตนเองเคยทำนา โดยหันมาปลูกพริกมันดำ ซึ่งเป็นพืชใช้น้ำน้อย สามารถสร้างรายได้ดีกว่าการทำนา แต่ก็ยังมีข้อจำกัด คือ เวลาในการปลูก โดยจะต้องแก้ปัญหาด้วยการปลูกสลับกับพืชใช้น้ำน้อยตัวอื่นๆ เพื่อป้องกันการสูญเสียของหน้าดิน

นายสมยศ และ ภรรยา กล่าวว่า ในช่วงนี้ ชาวนาที่หันมาปลุกพืชใช้น้ำน้อย กำลังประสบปัญหากับราคาที่ตกต่ำลง แต่ การปลูกพริกนั้น หากถามว่ามีผลกระทบหรือไม่ ตนมองว่าก็มีเหมือนกัน เพราะมีพริกจากประเทศเพื่อนบ้านที่เข้ามาในราคาที่ถูกกว่า ส่วนราคาที่รับซื้อจากสวนของตน ยังถือว่าไม่ตกมากจนถึงกับขาดทุน อย่างไรก้ตาม พริกยังสามารถนำมาแปรรูปโดยการตากแห้งเพื่อจำหน่ายได้ ผลผลิตมีพ่อค้ามารับซื้อและส่งต่อโรงงาน จึงนับว่าการปลุกพริก เป็นทางเลือกหนึ่งที่ชาวนาให้ความสนใจและหันมาปลูกกันมากขึ้น


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
