ผลสำรวจ Jobnisit เผย บริษัทข้ามชาติขนาดใหญ่ เป็นบริษัทที่บัณฑิตจบใหม่ต้องการเข้าร่วมทำงานด้วยมากที่สุด
จากผลสำรวจล่าสุดของ Jobnisit และด้วยความร่วมมือจาก เอเชีย อินเทิร์นชิพ โปรแกรม Asia Internship Program (AIP Global) บริษัทที่บัณฑิตจบใหม่ต้องการเข้าร่วมทำงานด้วยมากที่สุดนั้นก็คือ บริษัทข้ามชาติขนาดใหญ่ โดยผลสำรวจครั้งนี้มาจากการสอบถามนักศึกษาและคนรุ่นใหม่มากกว่า 15,000 คน จาก 35 มหาวิทยาลัยชั้นนำของประเทศไทย ซึ่งครอบคลุมไปด้วยคณะวิชาสาขาต่างๆ เช่น วิศวกรรมศาสตร์ นิติศาสตร์ บริหารธุรกิจ ศิลปกรรมศาสตร์ เทคโนโลยีสารสนเทศ การท่องเที่ยว รัฐศาสตร์ และแพทยศาสตร์

บริษัทที่บัณฑิตจบใหม่ต้องการทำงานด้วยที่สุดในปี 2559 ได้แก่
1. เครือเอสซีจี (SCG Group) ซึ่งมี 3 ธุรกิจหลักคือ เอสซีจี ซิเมนต์-ผลิตภัณฑ์ก่อสร้าง เอสซีจี แพคเกจจิ้ง และเอสซีจี เคมิคอลส์ ซึ่งเป็นหนึ่งในองค์กรยักษ์ใหญ่ของประเทศอีกด้วยเช่นกัน โดยได้รับคะแนนจากผู้เข้าร่วมการสำรวจถึง 8.6% และ 29% มาจากกลุ่มนักศึกษาคณะวิศวกรรมฯชั้นปีที่ 4 ที่เลือก เครือเอสซีจี (SCG Group) เป็นตัวเลือกแรกของสถานที่ทำงาน
2. กูเกิล (Google) ซึ่งเป็นที่น่าประหลาดใจว่า กูเกิล (Google) ได้รับการเลือกเป็นสถานที่ทำงานลำดับแรกจากนักศึกษาหลากหลายสาขาวิชา เช่น การตลาด ศิลปศาสตร์ และสาขาอื่นๆ ไม่ใช่เฉพาะแค่จากนักศึกษาวิชาเทคโนโลยีสารสนเทศเท่านั้น โดยคะแนนจากผลสำรวจที่ได้ก็คือ 8.2%
3. บุญรอด บริวเวอรี่ (Boon Rawd Brewery) ซึ่งเป็นบริษัทผลิตภัณฑ์เครื่องดื่มเบียร์ที่โด่งดังในเอเชีย โดยมีเครื่องดื่มที่มีชื่อเสียงและเป็นที่รู้จักโดยทั่วกันก็คือ เบียร์สิงห์ บริษัทนี้ได้ถูกเลือกให้เป็นบริษัทลำดับแรกในการเลือกเข้าทำงานถึง 6.2% จากคะแนนโหวตของนักศึกษาหลายกลุ่มสาขาวิชา
4. กลุ่มบริษัท ปตท. (PTT Group) บริษัทน้ำมันและก๊าซข้ามชาติแนวหน้าของประเทศไทย จัดอยู่ในลำดับที่ 4 โดยมีการเลือกจากผู้เข้าร่วมสำรวจทั้งหมดถึง 6.1% และ 21.1% เป็นนักศึกษาจากปีที่ 4 ของสาขาวิชาวิศวกรรมศาสตร์ที่เลือกบริษัท กลุ่มบริษัท ปตท. (PTT Group) เป็นสถานที่ทำงานลำดับแรกสำหรับปี 2559
5. เอ็กซอนโมบิล (ExxonMobil) เป็นบริษัทน้ำมันและก๊าซข้ามชาติของอเมริกา ซึ่งมีผลกำไรสูงสุดเป็นอันดับสองจากการจัดลำดับของ Fortune 500 List เมื่อปี 2557 จากผลการสำรวจ 4.6% ของผู้เข้าร่วมทั้งหมดได้เลือกบริษัทนี้ และ 17% ของนักศึกษาคณะวิศวกรรมศาสตร์ทั้งหมดได้เลือก เอ็กซอนโมบิล (ExxonMobil) เป็นบริษัทแรกในการเลือกเข้าทำงาน
6. จีเอ็มเอ็ม แกรมมี่ (GMM Grammy) บริษัทมีเดียที่ใหญ่ที่สุดของประเทศไทย ซึ่งครอบคลุมถึงการบริหารนักแสดง ภาพยนตร์ โทรทัศน์ และการจัดการแสดงคอนเสิร์ต จากผลสำรวจ 3.7% ของผู้เข้าร่วมการสำรวจทั้งหมด ต้องการเข้าร่วมทำงานกับบริษัทแกรมมี่ และ 29% ของนักศึกษาคณะนิเทศศาสตร์ทั้งหมดที่มีความสนใจทางด้านนี้โดยตรง ได้เลือก จีเอ็มเอ็ม แกรมมี่ (GMM Grammy) เป็นบริษัทแรกในการเลือกเข้าทำงาน
7. ธนาคารกสิกรไทย โดยมีคนรุ่นใหม่เลือกให้เป็นบริษัทอันดับหนึ่งถึง 3.5% และ 17% ของนักศึกษาทางด้านการเงินและเศรษฐกิจทั้งหมดที่เข้าร่วมการสำรวจในครั้งนี้ มีความเชื่อว่า ธนาคารกสิกรไทย เป็นองค์กรที่ดีที่สุดที่พวกเขาจะสามารถนำวิชาความรู้จากที่เรียนในมหาวิทยาลัยมาใช้

ขอบคุณข้อมูล  มติชนออนไลน์
MThai News
