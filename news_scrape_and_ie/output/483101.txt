ธนาคารไทยพาณิชย์  ร่วมกับ บริษัท  มั่นคงเคหะการ   จัดแคมเปญ ผ่อนสบาย ล้านละ 3,900 บาท
วันนี้ (10มี.ค.) นางพิกุล ศรีมหันต์ รองผู้จัดการใหญ่ ผู้บริหารสูงสุดสินเชื่อเพื่อที่อยู่อาศัยและธุรกิจรายย่อย ธนาคารไทยพาณิชย์ ร่วมกับ นายวรสิทธิ์ โภคาชัยพัฒน์ ประธานเจ้าหน้าที่บริหารและกรรมการผู้จัดการ บริษัท มั่นคงเคหะการ จำกัด (มหาชน)  จัดแคมเปญ “Ready To Move In”
มอบสิทธิพิเศษให้ลูกค้าผ่อนสบายเพียงล้านละ 3,900 บาท เป็นระยะเวลา 2 ปี พร้อมรับบัตรของขวัญพิเศษมูลค่า 100,000 บาท ทันที สำหรับลูกค้าที่ขอสินเชื่อเพื่อซื้อบ้านใหม่ในโครงการของกลุ่มมั่นคงเคหะการทุกแห่ง โดยเบิกจ่ายเงินกู้ตั้งแต่วันนี้ถึงวันที่ 31 มีนาคม 2559

ทั้งนี้นายวรสิทธิ์เผยว่า แคมเปญพิเศษดังกล่าวจะครอบคลุมถึงโครงการบ้านคุณภาพทั้ง 8 โครงการของมั่นคงฯ ไม่ว่าจะเป็นบ้านเดี่ยว บ้านแฝด และทาวน์โฮม ราคาเริ่มต้นตั้งแต่ 3 – 11 ล้านบาท บนทำเลที่อยู่อาศัยสุดฮ็อตทั่วกรุงเทพฯ ไม่ว่าจะเป็นสุขุมวิท 62, วัชรพล, วิภาวดี, ปทุมธานี, บางนา, พระราม 7, และจรัญสนิทวงศ์ ซึ่งทุกโครงการเป็นบ้านที่สร้างเสร็จแล้วพร้อมย้ายเข้าอยู่ได้ทันที
MThai News
ขอบคุณภาพและข้อมูลจาก matichon,บ้านมั่นคง
