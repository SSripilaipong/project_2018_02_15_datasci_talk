‘ธนารักษ์’  มอบสัญญาเช่าที่ดินริมคลองลาดพร้าว 30 ปี สร้าง  ‘บ้านมั่นคง’  ตามนโยบายรัฐ นำร่อง 4 ชุมชน
นายจักรกฤศฏิ์ พาราพันธกุล อธิบดีกรมธนารักษ์  เปิดเผยภายหลังเป็นประธานมอบสัญญาเช่าที่ดินริมคลองลาดพร้าว ที่ได้รับผลกระทบจากการสร้างเขื่อนป้องกันน้ำท่วมของกรุงเทพมหานคร ว่า กรมธนารักษ์ ได้มอบสัญญาเช่าที่ดิน เพื่อสร้างบ้านมั่นคงนำร่อง 4 ชุมชน ตามนโยบายของรัฐบาล

โดยจะประกอบด้วย ชุมชนศาลเจ้าพ่อสมบุญ ชุมชนเพิ่มสินร่วมใจ เขตสายไหม ชุมชนหลังกรมวิทยาศาสตร์ และ ชุมชนวังหิน เขตจตุจักร รวม 343 หลังคา มีระยะเวลาเช่านาน 30 ปี และมีอัตราผ่อนปรนตารางวาละ 1.50 ถึง 1.75 บาทต่อเดือน โดยระยะเวลาเช่า 30 ปี นี้จะเข้ากับภาคธุรกิจ
อย่างไรก็ตาม เมื่อครบ 30 ปี ตามสัญญาแล้ว กรมธนารักษ์ จะหารือใหม่อีกครั้ง เพื่อพิจารณาถึงแนวทางที่เหมาะสมในเรื่องของสัญญาเช่าที่ดินราชพัสดุใหม่ เพื่อให้ประชาชนได้มีที่อยู่อาศัย

ที่มา INN
MThai News
