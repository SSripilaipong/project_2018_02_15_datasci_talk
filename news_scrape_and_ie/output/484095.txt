กรมทางหลวงเริ่มเก็บค่าผ่านทางมอร์เตอร์เวย์ ตามระยะทาง 18 เม.ย. นี้ หวังอำนวยความสะดวกให้ประชาชนสบายขึ้น
รายงานข่าวแจ้งว่า ในวันที่ 18 เม.ย. นี้ กรมทางหลวง (ทล.) จะเริ่มเก็บค่าผ่านทางหลวงพิเศษหมายเลข 7 (ทางหลวงพิเศษระหว่างเมืองหรือมอเตอร์เวย์) สาย 7 (กรุงเทพฯ-ชลบุรี-พัทยา ) ตามระยะทาง (120 กม.) โดยมาตรการจะทำให้ประชาชนเสียค่าผ่านทางเฉลี่ยแล้วอยู่ที่กิโลเมตรละ 1 บาท ซึ่งจะเริ่มส่วนแรก 5 ด่านคือ ด่านลาดกระบัง, ด่านบางบ่อ, ด่านบางปะกง, ด่านพนัสนิคม และด่านพานทอง

ส่วนด่านที่ 2 ชลบุรี-พัทยา 48 กม. มี 5 ด่าน ด่านบางบึง, ด่านบางพระ, ด่านหนองขาม, ด่านโปร่งและด่านพัทยา ยังอยู่ในระหว่างการเจรจาขอเวนคืนที่ติดคาดว่าอีกประมาณ 1 ปีถึงจะแล้วเสร็จและใช้ระบบเดียวกันได้ ขณะที่ มอเตอร์เวย์สาย 9 (บางปะอิน-บางนา) หรือวงแหวนตะวันออก ระยะทาง 168 กม. ไม่เปลี่ยนเป็นระบบปิดเพราะสายทางยาวไม่มีด่านทางออก ยังใช้พนักงานเก็บเงินเช่นเดิม
ด้าน นายอานนท์ เหลืองบริบูรณ์ รองอธิบดีกรมทางหลวง (ทล.) เผยว่าการออกมาตรการดังกล่าวมาบังคับใช้ จะทำให้ผู้โดยสารได้รับความสะดวกสบายและเป็นธรรมมากขึ้น เพราะค่าโดยสารใกล้เคียงกับที่เคยจ่ายมาเพราะปกติเก็บอัตราเดียวที่ด่านละ 30 บาท
อย่างไรก็ตาม ช่วงเทศกาลสงกรานต์ประมาณวันที่ 9-15 เม.ย. นี้ กรมฯ จะเสนอกระทรวงคมนาคมนำเสนอคณะรัฐมนตรี (ครม.) งดเว้นค่าผ่านทางมอเตอร์เวย์ทั้ง 2 สายเหมือนทุกปีเพื่ออำนวยความสะดวกประชาชนให้เดินทางรวดเร็วไม่มีปัญหาติดขัดหน้าด่านจากการรอจ่ายเงิน
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
