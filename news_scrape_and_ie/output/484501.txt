พาณิชย์ รับนโยบายรัฐบาล เร่งจัดกิจกรรมลดค่าครองชีพพัฒนาเศรษฐิจภาคใต้ สร้างความเชื่อมั่นให้กับพื้นที่
วันที่ 17 มี.ค.2559 นายสมชาติ สร้อยทอง รองปลัดกระทรวงพาณชย์ แถลงความคืบหน้าในการดำเนินโครงการพัฒนาเศรษฐกิจการค้าจังหวัดชายแดนภาคใต้ ซึ่งเป็นโครงการตามนโยบายของรัฐบาล ว่า กระทรวงพาณิชย์เร่งดำเนินการส่งเสริมด้านการตลาดตามความต้องการของพื้นที่ 7 เมืองหลักชายแดนภาคใต้ประกอบด้วย 1.อ.หาดใหญ่ จ.สงขลา 2.อ.เมือง จ.ปัตตานี 3.อ.เบตง จ.ยะลา 4.อ.เมือง จ.ยะลา 5.อ.สุไหงโกลก จ.นราธิวาส 6.อ.เมือง จ.นราธิวาส 7.อ.ตากใบ จ.นราธิวาส


ทั้งนี้ เพื่อเป็นการพัฒนาเศรษฐกิจการค้าในจังหวัดชายแดนภาคใต้ สร้างรายได้ สร้างโอกาส และส่งเสริมการตลาดสินค้าให้กับผู้ประกอบการที่อาศัยอยู่ในพื้นที่ โดยที่ผ่านมา ได้มีการจัดกิจกรรมส่งเสริมการตลาดมากมาย อาทิ ถนนคนเดินลดค่าครองชีพ จ.ยะลา , ของหรอยเมืองนรา จ.นราธิวาส , มหกรรมของดีปัตตานี จ.ปัตตานี ซึ่งถือว่าได้รับการตอบรับจากนักเที่ยวเป็นอย่างดี

สำหรับกิจกรรมต่อไปนั้น ตั้งแต่ เม.ย.-ก.ย. 59 จะมีการจัดเทศกาลอาหารเมืองเบตง ณ สวนน้ำบริเวณลานวัฒนธรรม สัมพันธ์เทศบาลเมืองเบตง จ.ยะลา วันที่ 8-12 เม.ย. 59 อีกทั้งจะมีแผนจัดงานถนนคนเดินกระทรวงพาณิชย์ลดค่าครองชีพประชาชน ในจ.ยะลา รวมถึง ปัตตานี จำนวน 9 ครั้ง
อย่างไรก็ตามทางกระทรวงพาณิชย์มั่นใจว่า ผลรับที่จะได้จากการดำเนินโครงการพัฒนาเศรษฐกิจการค้าจังหวัดชายแดนภาคใต้นั้น จะทำให้มีนักท่องเที่ยวเข้ามาในพื้นที่เพิ่มขึ้น โดยการจัดกิจกรรมต่างๆ จะเป็นการสร้างภาพลักษณ์ที่ดี และสร้างความเชื่อมั่นให้นักเที่ยวหมดความวิตกกังวลเกี่ยวกับเหตุการณ์ความไม่สงบจนนำไปสู่การสร้างความเข้มแข็งในพื้นที่ เกิดการสร้างงานสร้างรายได้อย่างยั่งยืน


MThai News
