ลงทุนง่ายกำไรงาม!  ธุรกิจสบู่แฮนด์เมดรูป ‘คัพเค้ก’ by VIVIEN   ฉีกกฎสบู่ก้อนธรรมดา เปลี่ยนเป็นสบู่หน้าตาแปลกใหม่
ปัจจุบันธุรกิจสำหรับคนรักความสวยความงาม ผุดขึ้นอย่างกับดอกเห็ด ทั้งแบบหน้าร้าน และบนโลกออนไลน์ หวังเอาใจสาวๆ ยุคใหม่ที่ส่วนใหญ่ต่างหันหน้ามาใส่ใจสุขภาพมากขึ้น

วันนี้ทีมข่าว MThai News ขอเอาใจคนรักสวยรักงาม ด้วยการพาไปรู้จักกับ  คุณวิเวียน ดลณพร อนรรฆวีศิลป์ อายุ 36 ปี 
  เจ้าของเเบรนด์สบู่ THE NATURE DAILY by VIVIEN สบู่รูปแบบเก๋ไก๋ แปลกตากว่าสบู่ก้อนกลมทั่วไป นำศิลปะ มาดีไซน์  เป็นรูปทรงคัพเค้ก
‘คุณวิเวียน’  เล่าว่า เริ่มต้นทำแบรนด์นี้ เพราะได้ลองใช้สบู่สมุนไพรของคุณอาใช้แล้วผิวที่เคยเป็นผื่นดีขึ้น เกิดความชอบในผลิตภัณฑ์ ได้ขอสูตรและทดลองทำเพื่อใช้เอง เมื่อลองทำไปสักพัก ได้รู้จักสบู่ประเภทต่างๆ  เกิดความสนใจถึงรูปแบบและขั้นตอน จึงได้ไปเรียนเพิ่มเติม เพื่อนำหลักการมาต่อยอดการทำสบู่ในรูปแบบต่างๆ ทั้งแบบก้อนสี่เหลี่ยม-ธรรมดา แบบก้อนเหลี่ยม-แบบเค้ก เมื่อทำจนเกิดความชำนาญมากขึ้น ได้พัฒนาแนวคิดการทำสบู่ให้เหมือนรูปเค้ก

โดยมีทั้งแบบเค้กเหลี่ยม แบบถ้วย หรือคัพเค้ก ในรูปแบบ สี กลิ่นต่างๆ ด้วยการที่ส่วนตัวเป็นคนที่ชื่นชอบงานทางด้านศิลปะและมีพื้นฐานการเรียนทางด้านนี้มาอยู่แล้ว ประกอบกับการที่ศาสตร์การทำสบู่มีปัจจัยให้ศึกษาหลายอย่าง ทั้งสบู่กวนเย็น (Clod 
process) หรือสบู่กวนร้อน (Hot process) ที่สามารถแตกแขนงไปได้ทั้งสบู่เหลว แชมพู โลชั่น สครับ ซึ่งครบทุกด้าน ตนทั้งเรียนรู้เทคนิคและวิธีการทำลวดลายต่างๆ จากในประเทศและต่างประเทศอีกด้วย เพื่อให้พร้อมกับความต้องการของลูกค้า
ด้านชื่อแบรนด์นี้  ‘The Nature Daily by Vivien’ ได้แต่ที่ใดมา
“เมื่อมองที่สบู่ที่ออกแบบ จึงได้คำตอบว่า ในปัจจุบันเรามีหลายๆ สิ่งรอบๆ ตัวที่ เกิดจากการเจือแต่งมากมาย เราจึงคิดว่าสบู่ก้อนเล็กๆ ก้อนนี้จะช่วยให้ธรรมชาติได้อยู่ใกล้ๆ กับทุกคนได้มากขึ้น เพราะเราทำสบู่ทุกก้อนด้วยความตั้งใจ อยากให้ทุกคนมีสุขภาพผิวที่ดี โดยคำนึงว่าสบู่ทุกก้อนที่ทำให้คนอื่นได้ใช้นั้นทุกก้อนต้องดีเหมือนว่าเราเป็นคนใช้เอง”


โดยต้นทุนเมื่อเริ่มทำสบู่ประมาณ 20,000 บาท แบ่งเป็นอุปกรณ์ประมาณ 8,000-10,000 บาท และวัตถุดิบประมาณ 
10,000 บาท ซึ่งจะเป็นการลงทุนในส่วนของวัตถุดิบที่จะต้องลงทุนมากกว่า เพราะจะต้องรอจนกว่าสบู่จะครบกำหนดถึง 
จะทำการออกวางขายได้ ทุนจึงจะค่อยๆ ทยอยคืนมา ผลกำไรจากการหักค่าใช้จ่ายแล้ว ประมาณ 20-30% ขึ้นอยู่กับวัตถุดิบและสูตร ราคาสินค้า 120-400 บาท
ทั้งนี้ รูปแบบ และคอนเซ็ปต์ลวดลายสบู่สวยงาม แปลกตากว่าสบู่ก้อนทั่วไปจนน่าทึ่งถึงความครีเอทอะไรใหม่ๆ ลงในสินค้าได้อย่างลงตัว พร้อมเพิ่มเติมความสวยงามลงไปข้างในเนื้อสบู่ ให้ผู้ใช้ได้สัมผัสถึงศิลปะ
“มีการวาดลวดลายในแบบต่างๆ ลงในเนื้อสบู่ให้เกิด เป็นเอกลักษณ์ของ The Nature Daily เป็นงานศิลปะทำมือบนเนื้อสบู่แบบ The Art of Hand Crafted Soap ซึ่งเป็นการตอกย้ำถึงความเป็นสบู่แฮนด์เมดอย่างแท้จริง”

หลังจากที่มีผู้สนใจเกี่ยวกับการทำสบู่เป็นจำนวนมาก คุณวิเวียน ได้ทำการเปิดสอนการทำสบู่แฮนด์เมดในช่วงปลายปี 2558 มีตั้งแต่กลุ่มคนทำงานที่อยากทดลองทำเป็นงานอดิเรก และแม่บ้านที่ต้องการหารายได้เสริม หรือคนที่ต้องการทำเป็นอาชีพหลัก โดยการ 
สอนจะเน้นเป็น ทฤษฎี หลักการคิด การลงมือปฎิบัติด้วยตัวผู้เรียนเอง ให้สามารถนำความรู้ที่ได้นั้นกลับไปต่อยอดทำสบู่อีกด้วย
โดย คลาสเรียนจะแบ่งออกเป็นการเรียน ดังนี้
* คลาสพื้นฐานสำหรับผู้เริ่มต้น คือการเรียนทำสบู่แบบ 1 วัน (เต็มวัน) จะเรียนคุณสมบัติของน้ำมัน ขั้นตอนการทำสบู่ 
การออกแบบลวดลาย สีสันของสบู่ โดยจำกัดผู้เรียนเพียง 2 คนต่อ 1 คลาส
* คลาสระดับกลาง คือการเรียนทำสบู่แบบ 1 วัน (เต็มวัน) สำหรับผู้ที่ต้องการเรียนทำลวดลาย เทคนิคต่างๆ เช่นการทำ 
สบู่นม สบู่เกลือ โดยจำกัดผู้เรียนเพียง 2 คนต่อ 1 คลาส
* คลาสสบู่เค้ก คือการเรียนออกแบบสบู่เค้ก แบบ 1 วัน (เต็มวัน) เพื่อออกแบบสบู่ให้สวยงาม สำหรับเป็นของขวัญ 
ของฝาก

นอกจากนี้ คุณวิเวียน ยังย้ำว่าสินค้าสบู่แบบเค้กที่มีลักษณะเหมือนเค้กนั้น สามารถใช้งานได้จริงเหมือนสบู่ก้อนทั่วไป ลูกค้าสามารถบอกความต้องการของแบบที่อยากได้ รวมถึงคุณสมบัติของสบู่ เช่น สำหรับผิวแห้ง ผิวมัน หรือสำหรับนักกีฬา พร้อมทั้งมีกลิ่นให้เลือกอีกด้วย ทั้งแบบกลิ่นธรรมชาติ หรือกลิ่นตามความต้องการของตลาด สามารถพูดคุยและสอบถามเกี่ยวกับแบบที่ต้องการ สำหรับการสั่งนั้นจะต้องสั่งล่วงหน้า 45 วัน เพื่อให้สบู่บ่มครบตามกำหนดเวลา
สุดท้ายนี้ คุณวิเวียน ได้ฝากถึงคนที่อยากลองทำธุรกิจเป็นของตัวเองด้วยว่า..
“การอยากเริ่มต้นสร้างอาชีพและมีรายได้ไม่ยาก แต่การที่จะลงมือทำและฝ่าฟันอุปสรรคนั้นยากกว่า หากผู้ที่สนใจงานทำ สบู่นั้นจะต้องมีความรัก ความเข้าใจในแต่ละขั้น รวมถึงการลงมือทำด้วยตัวเองถึงจะเรียกว่าสบู่แฮนด์เมด ที่ใส่ความรัก ลงไปในชิ้นงานที่ทำแต่ละชิ้น เมื่อมีความรักในงานที่ทำ ไม่ว่าจะเหนื่อยยากแค่ไหน คุณก็จะยังคงมีความสุขกับสิ่งนั้นอยู่ กลุ่มเป้าหมายคือผู้ที่รักสุขภาพและเลือกใช้สินค้าที่มาจากธรรมชาติ”

สำหรับใครที่สนใจในสินค้าสบู่เเฮนด์เมด หรืออยากหัดทำ เพื่อหารายได้เสริม สามารถติดตาม THE NATURE DAILY by VIVIEN  ได้หลายช่องทาง




FB :  www.facebook.com/naturedaily 
 Line : @ydm6392o (ต้องมี @ หน้า line ID) 
 IG :  www.instagram.com/naturedaily_soap 
 youtube :  https://goo.gl/X92G5X 
 TW :  www.twitter.com/thenaturedaily 
 Email : vivien@thenaturedaily.com



MThai News
