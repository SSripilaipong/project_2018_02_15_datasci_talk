กสทช. เผย กรณีแจส โมบาย ไม่จ่ายค่าคลื่น 900 MHz ไม่กระทบกิจการดิจิตอลทีวีช่องโมโน ชี้ เป็นคนละนิติบุคคลกัน
พ.อ.นที ศุกลรัตน์ รองประธาน คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ในฐานะประธานกรรมการกิจการกระจายเสียงและกิจการโทรทัศน์ (กสท.)  เปิดเผยว่า การที่คณะกรรมการกิจการโทรคมนาคม (กทค.) ตั้งคณะทำงานตรวจสอบความเสียหายจากบริษัท แจส โมบาย บรอดแบรนด์ จำกัด ในเครือบริษัทจัสมิน อินเตอร์เนชั่นแนล จำกัด (มหาชน) หรือ JAS กรณีไม่จ่ายค่าประมูลคลื่น 900 MHZ และตรวจสอบใบอนุญาตอื่นในกลุ่มบริษัทเดียวกันนั้น จะไม่มีผลกระทบต่อการดำเนินงานของช่องโมโน ทีวี ที่บริษัท โมโน บรอดคาซท์ จำกัดเป็นผู้ได้รับใบอนุญาตประกอบกิจการดิจิตอลทีวี  เพราะเป็นคนละนิติบุคคล และคุณสมบัติของช่องโมโนไม่มีปัญหาแต่อย่างใด

ขอบคุณข้อมูล  ข่าวหุ้น

กสทช.เดินหน้าจัดประมูลคลื่น 900 MHz ใหม่ มิ.ย นี้
เลขาฯ กสทช. เผย เดินหน้าจัดประมูล 4G คลื่น 900 MHz ใหม่ มิ.ย นี้ หลัง  ‘แจส โมบาย’  สละสิทธิ์ไม่ชำระค่าใบอนุญาต
นายฐากร ตัณฑสทธิ์ เลขาธิการคณะกิจการกระจายเสียง กิจการโทรทัศน์ และ กิจการโทรคมนาคมแห่งชาติ หรือ กสทช.  เปิดเผยว่า กทค.มีมติเตรียมจัดประมูลคลื่น 900 MHz ใหม่ภายใน มิ.ย นี้ ถือเป็นการขับเคลื่อนเศรษฐกิจ ซึ่งราคาตั้งต้นของประมูลคลื่น 900 MHz ใหม่ คือ 75,564 ล้านบาท แต่อาจเปลี่ยนใช้การเคาะครั้งสุดท้ายของแต่ละค่ายเป็นตัวตั้ง
โดยเปลี่ยนแปลงเงื่อนไขประมูลเดิม 3 เรื่อง 1.ราคาเริ่มต้นประมูล คลื่น 900 วงเงิน 75,654 ล้านบาท 2.มาตราการเยียวยาปรับปรุงแก้ไขเมื่อมีผู้ชำระค่าใบอนุญาติ ต้องแจ้งให้ผู้ประกอบการรายเดิม 30 วัน และ 3.เงินหลักประกันมูลค่าคลื่่นจากเดิม 5% เป็น 30-20 และ 10% และเปิดรับฟังคิดเห็นสาธารณะ
พร้อมทั้งปรับราคาเริ่มต้นประมูล ซึ่ง กทค.คาดว่าจะใช้สมมติฐานราคาสุดท้ายที่ แจส โมบาย ประมูลได้ที่ 75,654 ล้านบาท รวมถึงปรับเงื่อนไขการชำระเงินให้เข้มงวดขึ้น และจะปรับปรุงประกาศเรื่องมาตรการเยียวยาเพื่อให้สอดคล้องกับการเปิดประมูลคลื่น 900 MHz รอบใหม่ด้วย
‘แจส โมบาย’ แจงตลท. ชี้ บริษัทร่วมทุนจากจีนติดขัดจนไม่ทันเวลา
‘แจส โมบาย’  ยกเลิกแถลงปมไม่จ่ายค่าประมูล  4G คลื่น 900 MHz  แจงเบื้องต้น บริษัทร่วมลงทุนจากจีนติดขัด ด้านขั้นตอนจนไม่ทันเวลา
ล่าสุด  นายพิชญ์ โพธารมิก ประธานเจ้าหน้าที่บริหารและกรรมการบริษัท จัสมิน อินเตอร์เนชั่นแนล จำกัด (มหาชน) หรือ JAS  และในฐานะกรรมการ บริษัท แจส โมบาย บรอดแบนด์ (JASMBB) ได้ทำการยกเลิกการแถลงข่าวเกี่ยวกับกรณีที่ แจส โมบาย ไม่ได้มาชำระเงินค่าใบอนุญาตใช้คลื่นความถี่ 900 MHz
โดย ระบุว่า เนื่องจากบริษัทถูกตลาดหลักทรัพย์แห่งประเทศไทย (ตลท.) ขึ้นเครื่องหมายห้ามการซื้อขายชั่วคราว (H) ดังนั้น ทางบริษัทจำเป็นต้องชี้แจงกับ ตลท.และสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) ให้เรียบร้อยก่อน
อย่างไรก็ตาม JAS ระบุว่าการที่บริษัทไม่สามารถวางเงินค้ำประกันได้ เพราะบริษัทที่สนใจร่วมลงทุนจากจีนติดขั้นตอนการขออนุมัติจากหน่วยงานที่เกี่ยวข้อง (ระบุว่ากว่าจะเสร็จคือเดือนเมษายน) ซึ่งใช้ระยะเวลานานกว่ากรอบ 90 วันที่กำหนดไว้ของ กสทช. จนทำให้ไม่สามารถวางหนังสือค้ำประกันได้ ทั้งนี้ ยังระบุว่าบริษัทประเมินความเสี่ยงร่วมกันที่ปรึกษาทางการเงิน มีเพียงการโดนริบเงินประกันการประมูล 644 ล้านบาทเท่านั้น

จับตา! ‘แจส โมบาย’ เตรียมเปิดใจหลังไม่จ่ายค่า 4G คลื่น 900 MHz
‘พิชญ์ โพธารมิก’  ในฐานะกรรมการ  ‘แจส โมบาย’  เตรียมเปิดใจบ่ายนี้หลังไม่จ่ายค่า 4G คลื่น 900 MHz ตามกำหนด
วันที่ 22 มีนาคม 2559 ผู้สื่อข่าวรายงานว่า ในวันนี้ ที่อาคารจัสมิน อินเตอร์เนชั่นแนลทาวเวอร์ชั้น 30 ถนนแจ้งวัฒนะ  นายพิชญ์ โพธารมิก ประธานเจ้าหน้าที่บริหารและกรรมการบริษัท จัสมิน อินเตอร์เนชั่นแนล จำกัด (มหาชน) หรือ JAS  และในฐานะกรรมการ บริษัท แจส โมบาย บรอดแบนด์ (JASMBB) จะเปิดแถลงข่าวในเวลา 14.00 น. เพื่อชี้แจงข้อเท็จจริงหลังบริษัท แจส โมบาย บรอดแบนด์ จำกัด ไม่ได้ทำการชำระเงินค่าใบอนุญาตใช้คลื่นความถี่ 900 MHz ตามกำหนดเวลาที่คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) วางไว้คือภายในเวลา 16.30 น. วันที่ 21 มี.ค.ที่ผ่านมา

กสทช. แจง กรณี ‘แจส โมบาย’ ไม่จ่ายค่า 4G คลื่น 900 MHz
กสทช. แถลง กรณี  ‘แจส โมบาย’  ไม่จ่ายค่า  4G คลื่น 900 MHz  งวดแรก ชี้ ต้องถูกยึดหลักทรัพย์ค้ำประกัน รวมถึงการฟ้องร้องเรียกค่าเสียหาย
ล่าสุด คณะกรรม กสทช. ออกมาแถลงความคืบหน้าหลัง  บริษัท แจส โมบาย บรอดแบนด์ จำกัด  ไม่ได้เดินทางมาชำระค่าประมูล 4G ในคลื่นความถี่ 900 MHz  งวดแรกหลังผ่านพ้นเส้นตาย เวลา 16.30 น. จำนวน 8,040 ล้านบาท พร้อมแบงก์การันตี อีก 6.76 หมื่นล้านบาท ส่งผลให้ แจส ต้องถูกยึดหลักทรัพย์ค้ำประกัน วงเงิน 644 ล้านบาททันที รวมถึงการฟ้องร้องเรียกค่าเสียหายจากการจัดการประมูลรอบใหม่

และอาจมีการฟ้องร้องเรียกค่า เสียหายอื่นๆ หรือ การตรวจสอบการถือหุ้นในบริษัทอื่นๆ ที่รับใบอนุญาตจาก กสทช.ด้วย เพื่อมิให้เกิดกรณีตัวอย่างในอนาคต เมื่อประมูลแล้วไม่มาชำระเงิน อีกทั้ง กสทช.ยังเตรียมประชุมหารือในวันที่ 24 มีนาคม ว่าจะดำเนินการอย่างไรกับ แจส โมบาย เพื่อเสนอให้นายกรัฐมนตรีรับทราบต่อไป
นอกจกานี้ กสทช. ระบุหลังจากพักคลื่นไว้ 1 ปี และหากมีการเปิดประมูลใหม่อีกครั้ง จะต้องใช้ราคาที่แจสชนะคือ 75,654 ล้านบาท มาเป็นราคาเริ่มต้นในการประมูลครั้งใหม่
โดย ประธาน กทค. กล่าวว่า จากนี้ จะดำเนินการ 4 แนวทาง คือ 1.เปิดประมูลใหม่ ภายใน 4 เดือน ในราคาตั้งต้น ที่ แจส ประมูลไว้ คือ 75,654 ล้านบาท 2.ให้สิทธิ์ผู้ประมูลเดิมที่ประมูลครั้งก่อนเข้าร่วมได้ 3.หากไม่มีผู้สนใจ จะเก็บใบอนุญาตไว้ 1 ปี แล้วนำออกประมูลใหม่ ในราคาตั้งต้นที่แจสประมูลไว้ และ 4.พิจารณาคิดค่าเสียหายและค่าชดเชย กับ แจส โดยวันพุธที่ 30 มี.ค.นี้ กทค.จะประชุม เพื่อสรุปว่าจะเรียกค่าเสียหายเท่าใด
ฐากร ปัด ไม่เคยให้ข่าวกรณี ‘แจส โมบาย’ จะมาชำระค่า 4G บ่ายนี้
เลขาธิการ กสทช. โพสต์ทวิตแจงไม่เคยให้สัมภาษณ์ว่า ‘แจส โมบาย’ จะมาชำระเงินค่าประมูลบ่ายวันนี้ หลังมีสื่ออ้างชื่อ
จากกรณีที่มีสำนักข่าวบางสำนัก ได้ออกมาบอกความคืบหน้าการชำระเงินค่าใบอนุญาต 4G บนคลื่นความถี่ 900 MHz โดยระบุว่า แจสจะเดินทางมาชำระเงินค่าประมูลใบอนุญาต 4จี งวดแรก 8,040 ล้านบาท พร้อมกับหนังสือค้ำประกันหรือแบงก์ การันตี ในช่วงบ่ายวันนี้ (21 มี.ค.)
ล่าสุด  นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  ได้ออกมาชี้แจงผ่านทวิตเตอร์ส่วนตัว  @ TakornNBTC  จากกรณีที่มีข่าวปรากฎว่า บริษัท แจสโมบาย บอร์ดแบนด์ หรือ แจส จะมาชำระเงินในช่วงบ่ายวันนี้

โดยข้อความระบุว่า

จับตา! ‘แจส โมบาย’ จ่ายค่าประมูล 4G คลื่น 900 MHz วันนี้
จับตา  ‘แจส โมบาย’  จ่ายค่าประมูล  4G คลื่น 900 MHz  วันนี้ ขณะที่ กสทช. เผย เตรียมแผนสำรองไว้แล้วทุกสถานการณ์
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และ กิจการโทรคมนาคมแห่งชาติ (กสทช.)  เปิดเผยถึงความคืบหน้าการชำระเงินประมูล 4G ของ  บริษัท แจส โมบาย บรอดแบนด์ จำกัด  ล่าสุดว่า ขณะนี้ยังไม่ได้รับเอกสารติดต่อเพื่อชำระเงินประมูลคลื่นความถี่ 4G 900 MHz งวดแรก จำนวน 8,040 ล้านบาท แรกอย่างเป็นทางการ

พร้อมทั้งหนังสือค้ำประกันจากสถาบันการเงินสำหรับวงเงินประมูลที่เหลือ 67,614 ล้านบาท มาชำระให้สำนักงาน กสทช. แต่ยังอยู่ในกรอบที่ชำระเงินได้ถึงวันนี้ (21 มี.ค.) โดยทาง กสทช.ได้เตรียมแผนสำรองไว้แล้วทุกสถานการณ์ และได้จัดเตรียมสถานที่รอไว้ตั้งแต่ 8.30-16.30น.

นายฐากร  ระบุว่า หากแจส โมบายไม่ชำระเงินตามกำหนด หลังจากนี้จะต้องเสนอเรื่องต่อ  พล.อ.ประยุทธ์ จันทร์โอชา นายกรัฐมนตรีและหัวหน้า คสช.  เพื่อให้ทราบขั้นตอนที่ กสทช.จะดำเนินการต่อกับคลื่น 900 MHz ซึ่งจะทำการเปิดประมูลใหม่ในราคา 75,000 ล้านบาท เท่าราคาประมูลเดิม และหากไม่มีผู้เข้าร่วมประมูลจะต้องพักคลื่นไว้ 1 ปี เพื่อจัดสรรใหม่ โดยที่ บริษัท แจส โมบาย จะต้องเป็นผู้รับผิดชอบค่าใช้จ่าย ค่าส่วนต่าง รวมถึงค่าความเสียหายจากการประมูลทั้งหมด
ทั้งนี้ หากแจส โมบายมาชำระเงินค่าประมูล กสทช.จะสามารถออกใบอนุญาตประกอบกิจการโทรศัพท์ 4G ได้ วันที่ 15 เมษายน 2559 เพื่อให้ครบกำหนดที่ศาลปกครอง มีคำสั่งคุ้มครองผู้ใช้โทรศัพท์ 2G ของเอไอเอสในคลื่นดียวกัน และจะให้แจส โมบายสามารถนำเข้าและติดตั้งอุ­ปกรณ์ให้บริการโทรศัพท์ระหว่างรอออกใบอนุญ­าตได้

MThai News
