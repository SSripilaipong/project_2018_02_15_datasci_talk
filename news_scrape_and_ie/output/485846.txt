กกร.ผุดแนวคิดเก็บค่าน้ำประปาเพิ่มช่วง  ‘สงกรานต์’  อ้างอยากให้ทุกคนประหยัดน้ำและหวั่นกระทบภัยแล้ง
นายธวัชชัย ยงกิตติกุล ที่ปรึกษาสมาคมธนาคารไทย  เปิดเผยว่า จากการหารือกับคณะกรรมการร่วมภาคเอกชน 3 สถาบัน (กกร.) ประกอบด้วย สมาคมธนาคารไทย สภาอุตสาหกรรมแห่งประเทศไทย (ส.อ.ท.) และ สภาหอการค้าแห่งประเทศไทย มีแนวคิดเสนอให้รัฐบาลเก็บค่าน้ำประปาส่วนต่างแก่ทุกภาคส่วนในช่วงเทศกาลสงกรานต์ที่เพิ่มขึ้น เมื่อเทียบจากช่วงเดียวกันของปีก่อนในอัตราที่แพงขึ้น เพื่อให้ประชาชนและทุกฝ่ายตระหนักถึงการประหยัดน้ำ รวมถึงตระหนักถึงปัญหาภัยแล้ง ซึ่งถือว่าวิกฤตเป็นอย่างมาก

ทั้งนี้ จึงเสนอให้การประปานครหลวง (กปน.) ศึกษาปริมาณการใช้น้ำย้อนหลังของทุกส่วนในช่วงเดือนเม.ย.2558 หรือช่วงแล้งปีที่แล้วมาเปรียบเทียบ หากเดือนเม.ย.2559 ใช้เพิ่มขึ้นกว่าเดิม ส่วนที่เพิ่มขึ้นควรจะจ่ายในอัตราที่สูงขึ้น ส่วนจะราคาเท่าใด ช่วงเวลาใด ถ้ารัฐรับหลักการดังกล่าว กกร.พร้อมที่จะให้ข้อมูลเพิ่มเติม

MThai News
