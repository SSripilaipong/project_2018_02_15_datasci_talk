กนง.มีมติเอกฉันท์คงอัตราดอกเบี้ยนโยบายไว้ที่ 1.5% ต่อปี  เหตุเศรษฐกิจไทยยังไม่ฟื้น
นายจาตุรงค์ จันทรังษ์ ผู้ช่วยผู้ว่าการสายนโยบายการเงิน ธนาคารแห่งประเทศไทย หรือ ธปท.  เปิดเผยว่า ที่ประชุมคณะกรรมการนโยบายการเงิน หรือ กนง. มีมติคงอัตราดอกเบี้ยนโยบายอยู่ที่ร้อยละ 1.5 ต่อไป เนื่องจากไทยยังคงต้องเผชิญกับความเสี่ยงของเศรษฐกิจโลกที่ยังอ่อนไหว ที่ส่งผลต่อเงินทุนเคลื่อนย้าย และ อัตราแลกเปลี่ยนที่มีผลค่าเงินบาทของไทยแข็งค่าลงในช่วงที่ผ่านมา


ซึ่งอาจจะไม่เอื้อต่อการฟื้นตัวของเศรษฐกิจมากนัก ขณะที่อัตราเงินเฟ้อทั่วไปยังคงติดลบต่อเนื่อง ตามราคาน้ำมันในตลาดโลกที่ปรับตัวลดลง จึงยังทำให้มีความเสี่ยงต่ออัตราเงินเฟ้อจึงมีทิศทางลบเพิ่มขึ้น ถึงแม้ว่า ธปท. จะนโยบายการเงินที่อยู่ในระดับที่ผ่อนปรน และทำให้เศรษฐกิจฟื้นตัวแบบค่อยเป็นค่อยไปก็ตาม จึงเห็นควรให้คงอัตราดอกเบี้ยต่อไป แต่ ธปท. จะมีการติดตามสถานการณ์อย่างใกล้ชิด
นายจาตุรงค์  ยังเปิดเผยว่า ทาง ธปท. ได้ปรับประมาณการเศรษฐกิจในปีนี้ลงเหลือร้อยละ 3.1 จากเดิมที่เคยประมาณการไว้ที่ร้อยละ 3.5 เนื่องจากการส่งออกยังคงชะลอตัว โดยคาดการณ์ว่าการส่งออกจะติดลบร้อยละ 2 จากเดิมที่คาดการณ์จะไม่ขยายตัว ซึ่งการส่งออกที่ติดลบต่อเนื่องเป็นปีที่ 3 แม้ว่าการใช้จ่ายภาครัฐที่เพิ่มขึ้นก็จะชดเชยได้เพียงบางส่วนเท่านั้น
ขณะที่อัตราเงินเฟ้อทั่วไปจะลดลงเหลือร้อยละ 0.6 จากก่อนหน้านี้ที่คาดการณ์ขยายตัวร้อยละ 0.8 เนื่องจากราคาน้ำมันดิบดูไบปรับตัวลดลง โดยจะอยู่ที่ 37.3 ดอลลาร์สหรัฐฯ ต่อบาร์เรล จากเดิมที่คาดว่าจะอยู่ที่ 43 ดอลลาร์สหรัฐฯ ต่อบาร์เรล โดยอัตราเงินเฟ้อที่ลดลงนั้น ยืนยังไม่เกิดภาวะเงินฝืด
ส่วนในปี 2560 คาดการณ์ว่าเศรษฐกิจจะขยายตัวได้ร้อยละ 3.3 ขณะที่การส่งออจะกลับมาเป็นบวกที่ร้อยละ 0.1 อัตราเงินเฟ้อทั่วไปจะกลับมาสูงขึ้นอยู่ที่ร้อยละ 2.2


ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
