‘บิ๊กตู่’  ลั่น  ‘รถไฟไทย-จีน’  ต้องเกิดในรัฐบาลนี้ เฟสแรกไทยลงทุนเองทั้งหมด 100%
พล.ต.วีรชน สุคนธปฏิภาค รองโฆษกประจำสำนักนายกรัฐมนตรี  เปิดเผยว่า จากการที่พล.อ.ประยุทธ์ จันทร์โอชา นายกรัฐมนตรี และ หัวหน้าคณะรักษาความสงบแห่งชาติ (คสช.) ได้เดินทางไปยังสาธารณรัฐประชาชนจีน และได้หารือทวิภาคีกับ นายหลี่ เค่อเฉียง นายกรัฐมนตรีสาธารณรัฐประชาชนจีน

ซึ่งในการประชุมผู้นำกรอบความร่วมมือแม่โขง-ล้านช้าง ครั้งที่ 1 นั้น ความร่วมมือด้านรถไฟ นายกรัฐมนตรียืนยันว่า โครงการความร่วมมือรถไฟไทย-จีน ต้องมีการดำเนินต่อไป เนื่องจากเป็นความร่วมมือระหว่างรัฐบาลต่อรัฐบาลที่ทั้งสองประเทศได้ตกลงกันไว้แล้ว และจะผลักดันให้เกิดขึ้นในรัฐบาลนี้
โดยจะดำเนินการก่อสร้างในระยะแรกคือ เส้นทางจากกรุงเทพฯ-แก่งคอย-นครราชสีมา ให้เป็นรูปธรรมลำดับแรก และประเทศไทยจะดำเนินการลงทุนเองทั้งหมด แต่ขอให้ทางจีนปรับลดราคาที่เหมาะสม ในส่วนของเงินการลงทุนซึ่งไทยจะกู้จากจีนนั้น นายกรัฐมนตรีขอให้จีนคิดอัตราดอกเบี้ยที่เหมาะสม เพื่อความสําเร็จของโครงการ

ขอบคุณข้อมูล  ประชาชาติธุรกิจ
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
