ชาวนาอ่างทองเจอวิกฤตภัยแล้งขาดน้ำหยุดทำนา ต้องเก็บมะขามเทศขาย สร้างรายได้เลี้ยงครอ บครัว
วันที่ 23 มี.ค. 59 ผู้สื่อข่าวรายงาน ชาวนาอ่างทอง เก็บมะขามเทศตามถนนคันคลองชลประทานขายสร้างรายได้สู้ภัยแล้งโดยการแบกตะขอไม้สอยมะขามเทศ ที่ยาวหลายเมตร ขับขี่รถจักรยานยนต์ไปตามถนนคันคลองที่มะขามเทศขึ้นตามธรรมชาติอย่างหนาแน่น อยู่ในช่วงออกฝักสุกงอมน่ารับประทาน

โดย  นางสาวฉวี งามละไม้  อายุ 53 ปี ชาวนาบ้านเลขที่ 23/4 หมู่ 4 ตำบลคำหยาด อำเภอโพธิ์ทอง จังหวัดอ่างทอง เปิดเผยว่า หลังเกิดภัยแล้งขาดน้ำและได้หยุดการทำนาทำให้ขาดรายได้ ส่งผลให้ไม่มีเงินใช้จ่ายในครอบครัว ประกอบต้องดูแลพี่สาวที่ป่วยนอนอยู่ที่บ้านจึงต้องหารายได้เสริมหลังจากหยุดการทำนา

นางสาวฉวี  เล่าว่า ได้ขับขี่รถจักรยานยนต์ไปตามถนนคันคลองชลประทานภายในอำเภอโพธิ์ทอง ที่มีต้นมะขามเทศขึ้นเองตามธรรมชาติจำนวนมาก และอยู่ในช่วงออกฝัก จึงตัดสินใจหารายได้ยามหน้าแล้งสอยมะขามเทศเก็บไปขายตลาด สามารถสร้างรายได้เป็นค่าใช้จ่ายในครอบครัวในช่วงหน้าแล้งได้ถึงวันละ100-200 บาท ซึ่งมะขามเทศที่มีรสชาติอร่อย จะขายได้ในกิโลกรัมละ 60 บาท ส่วนมะขามเทศที่มีรสฟาดจะทำการแกะเปลือกและเม็ด ออกขายในราคากิโลกรัมละ 50 บาท ซึ่งก็ทำให้มีรายได้ใช้จ่ายในช่วงภัยแล้งต่อไป




ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
