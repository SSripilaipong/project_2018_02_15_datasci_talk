เผยเรตติ้ง! ทีวีดิจิทัล มี.ค.59 ช่อง 7 HD ยังครองแชมป์อันดับ 1 ขณะ “โมโน 29” ขึ้นอันดับที่ 4
พ.อ.นที ศุกลรัตน์ รองประธานกรรมการ กิจการกระจายเสียง. กิจการโทรทัศน์ และกิจการโทรคมนาคมแห่งชาติ(กสทช.) และประธานกรรมการกิจการกระจายเสียงและกิจการโทรทัศน์. (กสท.).  กล่าวว่า แนวโน้มผลประกอบการของผู้ประกอบการทีวีดิจิทัลมีแนวโน้มดีขึ้น โดยในการประชุมหารือกับผู้ประกอบการทีวีดิจิทัลที่จัดขึ้นเป็นประจำทุกเดือนนั้น ผู้ประกอบการหลายรายระบุว่าปีนี้ เริ่มเห็นทิศทางผลการดำเนินงานไปได้ด้วยดี

ทั้งนี้ เนื่องจากสื่อโฆษณาเข้ามาทีวีดิจิทัลแต่ละช่องดีขึ้น อัตราค่าโฆษณามาจากการเก็บยอดผู้ชมในปี 58 ที่มีสัดส่วนถึง 40% สูงขึ้นจากปี 57 ที่มีสัดส่วนเพียง 27% ส่วนผู้ประกอบการที่ยังไม่สามารถแข่งขันแย่งผู้ชมระดับ mass ก็พยายามหันมาจับผู้ชมกลุ่มเฉพาะ เช่น กีฬาฟุตบอล มวยไทย เป็นต้น
ขณะที่ ในเดือน มี.ค.59 สัดส่วนผู้ชมช่องรายการเดิมต่อช่องรายการใหม่ทีวีดิจิทัลเพิ่มขึ้นเป็น 58.7% ต่อ 41.3% จากสิ้นปี 58 อยู่ที่ 62% ต่อ 38% สะท้อนว่าผู้ชมหันมารับชมดิจิทัลทีวีมากขึ้น และเชื่อว่าหลังจากนี้ จำนวนผู้ชมดิจิทัลทีวีจะต้องปรับตัวเพิ่มขึ้นอย่างต่อเนื่อง เพราะผู้ให้บริการดิจิตอลทีวีหันมาให้ความสำคัญเนื้อหาของรายการ ซึ่งมีความหลากหลายและมีคุณภาพ ตรงตามความต้องการของผู้ชม
จากการเก็บข้อมูลของ Nielsen ในช่วง 1-21 มี.ค.ที่ผ่านมา พบว่า 10 อันดับแรกมีข่องทีวีดิจิทัลเข้ามา 7 ช่อง โดย ช่อง 7 ยังครองอันดับ 1 ตามมาด้วยช่อง 3 HD เป็นอันดับที่ 2 อันดับ 3 คือ ช่องเวิร์คพ้อยท์ อันดับ 4 ช่องโมโน 29 อันดับ 5 ช่อง 8 อันดับ 6 เป็นช่องone อันดับ 7 เป็นช่อง 3SD อันดับ 8 เป็นช่อง 9 HD อันดับ 9 เป็นช่อง Treu4U และอันดับ 10 เป็นช่องไทยรัฐทีวี

ติดตามข่าวสารทั้งหมดได้ที่  news.mthai.com
MThai News
