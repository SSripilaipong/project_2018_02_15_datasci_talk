คลังยกเลิกแจกเงิน 1 พันบาท เปลี่ยนเสนอชงครม. เปิด  “ลงทะเบียนคนจน”  – ผู้่มีรายได้น้อย
เมื่อวันที่ 30 มีนาคม นายอภิศักดิ์ ตันติวรวงศ์ รัฐมนตรีว่าการกระทรวงการคลัง เผยว่า กระทรวงการคลังเตรียมเสนอไปยังคณะรัฐมนตรี (ครม.) เพื่อลงทะเบียนผู้มีรายได้น้อย ที่มีรายได้ไม่เกิน 300 บาทต่อวัน (8 หมื่นบาทต่อปี) และมีเงินฝากไม่เกิน 3 หมื่นบาท ซึ่งจากการประเมิน พบว่า กลุ่มคนมีรายได้น้อยนั้นมีประมาณ 19 ล้านคน


โดยการลงทะเบียนดังกล่าวจะทำให้รัฐบาลมีข้อมูลเกี่ยวกับผู้มีรายได้น้อย เพื่อนำมาใช้ออกมาตรการมาช่วยเหลือดูแล ซึ่งก่อนหน้านี้มีข้อเสนอที่จะให้สิทธิประโยชน์สำหรับผู้มาลงทะเบียนด้วยการให้เงิน 1,000 บาท แต่มองว่าอาจไม่จำเป็นเพราะรัฐจะมีสิทธิประโยชน์อย่างอื่นให้ ถ้าไม่มาลงทะเบียนหรือไม่ได้สิทธิประโยชน์
ดังนั้น หากปีนี้ยังไม่มาลงทะเบียน ก็สามารถมาลงทะเบียนในปีหน้าได้ โดยเดือนเมษายนนี้ จะเริ่มประชาสัมพันธ์ตัวโครงการในระบบอีเพย์เมนต์ เพื่อให้ความรู้แก่ประชาชน
ส่วนการดำเนินการโครงการคาดว่าจะเริ่มในอีก 1-2 เดือน หรือ ในช่วงเดือนกรกฎาคมนี้ ส่วนเรื่องข่าวการแจกเงิน 1 พันบาทให้กับข้าราชการนั้น ปัด ไม่มีมาตรการดังกล่าว ย้ำ สื่อนำเสนอกันเอง
อ่านข้อมูลเพิ่มเติมที่ >>>  matichon
ติดตามข่าวที่น่าสนใจอื่นๆ ได้ที่  news.mthai.com
MThai News

