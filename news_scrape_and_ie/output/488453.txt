ธนาคารกรุงเทพ  ประกาศ!! จะทำการ ปรับปรุงระบบ  ตั้งแต่วันที่ 5 เม.ย. เวลา 22.30 น. ถึง วันที่ 6 เม.ย. เวลา 06.00น. แนะเตรียมเงินสดเพื่อใช้จ่ายในช่วงเวลาดังกล่าว
วันนี้ (4 เม.ย.) เว็บไซต์ธนาคารกรุงเทพ ได้มีการโพสต์ข้อความประกาศแจ้งข่าวว่า ทางธนาคารจะทำการปรับปรุงระบบในวันอังคารที่ 5 เมษายน 2559 เวลา 22.30 น. ถึงวันพุธที่ 6 เมษายน 2559 เวลา 06.00 น. ซึ่งจะส่งผลให้ไม่สามารถใช้บริการบางประเภทในช่วงเวลาดังกล่าวได้ชั่วคราว ดังนี้

1. ท่านจะไม่สามารถทำธุรกรรมต่างๆ ผ่านเครื่องเอทีเอ็ม และเครื่องรับฝากเงินสดอัตโนมัติของธนาคารกรุงเทพทั่วประเทศ
2. ผู้ถือบัตรบัวหลวงเอทีเอ็ม บัตรบัวหลวงพรีเมียร์ บัตรบีเฟิสต์ และบัตรบีเฟิสต์ สมาร์ท จะไม่สามารถใช้บัตรทำธุรกรรมที่เครื่องเอทีเอ็มของธนาคารกรุงเทพ และธนาคารอื่นทุกธนาคารทั่วประเทศ และไม่สามารถใช้บัตรถอนเงินสดที่เครื่องเอทีเอ็มในต่างประเทศ รวมถึงไม่สามารถใช้บัตรชำระค่าสินค้าและบริการผ่านเครื่องรูดบัตร (EDC) และชำระค่าสินค้าและบริการทางอินเทอร์เน็ต
3. นอกจากนี้ ท่านจะไม่สามารถทำธุรกรรมต่างๆ ผ่านบริการธนาคารทางอินเทอร์เน็ต บัวหลวง ไอแบงก์กิ้ง บัวหลวง เอ็มแบงก์กิ้ง บิซ ไอแบงก์กิ้ง และไม่สามารถทำธุรกรรมต่างๆ ผ่านบัวหลวงโฟน
ทั้งนี้ทางธนาคารขอแนะนำให้ลูกค้าวางแผนการทำธุรกรรม และเตรียมเงินสดเพื่อใช้จ่ายในช่วงเวลาดังกล่าวเป็นการล่วงหน้า อย่างไรก็ตาม ลูกค้ายังสามารถใช้บัตรเครดิตธนาคารกรุงเทพชำระค่าสินค้าและบริการได้ตามปกติ
หากต้องการรายละเอียดเพิ่มเติม สามารถสอบถามข้อมูลเพิ่มเติมได้ที่ บัวหลวงโฟน โทร.1333 หรือ (66) 0-2645-5555 ตลอด 24 ชั่วโมง
MThai News
ขอบคุณข้อมูลจาก เว็บไซต์  bangkokbank
