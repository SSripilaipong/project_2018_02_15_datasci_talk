โบรกฯ เผย  แรงขายหุ้นแบงก์-สื่อสารฉุดดัชนี แนะ ปรับพอร์ตออกจากกลุ่ม ICT/พลังงาน ชี้ ทิศทางตลาด หุ้นไทย สัปดาห์หน้า
บริษัทหลักทรัพย์ เมย์แบงก์ กิมเอ็ง (ประเทศไทย) จำกัด (มหาชน)  ระบุว่า ตลาดหุ้นปรับน้ำหนักการลงทุนลงเป็นกลาง จากสัปดาห์ก่อนหน้าที่เป็นกลางถึงบวก เนื่องจากเป็นช่วงคาบเกี่ยววันหยุดยาวของตลาดหุ้นไทย ทำให้มูลค่าการซื้อขายเบาบางเฉลี่ย 2.0-2.5 หมื่นล้านบาท/วัน ขณะที่กระแสเงินทุนต่างชาติเริ่มชะลอตัว ทำให้หุ้นขนาดใหญ่ต่างเข้าสู่ช่วงของการพักฐาน บวกกับกลุ่มหลักมีแรงกดดันเฉพาะตัว ไม่ว่าจะเป็นกลุ่มธนาคารที่ KBANK-SCB-KTB ประกาศลดอัตราดอกเบี้ย MLR กดดันต่อ NIM ใน 2Q59 หรือ กลุ่ม ICT กับประเด็นใบอนุญาตคลื่นความถี่ 900MHz ของ JAS Mobile ว่าจะออกมาเป็นการประมูลใหม่ หรือ จะให้แก่ผู้ประมูลสูงสุดลำดับที่ 2 อย่าง ADVANC ได้ไป
กลยุทธ์การลงทุนแนะนำนักลงทุนปรับพอร์ตออกจากกลุ่ม ICT/พลังงาน และกลับมาเพิ่มน้ำหนักกลุ่มขนาดกลาง หรือหุ้นขนาดกลางที่มีประเด็นเชิงบวกเฉพาะตัวเป็นทางเลือกในช่วงที่ตลาดแกว่งออกด้านข้างเราประเมินกรอบแกว่งไว้ระหว่าง 1,350-1,370 จุด
ปัจจัยสำคัญอื่นๆ ในสัปดาห์หน้าได้แก่ 
1. ติดตามการทยอยประมาณการงบการเงิน 1Q59 ของกลุ่มธนาคาร 
2. ติดตามการประชุมธนาคารกลางอังกฤษ (BoE) 
3. ติดตามรายงาน Beige Book ของ 12 เขตเศรษฐกิจเฟด 
4. ติดตามตัวเลขเศรษฐกิจที่สำคัญของจีน ได้แก่ การส่งออก-นำเข้า และ GDP ใน 1Q59

7 เม.ย.2559
หุ้นไทยทรุด! โดนปัจจัยลบกดดัน เปิดหุ้นกลาง-เล็กน่าเก็งกำไร
โบรกฯ มอง หุ้นไทยมีโอกาสแกว่งตัวลงปรับฐานต่อ เหตุ โดนปัจจัยลบกดดัน เปิดหุ้นกลาง-เล็กน่าเก็งกำไร
บล.โนมูระ พัฒนสิน  ประเมินทิศทางหุ้นไทยมีโอกาสแกว่งตัวลงปรับฐานได้ต่อ หลังดัชนีหุ้นไทย หลุดระดับ 1,400 จุด ซึ่งเป็นระดับจิตวิทยาที่สำคัญ โดยหุ้นใหญ่กลุ่มหลักๆ ของตลาด โดนมรสุมปัจจัยลบกดดัน ทั้งกรณีหุ้นพลังงานในกลุ่ม ปตท.ที่โดนปัจจัยลบจากราคาน้ำมันโลกที่ลดลง และกรณีเฉพาะตัวของ PTT ที่โดนฟ้องร้องทั้งประเด็นการคืนท่อก๊าซ และอนุญาโตตุลาการชี้ขาดให้ชำระค่าเสียหายแก่ RPC เป็นเงินราว 1.56 พันล้านบาท พร้อมดอกเบี้ย 7.5% ต่อปี
ขณะที่หุ้นแบงก์ใหญ่ทั้ง BBL และ KBANK ที่ได้มีการประกาศลดดอกเบี้ยเงินกู้ลง 0.25% ทำให้มองว่าจะทำให้รายได้จากดอกเบี้ยแบงก์ลดลง รวมทั้งเทศกาลการหุ้น XD จ่ายเงินปันผล ทำให้ราคาหุ้นแบงก์ในภาพรวมลดลง
ส่วนกลุ่มสื่อสารต้องติดตามเรื่องใบอนุญาตคลื่น 900 MHz ที่ ADVANC ยื่นขอจ่ายเงิน 7.56 หมื่นล้านบาท เพื่อให้ได้มาซึ่งใบอนุญาต 4G คลื่น 900 MHz ต่อ กสทช. และ กสทช. ยืนเรื่องต่อ คสช. แล้ว ซึ่งกรณีนี้ มองว่าเป็นไปได้ยากที่ ADVANC จะได้ใบอนุญาตดังกล่าว เพราะต้องผ่านการพิจารณาของ คสช. และการประชุมผู้ถือหุ้นเป็นกรณีพิเศษด้วย
แนะกลยุทธ์การลงทุนช่วงนี้ เก็งกำไรหุ้นกลางและเล็กรายตัวเลือก ERW–JMART–BDMS–CK เด่น
5 เม.ย.2559
เปิดโผ! หุ้นเด่น มีสตอรี่หนุน ช่วง SET ซื้อขายเบาบาง
เปิดโผ! หุ้นเด่น มีสตอรี่หนุน ช่วง SET ซื้อขายเบาบาง ด้าน โบรกฯ แนะ หุ้นไทยซึมยาวไร้ปัจจัยสนับสนุนตลาด
นายเทิดศักดิ์ ทวีธีระธรรม ผู้ช่วยกรรมการผู้อำนวยการ ฝ่ายวิจัยไทย บริษัทหลักทรัพย์ เอเชียพลัส จำกัด  เปิดเผยว่า ตลาดหุ้นไทยวันนี้ (5 เม.ย ) ยังคงอยู่ในอาการซึมยาว มูลค่าการซื้อขายเบาบางลง เนื่องจาก ยังไร้ปัจจัยใหม่ๆเข้ามาช่วยสนับสนุนตลาด อีกทั้งยังมีปัจจัยจากต่างประเทศด้านราคาน้ำมันของตลาดโลก ที่มีการปรับตัวในเชิงลบส่งผลกดดันต่อกลุ่มพลังงาน ซึ่งร่วมทั้งหุ้นในกลุ่มพังงานในไทยด้วย

อย่างไรก็ตามให้การจับตาดูกระแสเงินลงทุนต่างชาติ (Fund Flow) ที่มีแรงซื้อเข้ามาอย่างต่อเนื่อง ซึ่งอาจจะเกิดการเทขายเพื่อทำกำไร มองกรอบแนวรับไว้ที่ 1,390 จุด และแนวต้านที่ 1,412 จุด โดยมองกลุ่มหุ้นที่ได้รับอานิสงค์จากมาตรการกระตุ้นเศรษฐกิจจากทางภาครัฐด้านการท่องเที่ยว ได้แก่ ERW, MINT เป็นต้น
ขณะที่  บริษัทหลักทรัพย์ บัวหลวง จำกัด (มหาชน)  ระบุในบทวิเคราะห์ว่า กรอบสัปดาห์นี้คาด แนวรับอยู่ที่ 1,400 จุด แนวต้าน 1,425 จุด ปัจจัยที่มีผลต่อตลาด คือ เฟดสาขาคลีฟแลนด์ ชี้ตัวเลขเศรษฐกิจสหรัฐฯเมื่อสุดสัปดาห์ที่ผ่านมาแกร่ง ช่วยให้เฟดปรับขึ้นดอกเบี้ยได้มากขึ้น เพื่อให้นโยบายกลับสู่ภาวะปกติ และปลัดคลังเสนอ ครม.สัปดาห์นี้ มาตรการเพิ่มเงินหมุนเวียนเศรษฐกิจฐานรากผ่านการส่งเสริมการลงทุนในชุมชน แทนการแจกเงินผู้มีรายได้น้อย
เดือน เมย.หุ้นที่ได้ประโยชน์จากค่าเงินบาทอ่อน คือ SMT หุ้นได้ประโยชน์จากน้ำมันพักตัวลง EPG, TPBI หุ้นมีข่าวบวก หนุนก้าไรให้เพิ่มขึ้นรับมาตรการรัฐฯ KTC, CPALL, RP
หุ้นแนะนำวันนี้ ASEFA เก็งก้าไรทางเทคนิค แนวรับ 5.9/5.85 บ. ต้าน 6.30 บ. ส่วน EPG, TPBI น้ำมันลงเป็นบวกต่อแนวโน้มธุรกิจ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
