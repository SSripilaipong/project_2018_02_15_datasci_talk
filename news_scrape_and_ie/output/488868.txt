ธนาคารพาณิชย์  ยกเว้นค่าธรรมเนียม ถอน-ฝากเงิน ข้ามเขตผ่านตู้เอทีเอ็ม-ซีดีเอ็ม ช่วงสงกรานต์ วันที่ 13 -17 เม.ย.นี้
นายกอบศักดิ์ ดวงดี เลขาธิการสมาคมธนาคารไทย  เปิดเผยว่า สมาชิกสมาคมธนาคารไทยมีมติยกเว้นค่าธรรมเนียมถอนเงินสดอัตโนมัติ (ATM) ข้ามเขตผ่านตู้เอทีเอ็ม และฝากเงินสดอัตโนมัติ (CDM) ข้ามเขต ตั้งแต่วันที่ 13 เม.ย. ถึงเวลา 23.00 น.ของวันที่ 17 เม.ย.59 รวมจำนวน 5 วัน

ทั้งนี้ เพื่อเป็นการสนับสนุนอุตสาหกรรมการท่องเที่ยวของประเทศไทย และการให้ความร่วมมือสนับสนุนมาตรการของรัฐบาล และกระทรวงการท่องเที่ยวและกีฬา ในช่วงวันหยุดเทศกาลสงกรานต์ นอกจากนี้ ธนาคารสมาชิกจะได้จัดเตรียมเงินสดตามแหล่งท่องเที่ยวต่างๆ ทั่วประเทศให้เพียงพอในช่วงวันหยุดเทศกาลดังกล่าว

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
