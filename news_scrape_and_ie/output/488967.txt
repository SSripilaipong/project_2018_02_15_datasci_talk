ชาวนาอ่างทองสู้ภัยแล้งพลิกวิกฤตให้เป็นโอกาสหัน เลี้ยงปลาในโอ่งแดง  ใช้น้ำน้อย สร้างรายได้ดี
ผู้สื่อข่าวรายงาน ที่หมู่ 7 ตำบลบ้านพราน อำเภอแสวงหา จังหวัดอ่างทอง เกษตรกรได้พลิกวิกฤตให้เป็นโอกาส หลังจากที่จังหวัดอ่างทองได้ประสบภัยแล้งและทำให้ชาวนาไม่มีน้ำที่จะสามารถทำนาได้ โดยได้นำพันธุ์ปลาที่รัฐบาลได้แจกให้ได้นำไปเลี้ยงในโอ่งแดง เป็นการเลี้ยงปลาแบบใช้น้ำน้อยและเป็นการประหยัดน้ำนักสามารถสร้างรายได้เสริมอีกทาง

นางผาสุก ปานเมฆ หนึ่งในเกษตรกรชาวนาที่ไม่สามารถทำนาได้ และหันมาเลี้ยงปลาในโอ่งแดง กล่าวว่า เนื่องจากช่วงนี้ได้ประสบภัยแล้งและไม่สามารถทำนาได้ จึงได้นำปลาดุกมาเลี้ยง เพื่อเก็บไว้รับประทานในครอบครัวและนำไปจำหน่ายเพื่อสร้างรายได้ให้กับครอบครัวอีกทาง ทั้งนี้นอกจากน้ำที่ใช้เลี้ยงปลาดุกในโอ่งแดงแล้ว ยังสามารถนำไปรดต้นไม้ได้อีก และเป็นประโยชน์ต่อต้นไม้ เนื่องจาก ในน้ำมีทั้งขี้ปลาและอาหารที่เป็นปุ๋ยต้นไม้ได้เป็นอย่างดี

ส่วนน้ำที่ใช้ 3-4 วันเปลี่ยนครั้ง ปริมาณน้ำใช้แค่พอท่วมตัวปลาหรือประมาณ 30 ซ.ม.และจำนวนปลาที่เลี้ยงในโอ่ง ประมาณ 200 ตัวหรือดูตามความเหมาะสมถ้าแน่นไปปลาจะไม่โต ระยะเวลาการเลี้ยงที่สามารถนำไปขายอีกกินได้อยู่ที่ประมาณ 3 – 4 เดือน ตอนนี้ราคาอยู่ที่กิโลกรัมละ 50 บาท เป็นการสร้างรายได้เสริมที่ดีอีกทางในช่วงหน้าแล้ง



ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
