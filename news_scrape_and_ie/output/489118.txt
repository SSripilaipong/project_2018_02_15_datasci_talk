ออมสิน -เอสเอ็มอีแบงก์ นำร่องหั่นดอกเบี้ยเงินกู้ลง หวังช่วยเหลือลูกค้าผู้ประกอบการรายย่อย
นายชาติชาย พยุหนาวีชัย ผู้อำนวยการธนาคารออมสิน  เปิดเผยว่า ธนาคารออมสินได้ประกาศลดอัตราดอกเบี้ยเพื่อให้ความช่วยเหลือผู้ประกอบการรายย่อยและ SMEs และสอดคล้องกับภาวะเศรษฐกิจในปัจจุบัน โดยลดอัตราดอกเบี้ยเงินกู้ลูกค้ารายย่อยชั้นดี (MRR) ลงอีก 0.35% ต่อปี จากเดิม 7.475% ต่อปี เป็นอัตรา 7.125% ต่อปี และลดอัตราดอกเบี้ย เงินกู้ลูกค้าชั้นดีประเภทมีระยะเวลา (MLR) ลงอีก 0.2% ต่อปี จากเดิมอัตรา 6.700% ต่อปี เป็นอัตรา 6.500% ต่อปี ซึ่งการลดอัตราดอกเบี้ยในครั้งนี้มีผลบังคับใช้ตั้งแต่วันที่ 12 เมษายน 2559 เป็นต้นไป

ด้าน  นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศ ไทย (เอสเอ็มอีแบงก์)  เปิดเผย ว่า ธนาคารประกาศลดอัตรา ดอกเบี้ยเงินกู้ 0.125%-0.625% เนื่องจากผลประกอบการที่ดีขึ้นแล้ว ทำให้ธนาคารมีความพร้อมที่จะลดดอกเบี้ยเพื่อช่วยเหลือลูกค้าซึ่งเป็นผู้ประกอบการรายย่อย ประมาณ 7 หมื่นกว่าราย

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
