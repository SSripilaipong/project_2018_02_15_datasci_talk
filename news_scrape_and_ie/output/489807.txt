อาลีบาบาเจาะเอเชียตะวันออกเฉียงใต้เข้าซื้อหุ้น Lazada แล้ว
กลายเป็นข่าวร้อนแรงในวันนี้เมื่อ Alibaba Group Holding ประกาศเข้าซื้อหุ้นในธุรกิจของ Lazada Group กว่า 1 พันล้านเหรียญสหรัฐฯ โดยจุดเป้าหมายหลักก็คือ นำพาตัวเองเข้าสู่ตลาดเอเชียตะวันออกเฉียงใต้แบบเร็วที่สุด
โดยการเข้าซื้อหุ้นครั้งนี้จะแบ่งออกเป็น หุ้นเพิ่มทุน 500 ล้านเหรียญฯ และอีก 500 ล้านเหรียญฯ เป็นการซื้อหุ้นจากผู้ถือหุ้นรายเดิม ปัจจุบัน Lazada ดำเนินธุรกิจอยู่ใน 6 ประเทศหลัก อันได้แก่ อินโดนีเซีย ฟิลิปปินส์ สิงคโปร์ ไทย และเวียดนาม ซึ่งมีประชากรรวมกันถึง 560 ล้านคน และมีผู้ใช้อินเทอร์เน็ตอยู่ที่ 200 ล้านราย โดยคู่แข่งรายสำคัญก็คือ MatahariMall ที่สนับสนุนโดย Lippo Group และ Tokopedia ในตลาดอินโดฯ
อย่างไรก็ตาม Alibaba ได้สามารถเข้าไทยได้อย่างรวดเร็ว แต่มีการคาดการณ์เอาไว้แล้วสำหรับการเข้ามาลงทุนของ อาลีบาบา จึงไม่แปลกใจกับข่าวดังกล่าวเท่าใดนัก แค่ไม่รู้ว่าจะเป็นวันไหนเท่านั้นเอง เพราะเป้าหมายของสาย Rocket Interenet ซึ่งเป็นผู้ถือหุ้นหลักเดิมของ Lazada มีแผนจะทำมาเพื่อขายให้รายใหญ่ที่เล็งพวกเขาเอาไว้อีกทีอยู่แล้ว ซึ่งต่อจากนี้น่าจะมีสินค้าจากประเทศจีน หลั่งไหลเข้ามาในตลาดดังกล่าวเพิ่มมากขึ้นอย่างแน่นอน

ขอบคุณข้อมูลจาก   techsauce
