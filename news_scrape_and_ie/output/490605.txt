‘สมคิด’  ยันกระแสปลด อภิศักดิ์ ตันติวรวงศ์ รมว.คลัง แค่ข่าวลือ ย้ำ คนที่ปล่อยข่าวจงใจปั่นป่วน
นายสมคิด จาตุศรีพิทักษ์ รองนายกรัฐมนตรี  กล่าวยืนยันถึงกระแสข่าวการปลด นายอภิศักดิ์ ตันติวรวงศ์ รัฐมนตรีว่าการ 
กระทรวงการคลัง ออกจากตำแหน่งนั้นไม่เป็นความจริง โดยเป็นเพียงข่าวลือเท่านั้น พร้อมระบุว่าคนที่ปล่อยข่าวนี้ออกมาถือว่าแย่มาก จงใจทำลายความน่าเชื่อถือและสร้างความปั่นป่วนให้เกิดขึ้น

ส่วนตัวยืนยันว่า นายอภิศักดิ์ ทำงานหนักและทำงานได้ดี ส่วนที่ปล่อยข่าวเปลี่ยนหัวหน้าทีมเศรษฐกิจ คือ ตัวเองด้วย หากเป็นเช่นนั้นจริงก็เป็นเรื่องดี เพราะจะได้พักผ่อนไม่ต้องทำงานหนัก ด้าน นายอภิศักดิ์ ตันติวรวงศ์ รัฐมนตรีว่าการกระทรวงการคลัง กล่าวว่า ข่าวที่ออกมาว่าจะถูกปลดไม่มีอะไรต้องถอดใจ และให้ไปถามเรื่องนี้จาก นายสมคิด จาตุศรีพิทักษ์ รองนายกรัฐมนตรีเอง

ที่มา  INN
ติดตามข่าวที่น่าสนใจอื่นๆ ได้ที่  news.mthai.com
MThai News

