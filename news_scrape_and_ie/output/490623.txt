“ปราสาทสายฟ้า”เผยยอดขายสินค้าที่ระลึกช่วง สงกรานต์  5 วัน ฟัน 17 ล้านบาท
บุรีรัมย์ ยูไนเต็ด  ไม่หยุดสร้างความฮือฮา เมื่อมีการเปิดเผยข้อมูลตัวเลขของรายได้ตลอด 5 วันช่วงวันหยุดยาวว่าขายของที่ระลึกได้ร่วม 17 ล้านบาท กรุณา ชิดชอบ รองประธาน สโมสรบุรีรัมย์ ยูไนเต็ด  ได้ออกมาเปิดเผยผ่านแฟนเพจเฟซบุ๊กอย่างเป็นทางการของสโมสร ถึงจำนวนยอดขาย สินค้าที่ระลึก จาก บุรีรัมย์ ยูไนเต็ด เมกาสโตร์ ทุกสาขา ตลอดวันหยุดยาวช่วงสงกรานต์ หรือวันปีใหม่ไทย

ระหว่างวันที่ 12-16 เมษายน 2559 รวม 5 วัน โดยทำรายได้ทั้งสิ้น 17,458,138 บาท โดยวันที่จำหน่ายของที่ระลึกได้มากที่สุด คือ วันที่ 15 เมษายน หรือวันศุกร์ที่ผ่านมา ปรากฏว่าขายได้ถึง 6,552,990 บาท”ขอขอบคุณแฟนบอลจากหลายๆ ทีม ที่ให้เกียรติสวมเสื้อของพวกเรา ขอขอบคุณแฟนๆ GU12 ทุกท่าน ที่ให้การสนับสนุนสินค้าที่เป็นลิขสิทธิของแท้ของสโมสร บุรีรัมย์ ยูไนเต็ด มา ณ ที่นี้ด้วยค่ะ” “ซ้อต่าย” ได้โพสขอบคุณบรรดาแฟนคลับของทีม
MThai News
