วิกฤติยางตกต่ำ! ชาวนาหันปลูก  “แตงไทย”  ในทุ่งนาร้าง  สร้างอาชีพ-ฟันรายได้ 2 แสนบาท
วันที่ 21 เม.ย.59 นายสมพร โบบทอง นายก อบต.บ่อแสน อ.ทับปุด จ.พังงา นำผู้สื่อข่าวลงพื้นที่แปลงปลูกแตงไทยของเกษตรกร ชื่อ นายย่าหมาน หวันเมือง อายุ 63 ปี อยู่บ้านเลขที่ 19 ม.1 (บ้านนา) ต.บ่อแสน อ.ทับปุด จ.พังงา ซึ่งในขณะที่ราคายางพาราและปาล์มน้ำมันกำลังตกต่ำ ทำให้เกษตรกรรายนี้ ใช้พื้นที่ทุ่งนาร้างประมาณ 3 ไร่เศษ ปลูกแตงไทยจำหน่ายให้กับร้านขายของฝากริมถนนสายพังงา-ทับปุด จนสามารถนำรายได้มาจุนเจือครอบครัวในยามที่ราคาพืชผลเกษตรหลักวิกฤติได้เป็นอย่างดี

นายย่าหมาน หวันเมือง กล่าวว่า ช่วงที่ผ่านมาราคาพืชผลทางการเกษตรหลักยางพาราและปาล์มน้ำมันตกต่ำอย่างต่อเนื่อง ตนเองจึงมองว่าหากจะพึ่งรายได้จากพืชเกษตรหลักคงไม่สามารถเลี้ยงครอบครัวได้ จึงหันมาปลูกแตงไทย เพื่อเพิ่มรายได้เสริมในครอบครัว
โดยใช้พื้นที่นาที่ปล่อยทิ้งร้างประมาณ 3 ไร่เศษปลูกแตงไทย ได้ 3 รุ่น ๆ ละ 55 วัน เก็บเกี่ยวผลผลิตได้รุ่นละประมาณ 4-5 ตัน จำหน่ายที่หน้าสวนในราคาส่งกิโลกรัมละ 13 บาท สามารถสร้างรายได้เสริมให้ครอบครัวปีละเกือบ 2 แสนบาท โดยจะมีฤดูกาลผลิตอยู่ระหว่างเดือน ตุลาคม – เมษายน ของทุกปี
ที่มา  Inn
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

