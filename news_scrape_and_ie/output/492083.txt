รมว.คลัง เผย ครม.อนุมัติกฎหมายยึดทรัพย์ชั่วคราวคนโกง-เลี่ยง  ‘ภาษี’
นายอภิศักดิ์ ตันติวรวงศ์ รมว.คลัง  เผยว่า ที่ประชุมคณะรัฐมนตรี (ครม.) เมื่อวันที่ 26 เม.ย.ที่ผ่านมา ที่ประชุมมีมติเห็นชอบร่างพ.ร.บ.แก้ไขเพิ่มเติมประมวลรัษฎากร (ฉบับที่…) พ.ศ. …. (แก้ไขเพิ่มเติมกรณีการหลีกเลี่ยงการเสียภาษีและฉ้อโกงภาษีตามข้อเสนอ FATF) ตามที่กระทรวงการคลังเสนอ

ซึ่งการแก้ไขกฎหมายในครั้งนี้ เพื่อเป็นการป้องกันการประกอบกิจการของต่างชาติและผู้ประกอบการในประเทศ หากพบหลีกเลี่ยงภาษี ฉ้อโกง ขอคืนภาษีเกินความจำเป็น โดยหากตรวจพบหลักฐานกระทำผิด อธิบดีกรมสรรพากรมีอำนาจสั่งยึดหรืออายัดทรัพย์สินเป็นการชั่วคราว เพื่อหยุดการกระทำความผิด และแลกเปลี่ยนข้อมูลกับสำนักงานคณะกรรมการป้องกันและปราบปรามการฟอกเงิน (ปปง.) ในการตรวจสอบการหลีกเลี่ยงภาษี เพื่อดำเนินการฟ้องต่อศาลภาษี และยังสร้างความเชื่อมั่นให้กับนักลงทุนมากขึ้น

ขอบคุณข้อมูล  ข่าวสด
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
