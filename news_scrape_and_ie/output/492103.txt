ไอเดียเจ๋ง! เกษตรแนวใหม่ทำ ผลไม้ในขวด  ป้องกันศัตรูพืชเพิ่มมูลค่าเป็นเท่าตัว
คุณไสว ศรียา เกษตรกร ตำบลหินตั้ง อำเภอเมือง จังหวัดนครนายก ได้คิดค้นการนำเอาผลไม้ชนิดต่าง ๆ ใส่อยู่ในขวด ซึ่งเป็นอีกหนึ่งวิธีที่เพิ่มมูลค่าให้กับไม้ผลที่ปลูก ทั้งมะม่วง ฝรั่ง และ ทุเรียนในขวดแก้วมาวางขาย โดย คุณไสว ได้เปิดเผยถึงเทคนิคในการทำผลไม้ในขวด ดังรายละเอียดต่อไปนี้

ก่อนอื่นให้เตรียมวัสดุ-อุปกรณ์
1. ขวดแก้วใส (ต้องเป็นขวดแล้วใส เพราะมันจะสังเคราะห์แสงได้ดีกว่า ทำให้ผลไม้มีสีและผิวสวย เป็นธรรมชาติ)
2. เชือกฟาง (ใช้สำหรับการผูกยึดติดกับกิ่งของผลไม้) และเลือกผลไม้ที่มีขนาดเล็กกว่าปากขวด แล้วใส่ผลลงไปในขวด
จากนั้นใช้เชือกปลายด้านหนึ่งมัดปากขวดให้แน่น แล้วโยงเชือกอีกปลายไปผูกติดไว้กับกิ่งของต้นไม้ เพื่อป้องกันไม่ให้ขั้วผลหลุดเพราะความหนักของขวด และดูแลรักษาตามปกติ จนกว่าผลไม้ในขวดจะโต หรือ สุก จนสามารถรับประทานได้ จึงตัดขายทั้งขวด
สำหรับราคา จากปกติกิโลกรัมละ 20 -25 บาท (4 ลูก ต่อกิโลกรัม) แต่ถ้ามาทำเป็นฝรั่งในขวดแก้วแล้ว จะสามารถขายได้ถึงลูกละ 50 บาท / ขวดเลยทีเดียว หรือถ้าเป็นทุเรียนจากปกติ ประมาณผลละ 100 บาท ก็จะสามารถขายได้ถึงลูกละ 500 – 1,000 บาท แล้วแต่ว่าจะเป็นลูกเล็ก/ลูกใหญ่ หรือขวดเล็กขวดใหญ่ ทั้งนี้ ข้อดีของการนำเอาผลไม้มาใส่ไว้ในขวด คือ สามารถเพิ่มมูลค่าผลผลิตและช่วยป้องกันหนอนและศัตรูพืชชนิดต่างๆ ได้ดี

ขอบคุณข้อมูล  ข่าสด
ขอบคุณภาพจาก มติชน TV
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
