ศูนย์ข้อมูลวิจัยอสังหาริมทรัพย์ไทย ชี้  ราคาที่ดินปี 59  เพิ่มขึ้น 3.2% แนวรถไฟฟ้าขึ้น 7% แพงสุดที่สยาม ตรว.ละ 1.9 ล้าน
นายโสภณ พรโชคชัย ประธานกรรมการบริหาร ศูนย์ข้อมูลวิจัยและประเมินค่าอสังหาริมทรัพย์ไทย  เปิดเผยถึงผลการศึกษาการเปลี่ยนแปลงราคาที่ดินในเขตกรุงเทพฯ และปริมณฑล พบว่าในรอบ 30 ปี ระหว่างปี 2528 – 2558 ราคาที่ดินในเขตกรุงเทพฯ และปริมณฑล เพิ่มขึ้นถึง 47 เท่า โดยราคาแพงสุดขณะนี้อยู่ที่ตารางวาละ 1.9 ล้านบาท บริเวณสยามสแควร์ ชิดลม เพลินจิต ซึ่งเป็นที่ดินตามแนวรถไฟฟ้า

โดยปีล่าสุดราคาที่ดินเพิ่มขึ้นเฉลี่ยร้อยละ 3.2 แต่ในส่วนของที่ดินใจกลางเมือง และแนวรถไฟฟ้า เพิ่มขึ้นเฉลี่ยร้อยละ 7 โดยมองว่า ประเทศไทยยังคงมีศักยภาพการลงทุน อย่างไรก็ตาม ราคาที่ดินในปี 2560 คาดว่า หากมีการเลือกตั้ง มีบรรยากาศประชาธิปไตย ซึ่งมีผลต่อการค้าระหว่างประเทศ ราคาที่ดินจะขยายตัวขึ้นร้อยละ 3.5 – 4 แต่หากการเมืองยังไม่นิ่ง ราคาที่ดินจะขยับเพิ่มขึ้น แต่ในอัตราที่ลดลงเหลือร้อยละ 2.5 – 3

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
