แจ็ค หม่า รุกตลาดในไทย เปิด Alipay ให้บริการชำระเงินผ่าน 7/11 โดยไม่คิดค่าบริการเพิ่ม หวังให้นักท่องเที่ยวจีนสะดวกสบายในการชำระเงิน
รายงานข่าวแจ้งว่า ขณะนี้บริษัทอาลีบาบา ของมหาเศรษฐีชาวจีน “แจ็ค หม่า” ได้มีการรุกตลาดเข้ามาในไทยแล้ว หลังจากที่ก่อนหน้านี้ได้มีการทุ่มทุนกว่า 1,000 ล้านบาทเข้าซื้อ Lazada

โดยการรุกตลาดในไทยของ แจ็ค หม่า ในครั้งนี้ เป็นไปในลักษณะการเปิดแอพลิเคชั่น Alipay ให้บริการชำระเงินผ่านเคาร์เตอร์เซอร์วิสใน 7/11 โดยไม่เสียค่าบริการเพิ่ม ซึ่งสาเหตุการมาบุกตลาดในไทยนั้น เป็นเพราะตั้งแต่ปี 2012 ที่ผ่านมานักท่องเที่ยวชาวจีนนิยมเข้ามาท่องเที่ยวในประเทศไทยเป็นอันดับต้นๆ และมีการสำรวจพบว่านักท่องเที่ยวชาวจีนดังกล่าวมีการจับจ่ายสูงกว่าประเทศอื่น คืออยู่ที่ประมาณ 6,400 บาทต่อคนต่อวัน
และเพื่อเป็นการอำนวยความสะดวกให้นักท่องเที่ยวจับจ่ายได้ง่ายขึ้น จึงได้เปิดให้บริการ Alipay ผ่าน 7/11 ดังกล่าว ทั้งนี้นอกจาก ร้านสะดวกซื้อชื่อดังแล้ว Alipay เตรียมขยายการให้บริการรับชำระเงินกับบริการเรียกรถโดยสารในไทย เพื่อให้นักท่องเที่ยวที่ชอบเดินทางด้วยตนเองสามารถจ่ายเงินได้อีกทางหนึ่งด้วย
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
