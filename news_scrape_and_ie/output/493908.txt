หุ้นไทยเช้านี้เปิดตลาดเพิ่มขึ้น 0.93 จุด แตะ 1,400.24 จุด มูลค่า 1,745.43 ล้านบาท
บรรยากาศการลงทุนในตลาดหุ้นไทยเช้าวันนี้ (13 พ.ค.) เปิดทำการเมื่อเวลา 10.00 น. ดัชนีปรับตัวเพิ่มขึ้น 0.93 จุด แตะที่ระดับ 1,400.24 จุด ด้วยมูลค่าการซื้อขาย 1,745.43 ล้านบาท โดยมีหลักทรัพย์เพิ่มขึ้น 264 หลักทรัพย์ ไม่เปลี่ยนแปลง 222 หลักทรัพย์ ลดลง 208 หลักทรัพย์
ขณะที่ นายชัยยศ จิวางกูร ผู้อำนวยการฝ่ายวิเคราะห์หลักทรัพย์ บล.โกลเบล็ก กล่าวว่า ตลาดหุ้นไทยเช้านี้มีโอกาสผันผวนได้ โดยมีปัจจัยหนุนมาจากราคาน้ำมันที่เป็นบวก แต่ค่าเงินบาทอ่อนค่าลงเร็ว และ Fund Flow ขายออกมา 5 วันต่อเนื่อง ทำให้อาจเป็นประเด็นกดดันตลาดฯ
ทางด้านตลาดหุ้นอื่นในภูมิภาคเอเชียเช้านี้ต่างอยู่ในแดนลบ แต่ไม่มากนัก ภายหลังจาก นายเอริค โรเซนเกรน ประธานธนาคารกลางสหรัฐฯ (เฟด) สาขาบอสตัน ได้ออกมาสนับสนุนให้เฟดปรับขึ้นอัตราดอกเบี้ย อีกทั้งตัวเลขผู้ขอรับสวัสดิการว่างงานของสหรัฐฯ รายสัปดาห์ก็เพิ่มขึ้นด้วย สำหรับตลาดบ้านเราก็ยังคงจะต้องติดตามการทยอยประกาศผลประกอบการของบริษัทจดทะเบียนต่อไป ซึ่งคงจะมีการเข้ามาเล่นเก็งกำไรงบฯ ต่อเนื่อง พร้อมให้กรอบการแกว่งไว้ที่ 1,390 – 1,400 จุด
ส่วนอัตราแลกเปลี่ยนเงินบาทต่อดอลลาร์สหรัฐฯ ของธนาคารกสิกรไทย ล่าสุด เมื่อเวลา 08.08 น. มีดังนี้ ดอลลาร์สหรัฐฯ รับซื้อที่ 34.10 บาท ขายออก 35.62 บาท
ข้อมูลจาก  INN
โบรกฯ คาด  หุ้นไทย ปรับฐานแค่ช่วงระยะเวลาสั้นๆ ชี้ ติดตามหุ้นที่มีผลประกอบการ 1Q59 ดี
บริษัทหลักทรัพย์ กสิกรไทย จำกัด (มหาชน)  ระบุในบทวิเคราะห์ว่า ดัชนีหุ้นไทยน่าจะปรับฐานแค่ช่วงระยะเวลาสั้นๆ โดย SET Index วนกลับลงมาใกล้ 1,380 จุดอีกครั้ง Sentiment เชิงลบจากตลาดหุ้นสหรัฐจะเป็นตัวกดดันให้ดัชนีต้องเปิดตัวต่ำกว่า 1,380 จุด แต่แรงหนุนของ กลุ่มพลังงาน ปิโตรฯ และโอกาสที่จะเริ่มเห็นแรงซื้อกลับในกลุ่มธนาคารฯ จะเป็นตัวช่วยให้ดัชนีไม่ลงไปต่ำกว่า 1,373 จุดมากนัก ติดตามการปรับเพิ่มหรือลดน้ำหนัก MSCI Emerging Market Index
สำหรับกลยุทธ์การลงทุนภาพระยะกลางยังคงมองว่า Sell In May จะไม่แรงเหมือนอย่าง 6 ปีที่ผ่านมา หลังผลประกอบการของบริษัทในงวด 1Q59 หลายบริษัทออกมาดีกว่าที่ตลาดคาด แม้จะมีแรง Sell on Fact เมื่อประกาศงบเสร็จบ้าง แต่ก็เป็นเพียงแค่แรงกดดันระยะสั้นภาพของ SET จึงไม่น่าจะลงต่ำไปกว่า 1,370 จุด และยังมีโอกาสที่จะกลับมาทดสอบ 1,400 จุดอีกครั้ง กลยุทธ์การลงทุน ยังคงชอบ Commodity Play ให้ถือ IVL, TVO, IRPC, PTT หุ้นผลประกอบการเด่น RS และ หุ้น High EPS Growth COM7
ขณะที่ บล.ทิสโก้ คาดหุ้นไทยมีแนวโน้มปรับตัวลงต่อ โดยหลังสิ้นสุดการประกาศงบไตรมาส 1 ของบริษัทจดทะเบียนวันที่ 16 พ.ค.นี้ ดัชนีเดือน พ.ค.มีโอกาสไปทำ low ที่ 1,350 จุด เพราะตลาดหุ้นเอเชียโดยส่วนใหญ่ถูกปรับลดน้ำหนักการลงทุน กลยุทธ์การลงทุนช่วงนี้จึงเน้นขายทำกำไร และถือเงินสดเป็นหลัก โดยเฉพาะหากดัชนีหลุดแนวรับที่ 1,380 จุด มีโอกาสร่วงแรง ขณะที่ให้แนวต้าน 1,400 จุด
11 พ.ค.2559
ลุ้น!  หุ้นไทย ขึ้นทดสอบ 1,400 จุด แนะ เก็งหุ้นค้าปลีก COM7 ติดโผเด่นสุด
ตลาดหุ้นไทยสามารถประคองตัวยืนเหนือแนวรับสำคัญ 1,380 จุด โดยจะกลับมาทดสอบเป้าหมายของสัปดาห์นี้ที่ฝ่ายวิจัยวางไว้คือ 1,400 จุด กลุ่มธนาคารฯมีโอกาสฟื้นตัวหาก กนง.คงอัตราดอกเบี้ย ทั้งนี้ อีกหนึ่งปัจจัยบวกต่อกลุ่มธนาคารฯ คือการประชุมของคณะกรรมการนโยบายการเงิน (กนง.) วันนี้ที่คาดว่า จะยังคงอัตราดอกเบี้ยไว้ที่ระดับ 1.50%
สำหรับกลุ่มธนาคารฯ ซึ่งลงมาหนักรับข่าวการลดดอกเบี้ย MLR MRR และ MOR ไปมากในช่วงที่ผ่านมา น่าจะมีการฟื้นตัวขึ้น กลุ่มพลังงานและปิโตรเคมีฯ มีโอกาสดีดกลับเช่นกัน นอกจากนั้นยังได้ Sentiment บวกจากการฟื้นตัวแรงของราคาน้ำมัน ยังได้แรงส่งจากการประกาศผลประกอบการของแต่ล่ะบริษัทในกลุ่มที่ส่วนใหญ่ ผลกำไรจะดีกว่าตลาดคาดไว้ ซึ่งทำให้การประมาณการณ์ผลประกอบการทั้งปีมีโอกาสที่จะถูกทบทวนและปรับเพิ่มขึ้นได้
โดยฝ่ายวิจัยยังคงเลือก PTT, IRPC, IVL เป็นตัวเด่นในกลุ่มที่สามารถ Trading ต้องระมัดระวังการขายของต่างชาติใน SET50 Futures และการ Sell on Fact ในหุ้นที่ประกาศผลกำไรเสร็จสิ้นสิ่งที่ต้องระมัดระมัดระวังคือการเคลื่อนไหวของนักลงทุนต่างประเทศ โดยเฉพาะการเริ่ม Short สุทธิใน SET50 Futures มา 4 วันติดต่อกัน
กลยุทธ์การลงทุนวันนี้ SET Index น่าจะเดินหน้าไปทดสอบ 1,400 จุด ตามเป้าหมายที่ฝ่ายวิจัยวางเอาไว้ตอนต้นสัปดาห์ กลยุทธ์ยังเหมือนเดิมคือ Commodity Play ให้ถือ PTT, IRPC, IVL, TVO ต่อเนื่อง และเก็งกำไรผลประกอบการ RS ส่วน Investment Theme อื่นๆ ยังคงชื่นชอบ หุ้น High EPS Growth COM7
10 พ.ค.2559
โบรกฯ ชี้ ราคาน้ำมันร่วงเป็นปัจจัยกดดัน ‘ หุ้นไทย’  พร้อม เปิดโผ! หุ้นให้ผลตอบแทนดีเดือน พ.ค.
บริษัท หลักทรัพย์ ธนชาต จำกัด (มหาชน)  ระบุในบทวิเคราะห์วันที่ (10พ.ค.) ว่า การรีบาวน์ของหุ้นไทยยังเป็นไปอย่างจำกัดต่อไป จาก 1.ผลของฤดูกาล Sell in May and go away 2.การพักฐานหลัง SET ปรับขึ้นมาแรงตั้งแต่ต้นปี และ 3.ราคาน้ำมัน Brent ที่ปรับลดลงเกือบ 4% เมื่อคืนนี้ จะเป็นปัจจัยกดดันหุ้นกลุ่มพลังงาน อย่าง PTT, PTTEP แนะนำเก็งกำไร THAI ราคาทำจุดสูงสุดใหม่ โดยมีแนวต้านที่ 17.0 บาท และ Stop Loss 15.6 บาท ทั้งนี้ยังมองเป้าหมายในการซื้อหุ้นรอบนี้ที่บริเวณแนวรับ 1,360-1,380 จุด ต่อไป
แม้ตลาดหุ้นไทยจะมีโอกาสพักฐานในเดือน พ.ค.หลังปรับสูงขึ้นแรงตั้งแต่ต้นปี อย่างไรก็ตามสามารถเลือกได้ ดังนี้ 1) กลุ่มหุ้นที่ถ้าพิจารณาในเชิงสถิติให้ผลตอบแทนดีในเดือน พ.ค.แนะนำซื้อ MINT, BH, CPNRF, DIF และเก็งกำไรCPALL 2) กลุ่มหุ้นที่ได้รับผลดีจากดอกเบี้ยต่ำอย่าง Micro Finance และบัตรเครดิต แนะนำซื้อ SAWAD, MTLS และ KTC

ขอบคุณข้อมูล  TNSitrade FanClub
9 พ.ค.2559
ลุ้น!  หุ้นไทย  รีบาวด์ กลับไปทดสอบ 1,400 จุด พร้อมเผยกลยุทธ์การลงทุนวันนี้
บริษัทหลักทรัพย์ กสิกรไทย จำกัด (มหาชน)  ระบุในบทวิเคราะห์วันนี้ (9 พ.ค.59) ว่า SET Index ในปัจจุบันอยู่ในช่วงได้แรงหนุนจากการพุ่งขึ้นของราคาสินค้าโภคภัณฑ์ ทำให้ดัชนีปรับเพิ่มขึ้นตั้งแต่ต้นปี 9% การเกิด Sell in May ก็น่าจะเป็นเพียงแค่การย่อตัวตามการขายทำกำไรตามปกติเท่านั้น บวกต่อกลุ่มธนาคารวันที่ 11 พ.ค.2559 ติดตามการประชุมของคณะกรรมการนโยบายการเงิน (กนง.) ศูนย์วิจัยกสิกรคาดว่า กนง.จะคงอัตราดอกเบี้ยไว้ที่ 1.5% ต่อไป

ทั้งนี้หาก กนง.คงอัตราดอกเบี้ยไว้ที่ 1.5% อย่างที่คาดจะเป็นปัจจัยบวกต่อกลุ่มธนาคารฯ ซึ่งลงรับข่าวการปรับลดดอกเบี้ย MLR MRR และ MOR ไปมากแล้ว มอง BBL เด่นสุด กลยุทธ์การลงทุน SET Index ยังอยู่ภายใต้แนวโน้มขาขึ้น แนวรับสำคัญยังคงเป็น 1,380 จุด
โดยสัปดาห์นี้มีโอกาสที่จะฟื้นกลับไปทดสอบ 1,400 จุด กลยุทธ์ระยะสั้น Commodity Play ยังให้ถือ TVO เพื่อ Let Profit Run เช่นเดียวกับ PTT, IRP, IVL ที่ให้ซื้อสะสมยังให้ถือต่อ ส่วน Investment Theme อื่นๆ ยังคงชื่นชอบ หุ้น High EPS Growth COM7 หุ้นผลประกอบการเด่น RS,  KCE และหุ้นที่ได้ประโยชน์จากความคืบหน้าการลงทุนของรัฐ CK

ขอบคุณข้อมูล  @ K_Securities
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
