เปิดราคาที่ดินแนว ‘ รถไฟฟ้าสายสีม่วง’  ช่วง 1 ปีที่ผ่านมา ชี้ ย่านเตาปูนพุ่งสูงสุด ตรว.ละ 2.5 แสนบาท
นายโสภณ พรโชคชัย ประธานกรรมการบริหาร ศูนย์ข้อมูลวิจัยและประเมินค่าอสังหาริมทรัพย์ไทย บริษัท เอเจนซี่ ฟอร์ เรียลเอสเตท แอฟแฟร์ส จำกัด  เปิดเผยรายงานราคาที่ดินตามแนวรถไฟฟ้าสายสีม่วง ช่วง 1 ปีที่ผ่านมา อยู่ระหว่าง 85,000 บาท – 250,000 บาทต่อตารางวา โดยราคาสูงสุดอยู่ที่สถานีเตาปูน ตารางวาละ 250,000 บาท

ส่วนทำเลอื่นๆ ตามแนวรถไฟฟ้า อาทิ บางซ่อน, วงศ์สว่าง ,ติวานนท์ ราคาตลาดตารางวาละ 150,000 – 170,000 บาท เพิ่มขึ้นเฉลี่ย ร้อยละ 6.3 – 7.1 , รัตนาธิเบศร์ ศูนย์ราชการนนทบุรี ตารางวาละ 140,000 – 180,000 บาท เพิ่มขึ้นเฉลี่ย ร้อยละ 7.1 – 12.5 เป็นต้น
ภาพรวมราคาที่ดินสายนี้ เฉลี่ยเพิ่มขึ้นร้อยละ 10 ต่อปี เนื่องจากมีโอกาสการก่อสร้างโครงการอาคารชุดพักอาศัย แม้ยังไม่ทราบอัตราค่าโดยสารที่แท้จริง แนะรัฐบาล กำหนดเป็นโซนการขยายตัวของเมืองแนวสูง โดยสนับสนุนมาตรการด้านภาษีและผังเมือง เพื่อให้เกิดการเติบโตแบบมีอนาคต

ขอบคุณข้อมูล  voicetv
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
