งานเข้า! กสท.จ่อพิจารณาเรื่องร้องเรียนพบ ‘ ทีนิวส์-วิทยุรักเชียงใหม่’  เผยแพร่เนื้อหาขัดความมั่นคง
น.ส.สุภิญญา กลางณรงค์ คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.)  เปิดเผยว่า ในวันพรุ่งนี้ (10 พ.ค.) การประชุมคณะกรรมการกิจการกระจายเสียงและกิจการโทรทัศน์ (กสท.) มีวาระการประชุมน่าจับตา คือ เรื่องร้องเรียนการตรวจพบสถานีวิทยุกระจายเสียงรักเชียงใหม่ 51 คลื่นความถี่ 92.50 MHz ที่เนื้อหาอาจเข้าข่ายขัดต่อประกาศคณะรักษาความสงบเรียบร้อยแห่งชาติ ฉบับที่ 97/57 ฉบับ 103/57 ฉบับ97/57 และ มาตรา 37 แห่ง พ.ร.บ.ประกอบกิจการกระจายเสียงและกิจการโทรทัศน์ พ.ศ. 2551 ช่วงระหว่างวันที่ 10 – 14 กุมภาพันธ์ 2559

รวมถึงเรื่องร้องเรียน กรณีการตรวจพบรายการทีนิวส์ สด ลึก จริง ช่วงเปิดโปงขบวนการล้มเจ้า ทางกิจการโทรทัศน์ไม่ใช้คลื่นความถี่ มีเนื้อหาไม่เหมาะสม หลังถูกตีกลับไปให้อนุกรรมการฯ ทบทวนใหม่ เนื่องจากเรื่องดังกล่าวเคยมีการนำเสนอเข้าสู่ที่ประชุมแล้ว แต่ยังไม่ได้ข้อสรุป การประชุมในวันพรุ่งนี้จึงต้องนำมาพิจารณาอีกครั้งให้รอบคอบที่สุด

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
