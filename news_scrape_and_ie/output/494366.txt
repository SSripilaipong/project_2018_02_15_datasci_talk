ประชาชนเฮ! ครม.เห็นชอบขยายระยะเวลา รถเมล์-รถไฟฟรี ต่อไปอีก 6 เดือน หวังลดค่าครองชีพ
วันนี้ที่ 10 พ.ค. 59  พล.ต.สรรเสริญ แก้วกำเนิด โฆษกประจำสำนักนายกรัฐมนตรี  เปิดเผยว่า ที่ประชุมคณะรัฐมนตรี (ครม.) มีมติขยายเวลามาตรการลดภาระค่าครองชีพของประชาชนในการเดินทางออกไปอีก 6 เดือน ตั้งแต่ 1 พ.ค.-31 ต.ค.59 ตามที่กระทรวงการคลังเสนอ ซึ่งมีวงเงินที่รัฐบาลต้องช่วยในการลดภาระค่าครองชีพดังกล่าวรวม 2,258 ล้านบาท

แบ่งเป็น มาตรการลดค่าใช้จ่ายในการเดินทางโดยรถโดยสารประจำทางขององค์การขนส่งมวลชนกรุงเทพ (ขสมก.) มีรถเมล์ให้บริการฟรี 800 คัน/วันใน 73 เส้นทาง ซึ่งขสมก.ขอรับการสนับสนุนงบประมาณ 1,738 ล้านบาท ในระยะเวลา 6 เดือน เพื่อให้ประชาชนยังสามารถเดินทางโดยรถเมล์ฟรีได้
ส่วนมาตรการลดค่าใช้จ่ายในการเดินทางโดยรถไฟของการรถไฟแห่งประเทศไทย (ร.ฟ.ท.) จะจัดรถไฟชั้น 3 เชิงสังคมไว้ 152 ขบวน/วันและรถไฟเชิงพาณิชย์ 8 ขบวนต่อวัน

ขอบคุณข้อมูล  TNN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
