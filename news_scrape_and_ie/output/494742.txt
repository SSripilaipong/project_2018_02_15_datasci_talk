สร้างรายได้ไม่น้อย!  แซนวิช puch morning  อาหารเช้ารับประทานง่ายๆ ของคนรักสุขภาพ แต่ไม่มีเวลา
หากพูดถึงสินค้าที่จำเป็นต้องใช้ในชีวิตประจำวัน นอกจากจะเป็นข้าวของเครื่องใช้แล้ว ที่ขาดไม่ได้คืออาหาร ซึ่งทุกคนมีความจำเป็นต้องบริโภคแบบหลีกเลี่ยงไม่ได้ วันนี้ทีมข่าว MThai จะพาไปรู้จักกับ’คุณพลอย พลอยไพลิน อึ๊งภาดร’ เจ้าของธุรกิจเอาใจคนรักสุขภาพ แซนวิซ puch_morning  ตอบโจทก์มื้อเช้าหนุ่มสาววัยทำงานที่ต้องเร่งรีบ ถือเป็นตัวเลือกให้รับประทานได้ดีเลยทีเดียว

‘คุณพลอย พลอยไพลิน อึ๊งภาดร’  เล่าว่า  ตนเป็นคนที่ทำอาหารเช้าทานเองทุกวันเป็นปกติ ในช่วงเริ่มต้นยังไม่มีความคิดที่จะขายแซนวิช แค่รู้สึกว่าชอบทำอาหาร และประกอบกับตอนนั้นทำธุรกิจหลายอย่าง ทั้งขายครีม ขายอาหารเสริม ขายเสื้อผ้า ซึ่งผลตอบรับไม่ดีนัก  กระทั่งวันหนึ่งได้ลองปรึกษากับแฟน เพราะอยากหาเงินเก็บไว้ใช้ยามจำเป็น เลยเริ่มมองหาความถนัดของตัวเอง จนได้มาจบลงที่ธุรกิจแซนวิช
แรงบันดาลใจหลักคือกลุ่มเพื่อนของพลอยเอง ที่ส่วนใหญ่จะตื่นสาย ไม่มีเวลาทานอาหารเช้า เวลาเรียนก็จะบ่นหิวตลอดเวลา จากนั้นเราก็เริ่มสำรวจตลาด คนโดยส่วนใหญ่จะหันมาทานอาหาร เพื่อสุขภาพ หรืออาหารคลีนมากขึ้น ซึ่งจุดนี้ก็ตรงกับที่เราสนใจ แต่คนโดยส่วนใหญ่นั้นยังคงเลี่ยงที่จะทานอาหารเช้า เพราะไม่มีเวลา เราเลยนำคำที่ว่า  “ไม่มีเวลา” มาทำให้ “มีรายได้”

แซนวิซ Puch Morning  มีทั้งหมด 6 ไส้ คือ อกไก่พริกไทย, ทูน่าสลัด, ปูอัดวาซาบิ, พริกเผาอกไก่, พริกเผาหมูหยอง และพริกเผาปูอัด  มีท็อปปิ้งให้เลือก 2 อย่าง คือ ไข่ดาวอบ (Non-oil) และ  ชีส(low fat) สำหรับเมนูแนะนำ ก็คือ “อกไก่พริกไทยดำ+ไข่ดาวอบ” ที่เหมาะสำหรับคนควบคุมน้ำหนัก และต้องการสารอาหารครบถ้วน ถือว่าเป็น Signature ของร้านเลยก็ว่าได้
ส่วนสูตรแซนวิชสุดอร่อยนั้น เจ้าตัวบอกว่า ได้สูตรน้ำสลัดมาจากคุณแม่ ส่วนพวกเมนูได้นำมาดัดแปลงทั้งหมดให้เข้ากับกลุ่มลูกค้า ซึ่งทุกเช้าจะตื่นมาทำแซนวิชเองทั้งหมด หลังจากนั้นหน้าที่ส่งแซนวิชก็จะเป็นของแฟน ที่จะไปส่งให้ลูกค้าในสถานที่ตามนัด ถือได้ว่าแบ่งหน้าที่ช่วยกันสร้างรายได้อย่างชัดเจน
แม้จะเป็นธุรกิจอาหาร แต่การขายแซนวิชก็ได้กระแสตอบรับดีเกินคาด  โดยลูกค้ากลุ่มแรกเป็นเพื่อนๆ ในมหาวิทยาลัย (ม.บูรพา) ช่วงหลังก็เริ่มขยายไปเด็กคณะอื่น ซึ่งเจ้าตัว เอ่ยพร้อมรอยยิ้มว่า รู้สึกดีใจมากๆ ที่ทุกคนชอบในสิ่งที่เราทำ เพราะการที่เราทำแต่ละครั้งไม่ได้รู้สึกว่าเรากำลังขายของอยู่ แต่เรากำลังทำอาหารให้เพื่อน พี่ น้องของเราทาน ซึ่งทุกคำชมก็เป็นแรงบันดาลใจให้เราทำแซนวิชขายจนเรียนจบ

ด้านจุดเเข็งของร้านที่ทำให้ลูกค้าติดใจในรสชาติ
สมัยนี้ใครๆ ก็หันไปทานอาหารสุขภาพกันหมด เราเลยอยากเจาะตลาดลูกค้ากลุ่มนี้ ซึ่งวัตถุดิบที่เราใช้มีคุณภาพ ทั้งลดไขมัน ลดโซเดียม เหมาะสำหรับคนควบคุมน้ำหนักจริงๆ และจุดแข็งอีกข้อที่ได้จากการตอบรับของลูกค้า คือ ความแน่นของไส้แซนวิช ที่ทุกคนจะพูดว่า “ไส้ทะลักมาก” ซึ่งตอนแรกที่ทำคือเราไม่ได้คิดอะไร เพราะเป็นคนชอบทานเครื่องเยอะๆ อยู่แล้ว เลยทำแบบที่ตัวเองชอบ อีกทั้งเราคิดว่าการที่ลูกค้าจ่ายเงินให้เรา เขาจะต้องได้ทานมื้อเช้าที่มีประโยชน์และคุ้มค่าที่สุด

หากถามถึงการต่อยอดธุรกิจเล็กๆ ที่ได้ผลตอบรับเกินคาดอย่างแซนวิชนั้น
คุณพลอย บอกว่า ขณะนี้ตนเรียนจบแล้ว จึงย้ายมาเปิดสาขาที่กรุงเทพ (เดิมอยู่บางแสน) แถวเซ็นทรัลพระรามสอง ซึ่งยังคงใช้วิธีการขายแบบเดิมคือโทรสั่ง หรือสั่งทางออนไลน์ และมีบริการส่งตอนเช้า ส่วนเรื่องหน้าร้านต้องปรึกษากับคุณพ่อ เพราะเขาจะให้คำปรึกษาได้ดี ซึ่งส่วนตัวแล้วก็อยากมีหน้าร้าน แต่ตอนนี้ยังคงขายแบบเดิมไปก่อน เพราะเพิ่งจะเริ่มตลาดใหม่
สุดท้าย ‘คุณพลอย’ ได้ฝากถึงคนที่อยากลองมีธุรกิจของตัวเอง
กลุ่มคน Gen Y ส่วนใหญ่อยากจะมีธุรกิจ มีแบรนด์เป็นของตัวเอง ซึ่งก็เป็นเรื่องที่ดี ที่ทำให้เราได้ฝึกการคิด การวางแผน ได้เจออะไรที่ท้าทาย ถือว่าเป็นสีสันในชีวิต อาจจะมีเหนื่อย มีท้อบ้าง แต่อย่าลืมว่าธุรกิจที่เราสร้างนั้น จะยืนอยู่โดยไม่มีเราไม่ได้  มองหาความถนัดของตัวเอง ทุกคนต่างมีจุดเด่นที่แตกต่างกัน ดึงจุดเด่นของตัวเองออกมาใช้ ก่อนที่จะไม่มีแรง   ความสำเร็จไม่ใช่ว่าจะอยู่กับเราไปตลอด จงยอมรับกับความล้มเหลว แล้วคุณจะเป็นคนประสบความสำเร็จในชีวิต

สำหรับใครที่ไม่มีเวลาทำอาหารเช้ารับประทานเอง สามารถติดตามร้านแซนวิซ puch_morning ลิ้มลองชิมแซนวิชอร่อยๆ ไส้ทะลัก ได้หลายช่องทาง ดังนี้
Facebook :  https://www.facebook.com/puchmorning
Instagram :  puch_morning
Line :ppailin

MThai News
