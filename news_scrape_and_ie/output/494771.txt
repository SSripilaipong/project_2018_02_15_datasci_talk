บอร์ดรฟม.มั่นใจ  โครงการรถไฟฟ้า  10 สาย เปิดภายในปี 63 แน่นอน ชี้ ช่วยกระตุ้นเศรษฐกิจการลงทุน
พล.อ.ยอดยุทธ บุญญาธิการ ประธานคณะกรรมการการรถไฟฟ้าขนส่งมวลชนแห่งประเทศไทย หรือ รฟม.  เปิดเผยผ่านรายการ INN โฟกัสเศรษฐกิจ ว่า โครงการรถไฟฟ้าทั้ง 10 สาย น่าจะสามารถเปิดให้บริการกับประชาชนได้ในปี 2562-2563 ซึ่งในปีนี้คาดว่า โครงการรถไฟฟ้าสายสีชมพู ช่วงแคราย-มีนบุรี จะสามารถเปิดซองได้เร็ว ๆ นี้

รวมทั้งสายสีเหลือง ช่วงลาดพร้าว-สำโรง และ สายสีส้ม ช่วงศูนย์วัฒนธรรม-มีนบุรี จะสามารถเปิดขายซองประมูลได้ในเดือนมิถุนายน โดยล่าสุดคณะกรรมการอยู่ระหว่างการกำหนดราคากลางให้เหมาะสม และตรงตามราคาวัสดุในปัจจุบันให้มากที่สุด อย่างไรก็ตาม ส่วนตัวเชื่อว่าเมื่อโครงการรถไฟฟ้าสามารถดำเนินการได้ครบทุกสายแล้ว จะสามารถกระตุ้นเศรษฐกิจ การลงทุนได้ ทั้งนี้ ขอให้ประชาชนมั่นใจได้ว่ารัฐบาลมีความใส่ใจปัญหาของประชาชน

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
