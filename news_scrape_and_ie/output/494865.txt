เริ่มแล้ว!  Money Expo 2016  เปิดการเงินการลงทุนแบบครบวงจร หวังให้ประชาชนทำธุรกรรมในงานมากขึ้น
บรรยากาศภายในงาน  Money Expo 2016  หรือ   งานมหกรรมการเงิน ได้เปิดฉากขึ้นแล้วในช่วงเช้าที่ผ่านมา โดยในวันนี้ (12 พ.ค.) จะเป็นการเปิดให้ประชาชนทั่วไป เข้าชมงานได้ตั้งแต่เวลา 12.00 น. เป็นต้นไป จนไปถึงเวลา 21.00 น. ซึ่งงานจะจัดขั้นระหว่างวันที่ 12 – 15 พฤษภาคมนี้ ที่อาคารชาเลนเจอร์ ฮอลล์ 2 – 3 อิมแพ็ค เมืองทองธานี ภายใต้แนวคิดดิจิตอล ไลฟ์ ดิจิตอล มันนี่ เพื่อตอบสนองสังคมไทย

โดยแคมเปญเด่นภายในงาน อาทิ ธนาคารออมสิน ได้มีการจัดสินเชื่อเคหะอัตราดอกเบี้ย 0% นาน 6 เดือน ธนาคารกสิกรไทย จัดสินเชื่อบ้านอัตราดอกเบี้ย 0% นาน 6 เดือน เช่นกัน ขณะที่ ธนาคารกรุงไทย จะเสนอการผ่อนสบายอัตราดอกเบี้ย 0.99 ต่อปีนาน 9 เดือน ด้านธนาคารอาคารสงเคราะห์ หรือ ธอส. จะมีการออกอัตราดอกเบี้ยบ้าน 0.5 % นาน 9 เดือน
นอกจากนี้ ทางธนาคารแห่งประเทศไทย ยังได้มีการมาเปิดบูธเพื่อให้ความรู้เกี่ยวกับธนาคารแห่งประเทศไทย รวมไปถึงเปิดจำหน่ายและรับแลกธนบัตรที่ระลึกอีกด้วย

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
