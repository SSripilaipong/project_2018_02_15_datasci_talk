บรรยากาศ งาน Mobile Expo 2016  คึกคัก ประชาชนร่วมงานแน่น ยอดขายสมาร์ทโฟนพุ่ง
บรรยากาศงาน Mobile Expo 2016 โมบาย เอ็กซ์โป 2016 ณ ศูนย์การประชุมแห่งชาติสิริกิติ์ ในช่วงเช้าบรรยากาศเป็นไปอย่างคึกคัก ประชาชนให้ความสนใจเดินทางเข้าร่วมงานอย่างต่อเนื่องมากมาย อีกทั้งตรงกับวันหยุดจึงทำให้มีผู้สนใจเข้าร่วมงานมากกว่าเมื่อวานที่ผ่านมา เพื่อชมนวัตกรรมและเทคโนโลยีมือถือและสมาร์ทโฟน นอกจากนี้ ท่านจะได้พบกับ Gadget สุดล้ำที่นำมาแสดงอีกด้วย

ทั้งนี้ จากการสอบถามค่ายมือถือส่วนใหญ่บอกว่า ได้รับการตอบรับจากผู้ที่มาร่วมงานเป็นอย่างดี ส่งผลให้ยอดการจำหน่ายสมาร์ทโฟนในงานครั้งนี้มากกว่าในช่วงต้นปีที่มีการจัดงาน โดยสมาร์ทโฟนที่ได้รับความสนใจมากที่สุดจะอยู่ในราคาประมาณ 8,000 – 15,000 บาท อย่างไรก็ตาม สำหรับงาน Mobile Expo 2016 โมบาย เอ็กซ์โป 2016 ระหว่างวันที่ 19 – 22 พ.ค. 2559 ณ ศูนย์การประชุมแห่งชาติสิริกิติ์ เวลา 10.00 – 20.00 น. ซึ่งคาดว่าจะมีประชาชนให้ความสนใจเข้าชมงานจนกว่าจะถึงเวลาปิดงาน

MThai News
