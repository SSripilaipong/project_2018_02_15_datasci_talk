สมาคมผู้ขับขี่รถจักรยานยนต์รับจ้าง ผุดไอเดียแอพพลิเคชั่น  ‘โกไบร์ท’  อำนวยความสะดวกประชาชนใช้บริการ คาดชัดเจน มิ.ย. นี้
นายเฉลิม ชั่งทองมะดัน นายกสมาคมผู้ขับขี่รถจักรยานยนต์รับจ้างแห่งประเทศไทย เผยล่าสุดทางสมาคมฯ ได้มีการคิดค้นแอพพลิเคชั่นชื่อว่า “โกไบร์ท” โดยเป็นแอพพลิเคชั่นเกี่ยวกับการอำนวยความสะดวกให้กับผู้ที่ต้องการใช้บริการรถจักรยานยนต์รับจ้าง ซึ่งขณะนี้ได้อยู่ระหว่างการอัปเดตข้อมูลพื้นที่และราคาให้สอดคล้องกับพื้นที่การให้บริการ รวมทั้งรอความเห็นชอบจากผู้บริหารกระทรวงคมนาคม

ทั้งนี้ขอยืนยันว่า นอกจากความสะดวกที่ผู้ใช้บริการจะได้รับแล้ว ยังมีความปลอดภัยด้วย เนื่องจากผู้ขับขี่รถจักรยานยนต์รับจ้างมาจากผู้ที่ขึ้นทะเบียนกับกรมการขนส่งทางบก มีการประกอบอาชีพจริง สามารถตรวจสอบข้อมูลได้ ส่วนเรื่องที่หากอนาคตกรมการขนส่งทางบกจะอนุญาตให้เอกชนเข้ามาร่วมทำหน้าที่เหมือน รถจักรยานยนต์ รับจ้างนั้น ส่วนตัวมีความเห็นด้วย เพราะมองว่าเป็นการเพิ่มทางเลือกให้กับประชาชน แต่อยากให้ดำเนินการภายใต้กฎหมายที่ถูกต้อง
นายเฉลิม กล่าวต่อว่า คาดเรื่องแอพพลิเคชั่นจะมีความชัดเจนในเดือนมิถุนายน และเร็ว ๆ นี้ กรมการขนส่งทางบก พร้อมด้วยทหารน่าจะมีการจัดระเบียบรถจักรยานยนต์รับจ้างอีกครั้ง

ที่มา :  INN
ภาพ :  Gobike
MThai News
