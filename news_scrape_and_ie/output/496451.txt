เช็คด่วน!  ธปท.ชี้แจงข้อเท็จจริงการใช้บัตร ATM และ บัตรเดบิตแบบชิปการ์ด ยอมรับช่วงแรกรับระบบอาจยังไม่พร้อม
จากกรณีที่ ธปท.ได้ออกประกาศถึงธนาคารพาณิชย์ทุกแห่ง โดยกำหนดให้การออกบัตรเอทีเอ็มและบัตรเดบิตแบบแถบแม่เหล็กของธนาคารพาณิชย์ทุกแห่ง ต้องเปลี่ยนเป็นระบบชิปการ์ดทั้งหมด ตั้งแต่วันที่ 16 พ.ค. 2559 เป็นต้นไป ล่าสุด ธปท.ได้ยอมรับว่า ในระยะแรกการใช้งานตู้เอทีเอ็มบางพื้นที่ของบางธนาคาร อาจยังไม่พร้อมรองรับระบบดังกล่าว แต่มีความปลอดภัยสูง พร้อมทั้งขอชี้แจงเรื่องบัตร ATM/Debit Chip Card ดังนี้

1. ตั้งแต่ 16 พ.ค. 59 เป็นต้นไป บัตรที่ออกใหม่จะเป็น Chip Card ซึ่งปลอดภัยกว่าเดิม
2. บัตรแถบแม่เหล็กเดิม ยังใช้ได้ตามปกติถึง 31 ธ.ค. 62 ซึ่ง ธนาคารพาณิชย์ทุกแห่งจะทยอยเปลี่ยนเป็น Chip Card ให้เมื่อบัตรเดิมหมดอายุ
3. หากต้องการเปลี่ยนบัตรเดิมเป็น Chip Card ให้ติดต่อได้ที่ธนาคารผู้ออกบัตร แต่อาจมีค่าใช้จ่ายตามที่ธนาคารกำหนด ซึ่งบางแห่งอาจยกเว้นค่าใช้จ่ายเปลี่ยนบัตรให้เป็นการชั่วคราว
4. บัตร Chip ใช้ได้กับตู้ ATM ธนาคารเดียวกันได้ตามปกติทุกตู้ แต่ช่วงแรกอาจมีตู้ ATM บางตู้ ยังไม่พร้อมรองรับการใช้ Chip Card ต่างธนาคารบ้าง ซึ่งจะมีข้อความแจ้งให้ผู้ใช้บริการทราบ ณ ตู้ ATM ที่ยังอยู่ระหว่างปรับปรุง
ทั้งนี้ ผู้ใช้บริการควรสอบถามรายละเอียดและเงื่อนไขจาก ธพ. ก่อนตัดสินใจเลือกใช้บริการ ซึ่งสอบถามข้อมูลได้ที่ ธพ. โดยตรง หรือเรียกดูค่าธรรมเนียมเปรียบเทียบทุก ธพ. ได้ที่ www.bot.or.th หรือ หากมีข้อสงสัยให้สอบถามไปยั ง Call Center ของ ธพ. แต่ละแห่งได้โดยตรง หรือที่ศูนย์คุ้มครองผู้ใช้ บริการทางการเงิน ธปท. โทร. 1213


ขอบคุณข้อมูล ธนาคารแห่งประเทศไทย
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
