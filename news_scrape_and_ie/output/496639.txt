แล้งจัด! กระทรวงพาณิชย์ เผย ราคาสินค้าวันนี้ ผักชีขึ้นราคาแตะกิโลฯ ละ 200-210 บาท
กระทรวงพาณิชย์ โดยกรมการค้าภายใน รายงานภาวะราคาสินค้าจำหน่ายปลีกในพื้นที่กรุงเทพมหานคร ล่าสุดวันนี้ พบว่า ราคาสินค้า เปลี่ยนแปลงหลายรายการ เมื่อเทียบกับวันก่อนหน้า โดย ไข่ไก่ราคาเพิ่มขึ้นอีก ฟองละ 10 สตางค์ ทำให้ ไข่ไก่ เบอร์ 2 ราคาฟองละ 3.50-3.60 บาท ไข่ไก่ เบอร์ 3 ราคาฟองละ 3.40-3.50 บาท ผักคะน้าราคาลดลงเหลือ กิโลกรัมละ 30-32 บาท

ขณะที่ กวางตุ้งราคาลดลงเหลือ กิโลกรัมละ 18-20 บาท ผักบุ้งจีนราคาลดลงเหลือ กิโลกรัมละ 15-18 บาท กะหล่ำปลีราคาลดลงเหลือ กิโลกรัมละ 20-22 บาท ถั่วฝักยาว ราคาเพิ่มขึ้นเป็น กิโลกรัมละ 80-82 บาท ต้นหอม ราคาลดลงเหลือ กิโลกรัมละ 130-140 บาท ผักชี ราคาเพิ่มขึ้นเป็น กิโลกรัมละ 200-210 บาท และ มะนาว เบอร์ 1-2 ราคาลดลงเหลือ ลูกละ 6.00-6.50 บาท
โดยสินค้าที่ราคายังทรงตัว ได้แก่ เนื้อหมู กิโลกรัมละ 140-145 บาท แต่หากเป็นเนื้อหมูตัดแต่งราคาจะเพิ่มขึ้นอีกเฉลี่ยกิโลกรัมละ 10 บาท ไก่สดทั้งตัว กิโลกรัมละ 70-75 บาท กุ้งขาว ขนาด 70-80 ตัว/กก. ราคากิโลกรัมละ 170-200 บาท มะเขือเทศผลใหญ่ กิโลกรัมละ 22-25 บาท แตงกวา กิโลกรัมละ 28-30 บาท พริกขี้หนู กิโลกรัมละ 90-100 บาท และ มะนาว เบอร์ 3-4 ราคาลูกละ 4.00-5.00 บาท

ที่มา INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
