นายกฯ ขู่ ฟ้องคนบิดเบือนตัวเลขเศรษฐกิจตกต่ำ ชี้ นำหลักปรัชญาเศรษฐกิจพอเพียงพัฒนาประเทศ
พล.อ.ประยุทธ์ จันทร์โอชา นายกรัฐมนตรี หรือ หัวหน้าคณะรักษาความสงบแห่งชาติ (คสช.)  กล่าวมอบนโยบาย หัวข้อ “การบูรณาการเพื่อนำประเทศไทยไปสู่ความมั่นคง มั่งคั่ง และยั่งยืน” โดยในตอนหนึ่ง พล.อ.ประยุทธ์ ได้ ระบุ อยากให้ทุกคนปรบมือให้กับตัวเองที่ร่วมฟันฝ่าอุปสรรคกันมา 2 ปี

พล.อ.ประยุทธ์ กล่าวต่อว่า ตนเองไม่ใช่นักการเมือง แต่เข้ามาทำงานการเมืองร่วมกับทุกคน โดยการที่รัฐบาลวางยุทธศาสตร์ชาติ 20 ปี เป็นเพียงการตีกรอบกว้าง ๆ แต่ได้นำหลักปรัชญาเศรษฐกิจพอเพียงของพระบาทสมเด็จพระเจ้าอยู่หัวมานำทางในการพัฒนาประเทศในส่วนของความมั่นคง มั่งคั่ง และยั่งยืน

นอกจากนี้ นายกรัฐมนตรี ย้ำขออย่าเชื่อเรื่องที่บิดเบือนว่าเศรษฐกิจตกต่ำ ซึ่งตนจะให้ทาง สำนักงานคณะกรรมการพัฒนาการเศรษฐกิจและสังคมแห่งชาติ หรือ สภาพัฒน์ ดำเนินการฟ้องร้อง เนื่องจากมีการบิดเบือนตัวเลข รวมถึงอย่าหาว่าทหารโกง ซึ่งหากมีหลักฐานสามารถนำมาฟ้องกันได้

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
