ประธานบอร์ด  กองสลากฯ  แถลงผลงานรอบ 1ปี ชี้ ส่งรายได้เข้ารัฐ 2หมื่นล้าน
พลโท อภิรัชต์ คงสมพงษ์ ประธานกรรมการสลากกินแบ่งรัฐบาล  กล่าวว่า ที่ผ่านมาแก้ไขปัญหาราคาสลากสำเร็จได้ระดับหนึ่ง และถือเป็นที่น่าพอใจในการควบคุมราคาได้ 80 บาท ทั้งการจัดระเบียบและบังคับใช้กฎหมาย ซึ่งจากนี้ไปจะมุ่งเน้นการแก้ปัญหาอย่างยั่งยืนและเป็นธรรม

อย่างไรก็ตาม ทางสำนักงานสลากฯ เตรียมเสนอให้กระทรวงการคลังพิจารณา และหารือกับคณะกรรมการกฤษฎีกา ในการปรับปรุง พ.ร.บ.สำนักงานสลากกินแบ่งรัฐบาล พ.ศ.2517 ก่อนเสนอให้ที่ประชุมคณะรัฐมนตรี หรือ ครม. ภายใน 1-2 เดือน ซึ่งการแก้ไข พ.ร.บ. ดังกล่าวจะเปิดช่องให้สำนักงานสลากฯ สามารถออกผลิตภัณฑ์สลากใหม่ ๆ อาทิ การจำหน่ายสลากด้วยเครื่องอัตโนมัติ และการจำหน่ายผ่านร้านสะดวกซื้อ
อย่างไรก็ตาม การจะใช้ผลิตภัณฑ์ใหม่ จะต้องใช้ระยะเวลาในการศึกษา ซึ่งคาดว่าจะสามารถดำเนินการได้หลังมีรัฐบาลชุดใหม่ ขณะเดียวกัน การแก้ไข พ.ร.บ.สลาก ในการกำหนดให้ผู้ที่ไม่มีใบอนุญาตในการขายสลาก มีความผิดหากขายสลากโดยไม่ได้รับอนุญาต นอกจากนี้ ในปี 2559 ทางสำนักงานสลากคาดว่าจะมีรายได้นำส่งคลัง 20,000 ล้านบาท เพิ่มขึ้นจากปี 2558 ที่อยู่ที่ 14,000 ล้านบาท

ที่มา  INN
MThai News
