‘โคคาโคล่า’  สั่งระงับการผลิตในเวเนซุเอลา หลังประสบปัญหาขาดแคลนน้ำตาลอย่างหนัก
ผู้สื่อข่าวรายงานว่า บริษัทโคคาโคล่าได้ประกาศยุติการผลิตน้ำอัดลมในเวเนซุเอลา หลังจากประสบปัญหาขาดแคลนน้ำตาลอย่างหนัก โดย โฆษกของโคคาโคล่า เปิดเผยว่า เหตุที่ต้องระงับการผลิตเนื่องจากขาดน้ำตาล แต่บริษัทจะยังคงผลิตน้ำอัดลมประเภทไม่มีน้ำตาลอย่างไดเอทโค้กต่อไป และพยายามหาทางจัดการกับปัญหาดังกล่าวต่อไป

รัฐบาลเวเนซุเอลาได้ประกาศควบคุมราคาสินค้าหลายชนิดรวมถึงน้ำตาล ส่งผลให้บริมาณการผลิตลดน้อยลง โดยในปี 2559-2560 คาดว่าผลผลิตน้ำตาลภายในประเทศจะอยู่ที่ 430,000 ตัน ลดลงจาก 12 เดือนก่อนหน้าที่ 450,000 ตัน ขณะที่ต้องมีการนำเข้าน้ำตาลดิบและน้ำตาลทรายขาวถึง 850,000 ตัน
อย่างไรก็ตาม เวเนซุเอลาประสบปัญหาเศรษฐกิจถดถอยอย่างหนัก หลังราคาน้ำมันร่วงลงอย่างต่อเนื่อง ส่งผลให้ราคาสินค้าอุปโภคบริโภคในประเทศเพิ่มสูงขึ้นจนสินค้าหลายชนิดขาดตลาด ขณะที่มาตรการทางเศรษฐกิจที่รัฐบาลนำมาบังคับใช้กลับยิ่งซ้ำเติมสถานการณ์ในย่ำแย่หนักลงไปอีก

ขอบคุณข้อมูล   มติชน
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
