ภัยแล้งพ่นพิษ!  ราคาพริก  จ.ชัยนาทพุ่งกิโลฯ ละ 500 บาท คาด จะวิกฤตจนกว่าพริกสดรุ่นใหม่จะเข้าสู่ตลาด
เมื่อวันที่ 25 พ.ค.59 ที่ผ่านมา ผู้สื่อข่าวรายงานว่า ราคาซื้อขายพริกสดที่ตลาดภาษาซุง จังหวัดชัยนาท ราคาปรับขึ้นมาอย่างต่อเนื่องหลายสัปดาห์ โดยล่าสุด ราคาจำหน่ายพริกขี้หนูสวนปรับขึ้นสูงถึงกิโลกรัมละ 500 บาท ขณะที่ราคาขายพริกชนิดอื่น ๆ มีราคาแพงขึ้นเช่นกัน เช่น พริกอ่อน ราคากิโลกรัมละ 200 บาท พริกแกว กิโลกรัมละ 200 บาท พริกแต้ กิโลกรัมละ 300 บาท ทั้งนี้ มีพริกที่ได้รับความนิยมจากผู้บริโภค คือ พริกขี้หนูสวน ที่ราคาขยับสูงที่สุดในราคา 500 บาทต่อกิโลกรัม

โดย  นางปราณี คุ้มวงษ์ แม่ค้าพริกสด  เปิดเผยว่า สาเหตุที่ราคาพริกสดปรับขึ้นสูงนั้น มาจากสภาวะภัยแล้ตลอด 6 เดือนที่ผ่านมา ทำให้พริกติดเม็ดน้อย ปริมาณพริกป้อนเข้าสู่ตลาดจึงลดลง ส่งผลให้มีราคาแพงขึ้นจากความต้องการของลูกค้า ซึ่งคาดว่าราคาพริกสดจะยังอยู่ในเกณฑ์นี้ไปอีกอย่างน้อย 1 เดือน ก่อนที่พริกสดรุ่นใหม่จะเข้าสู่ตลาด



MThai News
