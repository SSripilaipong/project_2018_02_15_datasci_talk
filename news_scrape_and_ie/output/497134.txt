สภาผู้ส่งออกฯ ชี้ เศรษฐกิจโลกอึมครึม กระทบยอด  “การส่งออก”  ไทยหดตัวรุนแรง!
เมื่อวันที่ 26 พ.ค.ที่ผ่านมา นายนพพร เทพสิทธา ประธานสภาผู้ส่งสินค้าทางเรือแห่งประเทศไทย (สภาผู้ส่งออก) กล่าวถึงผลการส่งออกเดือนเมษายนที่ผ่านมาว่า เป็นตัวเลขที่น่าตกใจ ที่ยอดการส่งออกหดตัวร้อยละ 8 ผิดจากที่คาดการณ์ไว้อย่างมาก คาดว่าเป็นผลจากเศรษฐกิจโลกในไตรมาส1 ที่ไม่ขยายตัวเป็นไปตามคาด ทำให้ผู้ประกอบการส่งออกอยู่ในภาวะช็อก ส่งออกจึงหดตัวรุนแรง

ประกอบกับธนาคารสหรัฐฯ ยังไม่ปรับขึ้นอัตราดอกเบี้ย และเศรษฐกิจจีน สหภาพยุโรป(อียู) ยังมีปัญหา เศรษฐกิจญี่ปุ่นก็ยังไม่ฟื้นตามเป้าอาจจะมีมาตรการผ่อนคลายทางการเงินอีกรอบ อังกฤษก็จะถอนตัวจากอียู การก่อการร้ายที่กระทบท่องเที่ยว ส่งผลภาพรวมเศรษฐกิจโลกยังอึมครึม
ดังนั้น ต้องรอดูในเดือนพฤษภาคมและมิถุนายนนี้ว่า สถานการณ์ส่งออกและเศรษฐกิจโลกเป็นอย่างไร หากกลับมาส่งออกได้เพิ่มเป็นเดือนละ 18,000 ล้านเหรียญสหรัฐ จะทำให้ส่งออกมีทิศทางดีขึ้น และทำให้การส่งออกไตรมาส 2 นี้ ขยายตัวได้ ติดลบร้อยละ 1ถึง 1 และหากส่งออกดีขึ้นทั้งปีนี้น่าจะขยายตัวได้ร้อยละ 0 ถึง 2
อ่านเพิ่มเติม  .js100.
ติดตามข่าวที่น่าสนใจอื่นๆ ได้ที่  news.mthai.com
MThai News
