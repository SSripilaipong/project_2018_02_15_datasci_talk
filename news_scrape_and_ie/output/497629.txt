เผยโฉม!  ‘รถไฟขบวนด่วนพิเศษ’  พร้อมเปิดเที่ยวปฐมฤกษ์เส้นทางกรุงเทพ-เชียงใหม่ ส.ค.นี้
หลังจากที่คณะรัฐมนตรีมีมติให้ รฟท.จัดหารถโดยสารบริการเชิงพาณิชย์ใหม่ ล่าสุด รถไฟชุดแรกทั้งรถนอนและรถเสบียงของการรถไฟจะเดินทางมาถึงไทยกลางเดือนมิถุนายน โดยรถไฟชุดนี้จะมีทั้งหมด 115 คัน แบ่งออกเป็น 9 ชุด โดยชุดที่ 1 – 8 จะมี 13 คัน และชุดที่ 9 ซึ่งเป็นชุดสำรองจะมี 11 คัน ซึ่งมีแผนการให้บริการเชิงพาณิชย์

โดยเปิดเป็นขบวนรถด่วนพิเศษใหม่จำนวน 8 ขบวน ใน 4 เส้นทาง คือกรุงเทพ-เชียงใหม่, กรุงเทพ-อุบลราชธานี กรุงเทพ-หนองคาย และกรุงเทพ-ชุมทางหาดใหญ่ ซึ่งทั้ง 115 คัน สั่งประกอบในโรงงานฉางชุน ประเทศจีน ซึ่งเป็นโรงงานเดียวกันกับ BTS รุ่นที่ 2 (สายสีลม)
ขณะที่ ในรถไฟ 1 ชุด จะประกอบด้วย 1.รถไฟฟ้ากำลัง (Power Generator Car) มีหน้าที่กำเนิดไฟฟ้าและจ่ายระบบไฟ-ปรับอากาศ ให้กับทั้งขบวน มีจำนวน 1 คัน, 2.รถนอนปรับอากาศชั้น 2 ชนิด 40 ที่นั่ง จำนวน 9 คัน, 3.รถนอนปรับอากาศชั้น 2 ชนิด 36 ที่นั่ง รองรับผู้ใช้รถเข็นวีลแชร์ จำนวน 1 คัน, 4.รถนอนปรับอากาศชั้น 1 ชนิด 24 ที่นั่ง 12 ห้อง จำนวน 1 คัน, และ 5.รถขายอาหารปรับอากาศ จำนวน 1 คัน

อย่างไรก็ตาม คาดว่าจะเสร็จชุดแรกและส่งมาประเทศไทย ประมาณเดือนมิถุนายน 2559 จากนั้นจะมีการทำพิธีทางศุลกากร และเปิดใช้เที่ยวปฐมฤกษ์เส้นทางกรุงเทพ-เชียงใหม่ ในเดือนสิงหาคม 2559 พร้อมตรวจสอบข้อผิดพลาดเพื่อปรับและพัฒนากับชุดที่เหลือที่ยังไม่เดินทางมารวมถึงการกำหนดสถานีหยุดรายทางจะปรับให้น้อยลง เพื่อให้สมกับเป็นรถด่วนพิเศษ




ที่มา  ทีมนั่งรถไฟ กับนายแฮมมึน
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
