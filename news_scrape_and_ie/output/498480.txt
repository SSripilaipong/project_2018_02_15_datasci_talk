วิจารณ์เเซด! TMB ลดดอกเบี้ยออมทรัพย์ เหลือ 0% บอร์ดถกด่วน ล่าสุดได้ข้อสรุปแล้ว
จากกรณีธนาคารทหารไทย หรือ ทีเอ็มบี ได้ประกาศลดอัตราดอกเบี้ยเงินฝากออมทรัพย์ เหลือ 0% โดยมีผลตั้งแต่วันที่ 1 มิ.ย.ที่ผ่านมา จนเกิดกระแสวิพากษ์วิจารณ์ในสังคมออนไลน์เป็นอย่างมาก

โดย นายรังสรรค์ ศรีวรศาสตร์ ประธานกรรมการธนาคารทหารไทย หรือทีเอ็มบี เผยว่า ได้สั่งการให้ทางผู้บริหารธนาคารมีการหารือกรณีนี้อย่างเร่งด่วนแล้ว ล่าสุดที่ประชุมเห็นชอบให้กลับมาคิดดอกเบี้ยคงเดิมที่ 0.125% โดยมีผลทันที
ขณะเดียวกัน ทางทีเอ็มบีได้ออกหนังสือ ชี้แจงว่า หลังจากที่ได้ประกาศลดดอกเบี้ยเงินฝากออมทรัพย์ทั่วไป เป็น 0% พบว่า มีลูกค้าบางส่วนที่ยังไม่พร้อมในการบริหารจัดการเงินในแบบที่ธนาคารนำเสนอ ดังนั้น ธนาคารจึงขอปรับอัตราดอกเบี้ยออมทรัพย์ทั่วไปกลับมาเป็นอัตราเดิมที่ 0.125% โดยที่ลูกค้ายังได้รับดอกเบี้ยอัตราดังกล่าวต่อเนื่องตั้งแต่วันที่ 1 มิ.ย.ที่ผ่านมา
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News


ทำไปได้! ธนาคารดังประกาศ เงินฝากทั่วไปได้ดอกเบี้ย 0%
ฮือฮาธนาคารดังของไทย ประกาศปรับดอกเบี้ยเงินฝากทั่วไปเหลือ 0.00% จี้แจงเหตุผลป้องกันการเอารัดเอาเปรียบประชาชน
เกิดเป็นที่ฮือฮาถูกวิพากษ์วิจารณ์อย่างกว้างขวาง หลังจากธนาคารชื่อดังของไทยแห่งหนึ่ง ได้ออกประกาศปรับดอกเบี้ยชนิดเงินฝากแต่ละประเภทใหม่ ซึ่งหากดูผิวเผินคงไม่น่าตกใจ แต่กลับต้องมาสะดุดเมื่อเห็นว่าธนาคารดังกล่าวได้ปรับให้เงินฝาก  “ออมทรัพย์ทั่วไปของธนาคาร”  เท่ากับ 0.00% แล้ว จากเดิมที่ได้ประมาณ 0.125%

ซึ่งหลังจากทางธนาคารได้ประกาศมาตรการดังกล่าวออกไป ก็ทำให้ผู้ใช้พันทิป  สมาชิกหมายเลข 1552078  ได้ตั้งกระทู้เปิดประเด็นในเว็บบอร์ดดัง เรียกร้องให้ทางธนาคารแห่งประเทศไทย และธนาคารเจ้าของกิจการออกมาชี้แจงแบบเข้าใจถึงสาเหตุของการปรับลดดอกเบี้ยดังกล่าว เพื่อเป็นประโยชน์กับประชาชนที่จะได้รับทราบข้อมูลแท้จริง
ขณะที่ผู้คนในโลกออนไลน์ได้เข้าไปแสดงความเห็น โดยส่วนใหญ่ตกใจกับมาตรการดังกล่าวที่เกิดขึ้น เพราะเกรงว่าอาจจะกระทบเป็นโดมิโนทำให้ธนาคารอื่นๆ ปรับลดดอกเบี้ยเงินฝากบางประเภทลงบ้างเช่นกัน ขณะเดียวกันได้มีผู้คนเข้าไปแสดงความเห็นแบบติดตลกว่า น่าจะเอามาตรการนี้ไปปรับใช้กับเงินกู้ ทำดอกลดลงเหลือ 0.% บ้างน่าจะดี
สำหรับการประกาศอัตราดอกเบี้ยบัญชีเงินฝากของธนาคาร สามารถเข้าไปติดตามอ่านรายละเอียดได้ที่นี่ >>  อัตราดอกเบี้ยเงินฝาก
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
