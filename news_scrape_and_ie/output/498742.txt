ประชาชนแห่ลงทะเบียนรับบัตรทดลองระบบรถไฟฟ้ามหานครแน่น ล่าสุด 3 สถานี แจกแล้ว 13,600 ใบ สถานีคลองบางไผ่หมดแล้ว
วันนี้ 5 มิ.ย. ผู้สื่อข่าวรายงานว่า การรถไฟฟ้าขนส่งมวลชนแห่งประเทศไทย เปิดให้ประชาชนลงทะเบียนรับบัตรทดลองระบบรถไฟฟ้ามหานคร สายสีม่วง ช่วงบางใหญ่ – เตาปูน 3 สถานี ฟรี ได้แก่ สถานีคลองบางไผ่ สถานีแยกนนทบุรี 1 และสถานีเตาปูน ตั้งแต่เวลา 09.00 – 15.00 น. อย่างต่อเนื่อง

ล่าสุดทางเจ้าหน้าที่ได้รายงานความคืบหน้าการลงทะเบียนรับบัตรทดลองโดยสารรถไฟฟ้ามหานคร สายสีม่วง ฯ ที่สถานีเตาปูน 4,450 ใบ จาก 5,000 ใบ สถานีแยกนนทบุรี 14,150 ใบ เหลือ 850 ใบ จาก 5,000 ใบ ขณะที่สถานีคลองบางไผ่แจกครบ 5,000 ใบแล้ว
อย่างไรก็ตาม สำหรับประชาชนที่สนใจสามารถลงทะเบียนเพื่อรับบัตรทดลองโดยสารรถไฟฟ้ามหานคร สายสีม่วง ในรอบต่อไป ได้ในวันอาทิตย์ที่ 12 มิถุนายน 2559 ตั้งแต่เวลา 09.00 – 15.00 น.
ที่มา… INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
