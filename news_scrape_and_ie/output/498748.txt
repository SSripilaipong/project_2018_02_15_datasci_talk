ประชาชนแห่ซื้อ  “โดนัทลายพราง”  ราคาสุดถูก – รูปลักษณ์น่ารัก เพื่อสมทบทุนช่วยเหลือทหารชายแดนใต้ 
วันที่ 5 มิ.ย.59 ที่ห้างสรรพสินค้าโรบินสัน จังหวัดสุรินทร์ มีประชาชนสนใจแห่อุดหนุนโดนัทหน้าทหารหลากหลายรูปแบบอย่างคึกคัก เนื่องจากรายได้จากการซื้อโดนัทประเภทนี้จะถูกส่งต่อไปให้ทหารและอาสาสมัครใน 3 จังหวัดชายแดนภาคใต้ ผ่านศูนย์อำนวยการการบริหารจังหวัดชายแดนภาคใต้ ชิ้นละ 5 บาท อีกทั้งรูปลักษณ์ที่น่ารัก โดยจำหน่ายในราคาชิ้นละ 22 – 29 บาท ขณะที่สาขาของร้านโดนัทในห้างสรรพสินค้าที่ต่าง ๆ ก็มีประชาชนสนใจซื้อโดนัทดังกล่าวกันอย่างคึกคัก


ทั้งนี้ นางสาววงเดือน สารพันธ์ ผู้ช่วยผู้จัดการร้าน มิสเตอร์โดนัท กล่าวว่า หลังจากมีภาพโดนัทลายทหารส่งต่อในโซเชียลเน็ตเวิร์ค ก็ทำให้ประชาชนสนใจและสอบถามเป็นจำนวนมาก ซึ่งรายได้จากการซื้อโดนัทนี้ จะถูกส่งต่อไปให้ทหารและอาสาสมัคร ใน 3 จังหวัดชายแดนภาคใต้ ผ่านศูนย์อำนวยการบริหารจังหวัดชายแดนภาคใต้ ในชิ้นละ 5 บาท
อย่างไรก็ตาม บริษัทผู้ผลิตโดนัทแห่งนี้ มีกำหนดจะจำหน่ายโดนัทลายทหาร ถึงวันที่ 30 มิถุนายน 2559 ตามสาขาต่าง ๆ ทั่วประเทศ พร้อมวางกล่องรับบริจาคเงินช่วยสมทบรายได้ จากการจำหน่ายโดนัททหารอีกทางหนึ่ง
สนับสนุนเนื้อหา  INN
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

