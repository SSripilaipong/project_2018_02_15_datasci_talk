รฟม. แจกบัตรทดลองระบบ รถไฟฟ้าสายสีม่วง ฟรีหมดแล้ว รวม 3 สถานีแจกแล้ว 15,000 ใบ เปิดลงทะเบียนรอบ 2 อาทิตย์ที่ 12 มิ.ย. 59
การรถไฟฟ้าขนส่งมวลชนแห่งประเทศไทย เปิดให้ประชาชนลงทะเบียนรับบัตรทดลองระบบรถไฟฟ้ามหานครสายสีม่วง ช่วงบางใหญ่ – เตาปูน 3 สถานี ฟรี ได้แก่ สถานีคลองบางไผ่ สถานีแยกนนทบุรี 1 และสถานีเตาปูน ตั้งแต่เวลา 09.00 – 15.00 น. อย่างต่อเนื่อง

ล่าสุด ทางเจ้าหน้าที่ได้รายงานความคืบหน้าการลงทะเบียนรับบัตรทดลองโดยสารรถไฟฟ้ามหานครสายสีม่วง ฯ ที่สถานีเตาปูนแจกบัตรครบ 5,000 ใบ เมื่อเวลา 12.30 น. สถานีแยกนนทบุรี 1 ครบ 5,000 ใบ เมื่อเวลา 13.00 น. ขณะที่สถานีคลองบางไผ่ แจกครบ 5,000 ใบ แล้วตั้งแต่เวลา 12.00 น. โดยรวมทั้ง 3 สถานีลงทะเบียนวันแรกแจกบัตรโดยสาร 15,000 ใบ
อย่างไรก็ตาม สำหรับประชาชนที่สนใจสามารถลงทะเบียนเพื่อรับบัตรทดลองโดยสารรถไฟฟ้ามหานครสายสีม่วงในรอบต่อไป ได้ในวันอาทิตย์ที่ 12 มิถุนายน 2559 ตั้งแต่เวลา 09.00 – 15.00 น.

ที่มา :  INN
MThai News
