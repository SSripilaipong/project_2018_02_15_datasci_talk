ท่องเที่ยวชงครม.ของบฯ 150 ล้าน สำรองจ่ายกองทุนภาพยนตร์ ชี้ ปีนี้ค่ายหนังฮอลีวู้ดจ่อคิวถ่ายทำในไทยเพียบ หวั่น ล่าช้าส่อเสียประโยชน์
วันที่ 7 มิ.ย.59 นางกอบกาญจน์ วัฒนวรางกูร รัฐมนตรีว่าการกระทรวงท่องเที่ยวและกีฬา เผยว่า กระทรวงการท่องเที่ยวและกีฬา เตรียมนำเงินงบรายจ่ายอื่น จำนวน 150 ล้านบาท เป็นเงินสำรองจ่ายให้กองทุนภาพยนตร์ สำหรับจ่ายคืนให้กองถ่ายทำภาพยนตร์ต่างประเทศที่เดินทางมาใช้ประเทศไทยเป็นสถานที่ถ่ายทำ ตามมาตรการสิทธิประโยชน์ (อินเซนทีฟ) ที่คณะรัฐมนตรี (ครม.) มีมติอนุมัติไปก่อนหน้านี้
เนื่องจากกระทรวงการคลังอยู่ระหว่างจัดทำร่างกฎหมาย คาดว่าจะใช้เวลากว่า 1 ปี ซึ่งหากการร่างกฎหมายล่าช้า เกรงว่าจะทำให้ประเทศไทยสูญเสียโอกาสที่ต่างประเทศติดต่อเข้ามาใช้สถานที่ถ่ายทำ เช่น ค่ายหนังดังฟอร์มยักษ์จาก สหรัฐอเมริกา ออสเตรเลีย จีน และยุโรป ที่ติดต่อเข้ามาเพื่อขอถ่ายทำในเมืองไทยในช่วงต้นปี หากสำรองจ่ายไปก่อนล่วงหน้า จะทำให้เบิกจ่ายได้ในวันที่ 1 มกราคม 2560
ภาพ INN
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
