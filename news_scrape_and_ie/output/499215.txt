ฝันใกล้จริง!  “ไฮสปีดเทรน กทม.-โคราช”  ไทย-จีนจบราคาลงทุน 189,999 ล้านบาท ทุ่ม 500 ล้าน ปักหมุด “กลางดง-ปางอโศก” เป็นจุดคิกออฟโครงการ 
วันที่ 7 มิ.ย.59 การประชุมคณะกรรมการร่วมเพื่อความร่วมมือด้านรถไฟระหว่างไทย-จีน ครั้งที่ 11 ปรับรายละเอียดกรอบความร่วมมือในการดำเนินการระหว่างรัฐบาลไทยและรัฐบาลจีน ซึ่งจะต้องมีการลงนาม FOC (Framework of Cooperation) อีกในเดือนนี้

เบื้องต้น ข้อสรุปร่วมกับจีนถึงกรอบเงินลงทุนในเฟสแรกกรุงเทพฯ-แก่งคอย-นครราชสีมา ระยะทาง 250 กม. จะใช้เงินลงทุน 189,999 ล้านบาท ลดจากเดิมที่จีนเสนอ 220,000 ล้านบาท ส่วนราคา 1.7 แสนล้านบาทที่เคยระบุกันก่อนหน้านี้เป็นวงเงินที่ยังไม่รวมช่วงภาชี อีกทั้งยังตัดงานก่อสร้างไม่จำเป็นออกไป คือ สถานี 3 แห่งที่ภาชี แก่งคอย และโคกสะอาด คงเหลือ 5 สถานีมี กรุงเทพฯ อยุธยา สระบุรี ปากช่อง และโคราช
ขณะเดียวกัน ยังได้ข้อสรุปร่วมกับจีนจะสร้างบางช่วงให้เป็นโครงการนำร่อง เพื่อเป็นสัญลักษณ์แสดงถึงการเริ่มต้นโครงการตามที่ทั้ง 2 ฝ่ายมีข้อตกลงร่วมกัน จะเริ่มก่อสร้างภายในเดือน ก.ย. 2559 นี้
โดยจะตัดงานก่อสร้างช่วงสถานีกลางดง-สถานีปางอโศก มาดำเนินการก่อนเป็นลำดับแรก มีระยะทางประมาณ 3 กม. คาดว่า จะใช้ค่าก่อสร้างประมาณ 500 ล้านบาท หลังจากนี้ จะเสนอรัฐมนตรีว่าการกระทรวงคมนาคมพิจารณาต่อไป
อ่านเพิ่มเติม >>>  prachachat.


