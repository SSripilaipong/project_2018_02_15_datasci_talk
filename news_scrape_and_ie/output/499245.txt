กยศ.  จ่อฟ้อง  หากลูกหนี้ยังเบี้ยวชำระ ขีดเส้น เจรจา 5 ก.ค.นี้
ภายหลังที่กองทุนเงินให้กู้ยืมเพื่อการศึกษา (กยศ.) พยายามหามาตรการต่างๆมาบังคับใช้เพื่อให้ผู้ที่ยังค้างชำระหนี้เร่งคืนหนี้ กยศ.ตามกำหนดในวันที่ 5 ก.ค. 59 โดยข้อมูล กยศ.พบว่า มีผู้ชำระหนี้แล้วประมาณ 3 ล้านราย ยังเหลืออีกประมาณ 1.9 ล้านรายที่ยังค้างชำระ ซึ่งอยู่ระหว่างการฟ้องร้องดำเนินคดีประมาณ 1 แสนราย

และมีลูกหนี้ที่ดำเนินการฟ้องร้องไปแล้วประมาณ 2 แสนราย และลูกหนี้อยู่ระหว่างการฟ้องร้องดำเนินคดีประจำปี59 อีก 1 แสนราย รวมไปถึงมีการยึดทรัพย์แล้วประมาณ 800 ราย และอยู่ระหว่างการบังคับคดีเพื่อยึดทรัพย์อีกประมาณ 4 พันราย
นอกจากนี้ กยศ.ได้ออกประกาศว่าจ้างสำนักงานทนายความ เพื่อดำเนินคดีความฟ้องร้องนักศึกษาที่กู้ยืมเงินจากกองทุนฯ ไปแล้ว และไม่นำชำระคืนภายในระยะเวลาที่กำหนด ซึ่งกำหนดให้จะต้องฟ้องร้องดำเนินคดีแพ่งทั่วราชอาณาจักร โดยผู้รับจ้างจะต้องฟ้องคดีทุกคดีที่ได้รับมอบให้เสร็จภายในวันที่ 5 ก.ค.59
อย่างไรก็ตาม ค่าใช้จ่ายในการทวงหนี้ของ กยศ.จะเพิ่มขึ้นทุกปี เพราะมีการจ้างบริษัทเอกชนมาดำเนินการ จากเดิมจ้างธนาคารกรุงไทยเป็นผู้ดำเนินการ เพื่อให้มีการเพิ่มประสิทธิภาพในการทวงหนี้มากยิ่งขึ้น
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
