JobsDB.com เปิดเผยสายงานโทรคมนาคม ได้รับเงินเงินเดือนระดับเจ้าหน้าที่สูงที่สุดในไทย ขณะเดียวกันพบ  งานขาย บริการลูกค้า และพัฒนาธุรกิจ   เป็นอาชีพที่ตลาดต้องการมากที่สุด
รายงานข่าวแจ้งว่า วานนี้ (7 มิ.ย. 59) เว็บไซต์หางานชั้นนำของเอเชีย อย่าง JobsDB.com ได้ออกมาเปิดเผยผลสำรวจประจำปีเกี่ยวกับฐานข้อมูลเงินเดือนเชิงลึกประจำปี 2559 พบว่า 10 สายงานระดับเจ้าหน้าที่ที่เงินเดือนสุงที่สุดประกอบด้วย
1. งานโทรคมนาคม 
ตำแหน่งเจ้าหน้าที่ออกแบบ เจ้าหน้าที่ดูแลระบบเครื่องข่าย โดยมีช่วงเงินเดือนอยู่ที่ 28,467-39,666 บาท 2. งานบริการเฉพาะทาง 
ตำแหน่งงานวิเคราะห์ธุรกิจ งานกฎหมาย ที่ปรึกษาด้านการจัดการความเสี่ยง โดยมีช่วงเงินเดือนอยู่ที่ 22,731-39,317 บาท 
 3. งานไอที 
ตำแหน่งไอทีซัพพอร์ต งานซอร์ฟแวร์ งานเจ้าหน้าที่ให้บริการด้านไอที โดยมีช่วงเงินเดือน 21,854-38,951 บาท 
 4. งานบริการด้านการแพทย์ 
ตำแหน่งแพทย์ผ่าตัด ทันตแพทย์ กุมารอพทย์ โดยมีช่วงเงินเดือน 20,770-37,323 บาท 
 5. งานธนาคาร การเงิน 
ตำแหน่งเจ้าหน้าที่วางแผนการเงิน เจ้าหน้าที่วิเคราะห์การเงิน โดยมีช่วงเงินเดือน 20,463-34,601 บาท 
 6.งานประกันภัย 
ตำแหน่งเจ้าหน้าที่คณิตศาสตร์ประกันภัย เจ้าหน้าที่ฝ่ายรับเรื่องประกัน โดยมีช่วงเงินเดือน 20,458-35,416 บาท 
 7.งานวิศวกรรม 
ตำแหน่งวิศวกรวางแผนโครงข่ายวิทยุ วิศวกรโครงการ วิศวกรเคมี โดยมีช่วงเงินเดือน 19,893-33,975 บาท 
 8.งานวิทยาศาสตร์ งานแล็บ วิจัยพัฒนา 
ตำแหน่งเจ้าหน้าที่เทคนิคห้องแล็บ นักธรณ๊ฟิสิกส์ โดยมีช่วงเงินเดือน 19,824-34,366 บาท 
 9.งานอสังหาริมทรัพย์ 
ตำแหน่งเจ้าหน้าที่บริหารอสังหาริมทรัพย์ งานบริหารอสังหาริมทรัพย์เพื่อลงทุน โดยมีช่วงเงินเดือน 19,640-32,481 บาท 
 10.งานการตลาด ประชาสัมพันธ์ 
ตำแหน่งเจ้าหน้าที่การตลาด ประสามสัมพันธ์ งานบริหารแบรนด์สินค้า โดยมีช่วงเงินเดือน 19,595-32,052 บาท
ซึ่งสายงานด้านการตลาด องค์กรส่วนใหญ่จะต้องการพนักงานที่เชี่ยวชาญเฉพาะทาง ซึ่งตำแหน่งนักการตลาดออนไลน์ จะได้เงินเดือนสูงกว่านักการตลาดออฟไลน์ถึง 61% แต่เมื่อไปถึงตำแหน่งผู้จัดการ นักการตลาดแบบ Traditional จะได้เงินเดือนสูงกว่านักการตลาดออนไลน์ เพราะต้องรอบรู้งานการตลาดในทุกๆ เรื่อง
ขณะที่ 10 อันดับสายงานที่เป็นที่ต้องการของตลาดประกอบด้วย


1. งานขาย บริการลูกค้า และพัฒนาธุรกิจ 
  2. งานวิศวกรรม 
  3. งานธุรการและงานทรัพยากรบุคคล 
  4. งานบัญชี 
  5. งานไอที 
  6. งานการตลาด และ PR 
  7. งานธนาคาร งานการเงิน 
  8. งานขนส่ง 
  9. งานสื่อ งานโฆษณา 
  และ 10. งานบริการเฉพาะทาง
ทั้งนี้จากผลสำรวจดังกล่าว ทางกรรมการผู้จัดการ บริษัท จัดหางาน จ๊อบส์ ดีบี (ประเทศไทย) จำกัด นางนพวรรณ จุลกนิษฐ ได้เผยว่า การที่ได้ทำการสำรวจดังกล่าวก็เพื่อช่วยให้ผู้ประกอบการในแต่ละอุตสาหกรรมได้วางโครงสร้างเงินเดือนในแต่ละระดับได้อย่างเหมาะสมและสอดคล้องกับนโยบายประเทศ ขณะเดียวกันก็เพื่อให้ผู้ประกอบการ หรือเจ้าของธุรกิจ มีการตื่นตัว และปรับตัวอยู่ตลอดเวลา เพราะแรงงานยุคใหม่มีความเป็นตัวของตัวเองสูงมาก และหากองค์กรจะดึงดูดคนกลุ่มนี้ให้เข้ามาทำงาน

พร้อมกันนี้นางนพวรรณ ยังได้กล่าวต่ออีกว่า สายงานระดับเจ้าหน้าที่ที่มีอายุงาน 0-2 ปี ที่เงินเดือนสูง จะเป็นสายงานที่เรียนจบมาเฉพาะทาง มีประสบการณ์การทำงานมาก่อน และที่สำคัญต้องมีทักษะด้านภาษา โดยเฉพาะภาษาอังกฤษ จะสามารถเพิ่มเงินเดือนได้มากถึง 30%
รวมถึงทักษะการทำงานเป็นทีม และการคิดวิเคราะห์ด้วย แต่ในปัจจุบันเด็กไทยเรียนสายเฉพาะทางมาน้อย ซึ่งสาเหตุหนึ่งน่าจะมาจากการที่ไม่ศึกษาข้อมูลก่อนเลือกเรียนจึงทำให้ได้งาน จึงทำให้ขาดบุคลากรในส่วนนี้อยู่ จึงทำให้เป็นที่ต้องการของตลาดงานสูง
ภาพ-ข้อมูลจาก JobsDB.com
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
