อดีตคุณครูโรงเรียนเอกชนผู้ชอบในการศึกษาหาความรู้จนประสบความสำเร็จ หันปลูก  ‘เมล่อน’  สร้างรายได้ต่อเดือนร่วม 5 หมื่น ภายใน 1 ปี
เรียกว่าตอนนี้มีข่าวให้เห็นอย่างมากมายกับกรณี คนรุ่นใหม่ที่หันมาทำงานด้านการเกษตร จนสามารถสร้างรายได้มหาศาลจากสิ่งที่อยู่คู่กับเรามาช้านาน ซึ่งวันนี้ ทีมข่าว  MThai News  จะพาคุณผู้อ่านไปรู้จัก  คุณจิรศักดิ์ สุขใจ เจ้าของสวนเมล่อนสายทอง  อดีตคุณครูโรงเรียนเอกชนและคุณครูพิเศษของรัฐบาล ผู้ชอบในการศึกษาหาความรู้จนประสบความสำเร็จ มีโรงเรือนเพาะปลูก  ‘เมล่อน’  และยังเตรียมเปิดเป็นสถานที่ท่องเที่ยวให้นักท่องเที่ยวเข้ามาทำกิจกรรมร่วมกันกับครอบครัวอีกด้วย


หากถามเรื่องรายได้นั้น  คุณจิรศักดิ์  เองมองว่า   อาจไม่ได้มากจนน่าตกใจ แต่ก็ถือว่าประสบความสำเร็จในระดับหนึ่ง เพราะเพิ่งเริ่มต้นทำมาได้แค่เพียง 1 ปี  โดยรายได้เฉลี่ย/เดือน อยู่ที่ 50,000 บาท  ซึ่งสวนเมล่อนสายทอง มีโรงเรือนอยู่ 3 โรง และกำลังขยายเพิ่มอีก 3 โรง พร้อมกับวางแผนเปิดเป็นสวนเชิงท่องเที่ยวและปฏิบัติการ เพื่อให้นักท่องเที่ยวได้มีกิจกรรมทำร่วมกันกับครอบครัว เช่น ทดลองปลูกเมล่อนหรือผักชนิดต่าง ๆ และทดลองแปลรูปผลิตภัณฑ์จากเมล่อน เป็นการสร้างรายได้เพิ่มอีกทาง
ทั้งนี้  คุณจิรศักดิ์  ยังฝากบอกผู้ที่สนใจปลูกเมล่อนและทำการเกษตรแบบปลอดสารว่า ควรศึกษาวิธีการเสียก่อนถึงลงมือทำ เมื่อลงมือทำแล้วต้องทำอย่างตั้งใจและเอาใจใส่ รับรองได้ผลผลิตที่ดีแน่นอน หากใครต้องการเข้าไปเยี่ยมชมหรืออุดหนุน  สวนเมล่อนสายทอง  สามารถเดินทางไปได้ที่ 4 หมู่ 1 ต.หนองแม่ไก่ อ.โพธิ์ทอง จ.อ่างทอง โทร :  0859639238









MThai News
