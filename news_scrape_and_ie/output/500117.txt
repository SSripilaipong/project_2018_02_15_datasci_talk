ปรบมือ ! กลุ่ม ว่าที่ นศ.แพทย์ ใช้เวลาว่างช่วงก่อนเปิดเทอม จัดช่อดอกไม้ขาย หารายได้เสริม
ปัจจุบันหากคิดจะทำการลงทุนค้าขาย ง่ายนิดเดียว เพราะมีสังคมโซเชียลที่สามารถเชื่อมต่อหาลูกค้ากลุ่มเป้าหมายได้ตามใจชอบ ทำให้สมัยนี้คนอายุยังน้อยเริ่มมองหาธุรกิจ อาชีพเสริมสร้างรายได้ เฉกเช่นนักเรียนหญิงชั้นมัธยมศึกษาปีที่ 6 กลุ่มนี้ ที่ใช้เวลาว่างช่วงปิดเทอมให้เกิดประโยชน์

วันนี้ทีมข่าว MThai จะพาคุณผู้อ่านไปรู้จักกับกลุ่มนักเรียนหญิงที่เพิ่งจบ ม.6 โรงเรียนเตรียมอุดมศึกษาคนเก่ง ว่าที่เฟรชชี่ คณะแพทยศาสตร์ จุฬาลงกรณ์มหาวิทยาลัย ปี 1  น.ส.จินต์จุฑา กองรัตน์สกุล (หมิว) น.ส.ณิชชาทิพ มาลีหวล (อัน) น.ส.ปัณฑารีย์ จิรังวรพจน์ (โอ้ต)  และ น.ส.ปัณณพร เหตานุรักษ์ (ปิ่น) ว่าที่เฟรชชี่ปี 1 คณะแพทยศาสตร์ โรงพยาบาลรามาธิบดี มหาวิทยาลัยมหิดล ทั้ง 4 สาวเพื่อนสนิทรวมตัวกัน ขายดอกไม้สวยๆ ดีไซน์ทันสมัย ในชื่อ ร้าน A heart in your hands เสิร์ฟเมนูดอกไม้สดใส กับภาพช่อดอกไม้สไตล์ชิคๆ ลงขายผ่านไอจี
“น้องหมิว จินต์จุฑา”  เผยจุดเริ่มต้นของร้านว่า เพื่อนๆ ในกลุ่มได้นั่งคุยกันว่าช่วงเวลาว่างตอนปิดเทอมจะทำอะไรดี นึกขึ้นได้เคยเห็นรุ่นพี่ทำดอกไม้ขาย เลยอยากทำร้านดอกไม้บ้าง เพื่อนำไปแสดงความยินดีในโอกาสต่างๆ เช่น วันปัจฉิมนิเทศ และรับปริญญา กระทั่งนำไปขายในงานปัจฉิมฯ โรงเรียนสตรีวิทยา ลองทำไปแค่ 10 ช่อ ก็ได้กระแสตอบรับที่ดี จึงเปิดไอจีร้าน และได้รับการสนับสนุนจากเพื่อน นำไปบอกต่อจนเป็นที่รู้จักมาคนติดตามมากขึ้น


“ช่วงแรกหยิบจับทดลองผิดลองถูกกันเองค่ะ ไปเลือกซื้อดอกไม้ด้วยตัวเองที่ปากคลองตลาด ชอบดอกไม้อะไรก็ซื้อมาตามใจ เอามาประยุกต์ใส่ตามสไตล์ที่เราคิดว่าสวย และเหมาะสม มีเปิดโซเชียลดูวิธีการจัดดอกไม้บ้าง แล้วนำมาปรับใช้ให้ลงตัว ดอกไม้ที่นำมาทำ ได้แก่ กุหลาบ ทานตะวัน สแตติส ไฮเดรนเยีย สุ่ย สเปรย์ คัตเตอร์ แคสเปีย”
แม้จะเป็นมือใหม่หัดจัดช่อดอกไม้ แต่ผลที่ได้กลับสวยเหมาะลงตัว จนมีลูกค้าสั่งเรื่อยๆ
เรานำเมนูดอกไม้ลงในเพจไอจีว่ามีอะไรบ้าง มีลูกค้าได้เลือกตามแบบที่ต้องการ ยอดสั่งเพิ่มขึ้น ทำให้ดอกไม้มีหลายแบบเยอะขึ้น ส่วนใหญ่สั่งไปแสดงความยินดีในงานรับปริญญา และปัจฉิมนิเทศ น้องๆ เล่าด้วยสีหน้ายิ้มแย้มว่า นอกจากงานปัจฉิมฯ ยังมีลูกค้าบางคนสั่งดอกไม้ไปเซอร์ไพร้สเเฟน เราก็ทำไปให้ ส่วนลูกค้าก็จ่ายค่ารถให้ ถือว่าได้ส่งความสุขให้เขา เราก็มีความสุขไปด้วย นอกจากนี้ ยังมีส่งต่างจังหวัดด้วย แต่ส่งเพียงตามรถตู้เท่านั้น

นอกจากนี้ น้องๆ ยังเผย จุดเด่นของร้าน ด้วยการจัดดอกไม้ ดีไซน์ชิคๆ  แบบพอเหมาะช่อเล็กๆ น่ารัก ราคาจับต้องได้ การห่อมีกิมมิกลูกเล่นโดดเด่น มีการ์ดทำมือเขียนให้สุดมุ้งมิ้ง ตามใจลูกค้าสั่ง  รวมทั้งยังมีรับทำตามออเดอร์ หากลูกค้าต้องการแบบไหนก็ส่งมา สามารถทำให้ได้ 
แต่ก็เป็นที่น่าเสียดาย เนื่องจากในอนาคตน้องๆ ต้องเรียนแพทย์กันหมด ซึ่งคาดว่าเรียนหนัก อาจไม่มีเวลาทำ แต่พวกเขาก็ยืนยันว่า หากมีเวลาว่างช่วงเสาร์อาทิตย์ ก็จะยังสานต่อร้านนี้อย่างแน่นอน

สุดท้ายกลุ่มนักเรียน ว่าที่ นศ.แพทย์ ทั้ง 4 คน ได้ฝากถึงคนที่อยากมีรายได้เสริมด้วยว่า

สำหรับคนทีสนใจดอกไม้น่ารักๆ สามารถฟอลอินสตราแกรม  IG : A heart in your hands   หรือไลน์  Line : pandareej , pinnpinnn , nichatip142 , mewjinjutha   น้องๆ ฝากส่งท้ายว่า เเอดไลน์ทักเข้ามาคุยสอบถามก่อนได้ ราคาไม่แพงอย่างแน่นอน


MThai News
