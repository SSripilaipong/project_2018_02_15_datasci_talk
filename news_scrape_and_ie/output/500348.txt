การรถไฟฟ้าขนส่งมวลชนแห่งประเทศไทย  หรือ รฟม. เปิดทดลองใช้บริการรถไฟฟ้าสายสีม่วง ฟรีวันแรกคึกคัก ประชาชนตื่นเต้นรอโดยสาร
วันนี้ (13มิ.ย.) การรถไฟฟ้าขนส่งมวลชนแห่งประเทศไทย หรือ  รฟม. เปิดให้ประชาชน ทดลองใช้บริการรถไฟฟ้า มหานคร สายสีม่วง บางใหญ่-เตาปูน ฟรีวันแรก หลังจากที่ได้เปิดลงทะเบียนรับบัตรโดยสารแล้ว 2 ครั้ง โดยบรรยากาศที่สถานีคลองบางไผ่ ตั้งแต่ช่วงเวลา 07.00 น. ประชาชนจำนวนมากมารอโดยสารทดลองนั่ง รถไฟฟ้าฟรี  ซึ่งบรรยากาศเป็นไปอย่างคึกคัก โดยจากการสอบถามพบว่าประชาชนส่วนใหญ่รู้สึกตื่นเต้นและดีใจที่จะได้ทดลงนั่งรถไฟฟ้าในวันนี้ เนื่องจากได้ติดตามการก่อสร้างโครงการมานาน จนถึงวันที่เปิดให้บริการ

อย่างไรก็ตาม สำหรับรถไฟฟ้ามหานคร สายสีม่วง บางใหญ่-เตาปูน จะเปิดให้ประชาชนที่ลงทะเบียนรับบัตรโดยสาร ได้ทดลองนั่งรถไฟฟ้าฟรีรอบที่ 3 ในวันที่ 19 มิ.ย. แจก 5,000 ใบ รอบที่ 4 วันที่ 26 มิ.ย. แจก 5,000 ใบ รอบที่ 5 วันที่ 3 ก.ค. แจก 10,000 ใบ และรอบที่ 6 ลงทะเบียน วันที่ 10 ก.ค. แจก 10,000 ใบ

MThai News
ที่มา INN
