6 แบงก์จ่อวาง  ‘เครื่องรับชำระเงินผ่านบัตร’  กว่า 4 แสนเครื่อง เพื่อรองรับระบบการชำระเงินแบบอิเล็กทรอนิกส์มากขึ้น
6 ธนาคารพาณิชย์ ได้แก่ ธนาคารออมสิน  ธนาคารกรุงไทยธนาคารกรุงศรีอยุธยา  ธนาคารทหารไทย ธนาคารไทยพาณิชย์ และ ธนาคารธนชาต เตรียมติดตั้งระบบเครื่องรับชำระเงินผ่านบัตร หรือ อีดีซี กว่า 400,000 เครื่อง เพื่อผลักดันให้คนไทยหันมาใช้ระบบการชำระเงินแบบอิเล็กทรอนิกส์มากขึ้น

ทั้งนี้ จะทำการติดตั้งให้กับร้านค้า เอกชนทั้งรายเล็กรายใหญ่ทั่วประเทศ เพื่อลดการลงทุนที่ซ้ำซ้อนกัน และเป็นการรองรับระบบการชำระเงินแบบอิเล็กทรอนิกส์ หรือ อีเพย์เมนต์ อีกทั้งยังส่งผลให้เพิ่มประสิทธิภาพในการรับชำระเงินมากยิ่งขึ้น รวมถึงลดภาระค่าใช้จ่าย และค่าธรรมเนียมให้กับผู้ประกอบการร้านค้าที่จะติดตั้งเครื่องรับบัตร  ทำให้มีแรงจูงใจในการใช้จ่ายผ่านบัตรมากขึ้น ทำให้ลดการใช้เงินสดลงได้

อย่างไรก็ตาม ธนาคารมีแผนจะลดอัตราค่าธรรมเนียมของบัตรเดบิตให้ต่ำลงกว่าค่าธรรมเนียมในปัจจุบัน โดยเฉพาะค่าธรรมเนียมของบัตรเดบิตที่เป็นของธนาคารสมาชิก สำหรับเครื่องรับชำระเงินผ่านบัตร หรือ อีดีซี สามารถรับชำระเงินผ่านบัตรเดบิต และบัตรเครดิตจากทั้ง 6 ธนาคาร และรองรับเทคโนโลยีบัตรชิพการ์ด ส่วนจุดติดตั้งเครื่องรับบัตรนั้นยังต้องผลสรุปก่อน ซึ่งคาดว่าจะทำการติดตั้งเครื่องได้ในช่วงเดือนสิงหาคม ถึงกันยายนนี้

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
