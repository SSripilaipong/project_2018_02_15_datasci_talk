ครม.อนุมัติสวัสดิการของรัฐช่วยผู้มีรายได้น้อย-ว่างงาน เปิดลงทะเบียน 15 ก.ค.นี้
พล.ต.สรรเสริญ แก้วกำเนิด โฆษกประจำสำนักนายกรัฐมนตรี  แถลงผลการประชุมคณะรัฐมนตรีในวันนี้ ว่า ที่ประชุมอนุมัติหลักการตามที่กระทรวงการคลังเสนอเพื่อทราบ โครงการลงทะเบียนเพื่อสวัสดิการของรัฐ โดยจะเปิดให้ประชาชนผู้มีรายได้น้อยลงทะเบียนแบบสมัครใจ เพื่อรับสวัสดิการช่วยเหลือจากรัฐ

โดยคุณสมบัติผู้ลงทะเบียนจะต้องมีสัญชาติไทย อายุ 18 ปี ขึ้นไป มีรายได้ไม่เกิน 100,000 บาทต่อปี และ ผู้ลงทะเบียนจะต้องแสดงทรัพย์สิน รายได้หนี้สิน ซึ่งจะเปิดให้ลงทะเบียนตั้งแต่วันที่ 15 กรกฎาคม-15 สิงหาคม 2559 ที่ธนาคารออมสิน ธนาคารเพื่อการเกษตรและสหกรณ์การเกษตร (ธ.ก.ส.) และธนาคารกรุงไทย ทุกสาขาทั่วประเทศ
ทั้งนี้ การจดทะเบียนดังกล่าวจะเป็นการเพิ่มฐานข้อมูลของผู้มีรายได้น้อย และสมควรที่จะได้รับการช่วยเหลือจากรัฐอย่างแท้จริง ซึ่งจะทำให้โครงการช่วยเหลือประชาชนผู้มีรายได้น้อยของรัฐทำได้ตรงจุดและมีประสิทธิภาพ

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

