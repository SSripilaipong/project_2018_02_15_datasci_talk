หัวเว่ย จับมือ LEICA ส่ง “Huawei P9- P9 Plus” สมาร์ทโฟนเอาใจคนชอบถ่ายภาพ  หวังแย่งส่วนแบ่งในตลาดเมืองไทย
หลังจากที่บริษัทหัวเว่ยเทคโนโลยี ผู้ผลิตอุปกรณ์เครือข่ายและอุปกรณ์โทรคมนาคมรายใหญ่ที่สุดของจีน ได้มีการจับมือกับไลก้า (LEICA) ผู้ผลิตกล้องสัญชาติเยอรมัน เพื่อร่วมมือกันผลิตสมาร์ทโฟนที่มีคุณภาพกล้องระดับเทพ หวังเป็นส่วนแบ่งตลาดเอาใจคนรักการถ่ายภาพจนเป็นที่ฮือฮาเป็นอย่างมากก่อนหน้านี้นั้น

ล่าสุดทางบริษัทหัวเว่ยเทคโนโลยี (ประเทศไทย) จำกัด ได้ออกมาเปิดเผยว่าการร่วมมือกันของ 2 ค่ายยักษ์ใหญ่ดังกล่าวได้บรรลุผลสำเร็จแล้ว โดยสมาร์ทที่ทั้ง 2 จับมือร่วมกันสรรสร้างขึ้นมีชื่อว่า”หัวเว่ย P9 (Huawei P9) และ หัวเว่ย P9 พลัส (Huawei P9 Plus)”
โดยสมาร์ทโฟนทั้ง 2 รุ่นมีคุณสมบัติเด่นอยู่ที่กล้องดิจิทัลด้านหลังแบบคู่ (Dual Camera) ที่ให้ความละเอียด 12 ล้านพิกเซล และระบบการโฟกัสภาพแบบ Hybrid Autofocus ที่ได้รับการพัฒนาจากบริษัท Leica โดยกล้องตัวแรกรองรับการถายภาพสีแบบ RGB ส่วนกล้องอีกตัวจะรองรับการถ่ายภาพแบบ Monochrome หรือการถ่ายภาพขาว-ดำ ซึ่งกล้องทั้ง 2 ตัวจะทำงานผสานกัน จึงทำให้ภาพที่ได้มีสีสัน และรายละเอียดในส่วนสีขาว-ดำคมชัดมากกว่าการถ่ายด้วยกล้องทั่วไป รวมถึงสามารถปรับโฟกัสหลังจากทำการถ่ายภาพได้ด้วยเช่นกัน

ทั้งนี้ทั้งนี้หลังจากเปิดตัวในประเทศไทยไปเมื่อสัปดาห์ที่ผ่านมา “หัวเว่ย P9 (Huawei P9) และ หัวเว่ย P9 พลัส (Huawei P9 Plus)” ต่างได้รับความสนใจทำให้ผู้คนจำนวนมาก โดยเฉพาะกลุ่มคนที่ชอบการถ่ายภาพ เนื่องจากในวันแรกของการขายอย่างเป็นทางการมีคนกว่า 100 คนมายืนต่อแถวหน้าร้าน เพื่อเข้าคิวขอจับจองเป็นเจ้าของด้วย

สำหรับ  Huawei P9  จะมีราคาอยู่ 2 ระดับด้วยกันคือ รุ่นหน่วยความจำแรม (RAM) ขนาด 3 GB พร้อมหน่วยความจำภายใน (ROM) ขนาด 32 GB มีราคาเปิดตัวอยู่ประมาณ 24,100 บาท ขณะที่รุ่นหน่วยความจำแรม (RAM) ขนาด 4 GB พร้อมหน่วยความจำภายใน (ROM) ขนาด 64 GB มีราคาเปิดตัวอยู่ประมาณ 26,100 บาท
ส่วน  Huawei P9 Plus  จะวางจำหน่ายเฉพาะรุ่นหน่วยความจำแรม (RAM) ขนาด 4 GB พร้อมหน่วยความจำภายใน (ROM) ขนาด 64 GB โดยมีราคาเปิดตัวอยู่ประมาณ 30,100 บาท ทั้งนี้หากอยากทราบข้อมูลเพิ่มเติมสามารถติดตามได้ที่  Website:  http://consumer.huawei.com/th 
 Facebook  http://www.facebook.com/HuaweiDeviceThailand 
 LINE:  Huawei Mobile Thailand และ  IG:  Huawei.TH

ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
