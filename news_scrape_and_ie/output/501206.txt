บอร์ด รฟม.อนุมัติให้บีอีเอ็ม เดินหน้ารถไฟฟ้า  ‘สายสีน้ำเงิน’  ส่วนต่อขยาย 1 สถานีเตาปูน-บางซื่อ
พลเอก ยอดยุทธ บุญญาธิการ ประธานกรรมการการรถไฟฟ้าขนส่งมวลชนแห่งประเทศไทย หรือ รฟม.  เปิดเผยภายหลังการประชุมคณะกรรมการ รฟม. ว่า ที่ประชุมได้เห็นชอบตามข้อสรุปของคณะกรรมการ มาตรา 35 ในการพิจารณาหาผู้มาเดินรถโครงการรถไฟฟ้าสายสีน้ำเงินส่วนต่อขยายช่วงหัวลำโพง-บางแค และบางซื่อ-ท่าพระ
คือให้เจรจากับผู้เดินรถรายเดิม คือบริษัททางด่วนและรถไฟฟ้ากรุงเทพ หรือ BEM ซึ่งเป็นผู้เดินรถในส่วนของรถไฟฟ้าสายสีน้ำเงินเฉลิมรัชมงคลในปัจจุบัน เนื่องจากจะทำให้ประชาชนได้ประโยชน์จากการเดินรถที่มีความต่อเนื่องปลอดภัยและประหยัดงบประมาณในการดำเนินการ
ทั้งนี้ หากใช้ผู้เดินรถรายเดิมจะสามารถเดินรถเชื่อมต่อได้ในส่วนของ 1 สถานีจากเตาปูน-ไปบางซื่อได้ ซึ่งหลังจากทางคณะกรรมการ รฟม. จะเสนอเรื่องให้กระทรวงคมนาคมรับทราบและนำเข้าสู่ที่ประชุมคณะกรรมการนโยบายการให้เอกชนร่วมลงทุนในกิจการของรัฐ หรือ พีพีพี เห็นชอบต่อ ซึ่งหากคณะกรรมการพีพีพี เห็นชอบ ทางคณะกรรมการมาตรา 35 จะเร่งเจรจากับบีอีเอ็ม คาดว่าจะได้ข้อสรุปภายใน 2-3 เดือน และจะเสนอคณะรัฐมนตรีพิจารณา
อย่างไรก็ตาม ในช่วงสิ้นปีนี้คาดว่าจะสามารถเดินรถเชื่อมต่อได้ พร้อมกันนี้ทาง รฟม. ได้จังบประมาณไว้ 147 ล้านบาท เพื่อนำรถนำรถชัทเทิลบัสมาให้บริการ จากองค์การขนส่งมวลชนกรุงเทพ หรือ ขสมก. และรถไฟมาเชื่อมจากสถานีบางซ่อน มายังสถานีบางซื่อ โดยจะเริ่มทดลงให้บริการในเดือนกรกฎาคมนี้ก่อนเปิดอย่างเป็นทางการในวันที่ 6 สิงหาคม 2559

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
