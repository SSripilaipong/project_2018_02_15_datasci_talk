‘การบินไทย’  เปิดรับสมัครลูกเรือ 600คน รับแผนขยายตลาดเปิดเส้นทางบินใหม่ 2 เส้นทาง
นายจรัมพร โชติกเสถียร กรรมการผู้อำนวยการใหญ่ บมจ.การบินไทย  เปิดว่า จากการประชุมคณะกรรมการบริษัทวันที่ 15 มิ.ย.ที่ผ่านมา ได้มีการอนุมัติให้ขยายเที่ยวบินและเพิ่มเส้นทางบินใหม่ ได้แก่ กรุงเทพฯ-เตหะราน จำนวน 3 เที่ยวบินต่อสัปดาห์ โดยจะเริ่มให้บริการในวันที่ 1 ต.ค.นี้ และอีกเส้นทาง คือ กรุงเทพฯ-มอสโก จำนวน 4 เที่ยวบินต่อสัปดาห์ เริ่มให้บริการวันที่ 1 พ.ย.นี้

สำหรับตลาดของเตหะรานถือเป็นตลาดที่ใหญ่ และมีผู้โดยสารเดินทางเข้ามาประเทศไทยถึงปีละ 251,000 คน โดยคาดว่าหลังจากเปิดให้บริการแล้ว จะมียอดผู้โดยสารเข้ามาใช้บริการจำนวนมาก ส่วนเส้นทางมอสโกมองว่าปัจจุบันถือเป็นตลาดที่ตรงกับการบริการของการบินไทย ซึ่งขณะนี้ค่าเงินค่อนข้างต่ำเมื่อเทียบกับในอดีต
นอกจากนี้ บริษัทมีแผนที่จะเพิ่มความถี่ของเที่ยวบิน เพื่อให้เกิดการเชื่อมต่อกับเที่ยวบินจากประเทศอินเดีย ตะวันออกกลาง และยุโรป อีกทั้งยังจะเปิดรับสมัครพนักงานต้อนรับเพิ่มจำนวน 600 คน ซึ่งจะต้องมีอายุไม่เกิน 24 ปี และจะมีสัญญาการจ้างงาน 6 ปี เพื่อเป็นการเจาะกลุ่มนักศึกษาจบใหม่ที่ต้องการหาประสบการณ์

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
