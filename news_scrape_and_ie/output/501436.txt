กสทช. เตรียมสอบ ‘ CTH’  แจ้งยกเลิกออกอากาศหากพบเหตุผลไม่ชัดเจน-ลอยแพผู้บริโภค มีโทษถึงขั้นเพิกถอนใบอนุญาต
จากกรณีที่ บริษัท ซีทีเอช จำกัด (มหาชน) ได้มีการแจ้งว่า บริษัทจะยุติการให้บริการแก่ลูกค้าที่รับชมผ่านช่องสัญญาณจากดาวเทียมไทยคม แบบ KU-BAND จะไม่สามารถรับชมช่องรายการต่างๆได้ ตั้งแต่วันที่ 1 ส.ค. 2559 เป็นต้นไป และลูกค้าสามารถติดตามการอัปเดตข่าวสารเพื่อตรวจสอบสิทธิ์ชดเชยของลูกค้าได้ทาง www.cth.co.th เพื่อดำเนินการรับสิทธ์ในขั้นตอนต่อไป

ล่าสุด  นางสาว สุภิญญา กลางณรงค์ กรรมการกิจการกระจายเสียง กิจการโทรทัศน์ และกิจการโทรคมนาคม (กสทช.) และกรรมการกิจการกระจายเสียงและกิจการโทรทัศน์ (กสท.) ด้านคุ้มครองผู้บริโภค  กล่าวว่า ขณะนี้ เตรียมแจ้งให้ กสทช.ตรวจสอบว่ามีการแจ้งการเปลี่ยนแปลงมาหรือไม่ พร้อมทั้งหาข้อเท็จจริงรวมถึงหามาตรการเยียวยาให้กับลูกค้าที่ อีกทั้งในสัปดาห์หน้าจะหารือกับสำนักงานคณะกรรมการคุ้มครองผู้บริโภค (สคบ.) ด้วย
อย่างไรก็ตาม เรื่องดังกล่าวมีบทลงโทษขั้นสูงสุดคือเพิกถอนใบอนุญาต ซึ่งกรณีของ CTH ยังไม่มีข้อมูลชัดเจนว่าเป็นการยกเลิกออกอากาศผ่านดาวเทียมไทยคมระบบ KU-Band เท่านั้น หรือยกเลิกกิจการทั้งหมด หากเป็นการเลิกกิจการและลอยแพผู้ใช้บริการ กสทช. ต้องขอความช่วยเหลือจาก สคบ.ที่มีอำนาจช่วยกำกับ
ซึ่งที่ผ่านมามีผู้ใช้บริการของ ซีทีเอช ขอให้ตรวจสอบสิทธิ์การชดเชย เนื่องจากการยุติการให้บริการในกล่องต่างๆ ของ ซีทีเอช ในช่วงต้นปีที่ผ่านมา มีผู้ใช้บริการหลายรายติดต่อ คอล เซ็นเตอร์ หรือศูนย์รับเรื่องร้องเรียนของซีทีเอช แต่ไม่สามารถทำได้ และยังไม่ได้รับการชดเชยหรือเยียวยาเลย อีกทั้งยังมีเรื่องร้องเรียนที่ค้างอยู่ที่สำนักงาน กสทช.ด้วย

ภาพจาก   CTH –  We Share
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
