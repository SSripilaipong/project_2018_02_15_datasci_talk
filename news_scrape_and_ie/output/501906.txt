ธนาคารออมสิน  เตรียมออก มาตรการแก้ไขหนี้นอกระบบ  เสนอที่ประชุม ครม. เร็ว ๆ นี้
วันนี้ (20 มิ.ย.) นายชาติชาย พยุหนาวีชัย  ผู้อำนวยการธนาคารออมสิน  เปิดเผยว่า ธนาคารอยู่ระหว่างพิจารณาแนวทางในการออกมาตรการเพื่อแก้ไขปัญหาหนี้นอกระบบ โดยเบื้องต้นมี 2 มาตรการ คือ
1. การลดภาระในการผ่อนชำระสำหรับลูกค้าธนาคาร และ
2. สินเชื่อดอกเบี้ยต่ำพิเศษระยะเวลา 1 ปี คาดว่า จะใช้วงเงินในการดำเนินการสำหรับปล่อยสินเชื่อดอกเบี้ยต่ำ 3,000 – 5,000 ล้านบาท โดยคาดว่าจะเสนอให้ กระทรวงการคลัง เพื่อนำเข้าคณะรัฐมนตรี พิจารณาในเร็ว ๆ นี้
ทั้งนี้ มองว่าการแก้ไขปัญหาหนี้นอกระบบจะทำให้เกิดความยุติธรรมในเรื่องของอัตราดอกเบี้ย โดยให้สถาบันการเงินในระบบ ปล่อยกู้ง่ายขึ้น ส่วนการผ่อนปรนหลักเกณฑ์ในการปล่อยกู้ของธนาคารนั้น จะผิดเงื่อนไขการกำกับดูแลของธนาคารแห่งประเทศไทย หรือไม่นั้น ยืนยันว่าการผ่อนปรนเกณฑ์การปล่อยกู้จะดำเนินการภายใต้ความเสี่ยงที่ธนาคารรับได้และรัฐบาลอาจเข้ามาดำเนินการในการรับประกันความเสี่ยงเพิ่มเติม
MThai News
