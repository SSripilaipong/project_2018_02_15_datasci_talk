คลังสั่งแบงก์ชาติเตรียมรับมือผลกระทบ  “ค่าเงิน”   หลังอังกฤษออกอียู คาด ส่งผลแค่ระยะสั้น
ภายหลังที่อังกฤษมีลงประชามติจากประชาชนด้วยคะแนน 52 ต่อ 48 % ต้องการ ‘ออกจากการเป็นสมาชิกอียู’ นั้น นายอภิศักดิ์ ตันติวรวงศ์ รัฐมนตรีว่าการกระทรวงการคลัง กล่าว สถาณการณ์นี้อาจเกิดผลกระทบต่อเศรษฐกิจทั่วโลก โดยเฉพาะผลกระทบต่อตัวประเทศอังกฤษเอง แต่ในส่วนของไทยคงกระทบน้อย เพราะไทยค้าขายกับอังกฤษไม่มาก และนักลงทุนอังกฤษมาลงทุนในไทยน้อย

แต่อย่างไรก็ได้มีมาตรการรับมือไว้ โดยให้ทางธนาคารแห่งประเทศไทย (ธปท.)เตรียมรับมือดูแลความผันผวนของอัตราแลกเปลี่ยน และความผันผวนตลาดทุน กรณีหากมีความผิดปกติ ธปท. พร้อมจะเข้าไปดูแล ซึ่งคาดว่ากรณีนี้จะสร้างความผันผวนต่อตลาดการเงิน และตลาดทุนในระยะสั้น ซึ่งเป็นผลเกิดขึ้นทั่วโลก
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
