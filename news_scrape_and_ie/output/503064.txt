ผันผวนหนัก! ราคาทองในประเทศปรับราคาขึ้น-ลงถึง 31 ครั้ง คาด อังกฤษโหวตออก ‘ อียู’  นักลงทุนเข้าซื้อสินทรัพย์ปลอดภัย
วันที่ 24 มิ.ย.59 จากกรณีที่ผลการลงประชามติของชาวอังกฤษโหวตให้ออกจากการเป็นสมาชิกสหภาพยุโรป (อียู)  หรือ Brexit  ถือเป็นปัจจัยหลักที่ทำให้ประชาชนหันมาลงทุนในสินทรัพย์ที่มีความปลอดภัยอย่างทองคำ ทั้งนี้ ส่งผลให้ราคาทองในประเทศ ตลอดทั้งวันมีความผันผวนเป็นอย่างมาก โดยมีการปรับราคาถึง 31 ครั้ง และในระหว่างวันราคาซื้อขายเพิ่มขึ้นไปสูงสุดที่ 1,350 บาท

อย่างไรก็ตาม สรุปรวมราคาทองคำในวันนี้มีการปรับเพิ่มขึ้น 800 บาท โดย สมาคมค้าทองคำ ได้ประกาศราคาซื้อขายทอง ครั้งที่ 31 ซึ่งปรับขึ้นบาทละ 100 บาท เมื่อเทียบกับครั้งที่ 30 โดยราคาทองรูปพรรณ รับซื้อบาทละ 21,451.40 บาท ขายออกบาทละ 22,450.00 บาท ราคาทองคำแท่งรับซื้อบาทละ 21,850.00 บาท ขายออกบาทละ 21,950.00 บาท

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
