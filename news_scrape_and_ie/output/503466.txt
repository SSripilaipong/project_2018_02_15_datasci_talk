อึมครึม! นายกฯ รับ  Brexit  กระทบส่งออกของไทย มอบรัฐมนตรีด้านเศรษฐกิจดูแล
พล.อ.ประยุทธ์ จันทร์โอชา นายกรัฐมนตรี และหัวหน้าคณะรักษาความสงบแห่งชาติ (คสช.) เปิดเผยว่า หลังจากที่ประกาศผลการลงประชามติ ซึ่งอังกฤษตัดสินใจออกจากการเป็นสมาชิกของสหภาพยุโรป หรือ Brexit นั้น ขณะนี้ได้ให้ทีมเศรษฐกิจของรัฐบาล เข้าไปดูแลผลกระทบที่อาจจะเกิดขึ้นต่อเศรษฐกิจไทย

ซึ่งจะต้องติดตามว่า จะมีผลกระทบในด้านการค้า การส่งออกกับตลาด EU รวมทั้งตลาดส่งออกอื่นของไทยหรือไม่ ซึ่งมองว่าผลกระทบด้านการส่งออกคงต้องมีแน่นอนอยู่แล้ว
ขณะที่ผลกระทบทางด้านการเงิน นายกรัฐมนตรี กล่าวว่า ในเรื่องนโยบายทางการเงินนั้น คงต้องเป็นหน้าที่ของคณะกรรมการนโยบายการเงิน (กนง.) ที่จะเข้ามาดูแลในส่วนนี้ ซึ่งรัฐบาลคงไม่สามารถจะไปสั่งการได้ สิ่งที่รัฐบาลทำได้คือขอให้ กนง.เตรียมมาตรการรองรับไว้

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
