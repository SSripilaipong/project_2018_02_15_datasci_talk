เอไอเอส-ดีแทค-ทรู ห่วงเหตุ  ‘ระเบิดในตุรกี’  เปิดให้ลูกค้า โทร-รับสาย-SMS ฟรีได้ 28-30 มิ.ย.นี้
จากกรณีที่เกิดเหตุการณ์คนร้ายยิงกราดและจุดระเบิดฆ่าตัวตายโจมตีท่าอากาศยานนานาชาติอะตาเติร์ก ในนครอิสตันบูล ของประเทศตุรกี จนส่งผลให้มีผู้ได้รับบาดเจ็บและเสียชีวิตจำนวนมาก ต่อมาทางกระทรวงต่างประเทศได้รายงานว่าไม่มีคนไทยได้รับผลกระทบจากเหตุดังกล่าว และได้มีการประสานงานดูแลคนไทยในตุรกีอย่างใกล้ชิด


ล่าสุด บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ ดีแทค บริษัท ทรู มูฟ เอช ยูนิเวอร์แซล คอมมิวนิเคชั่น จำกัด หรือ ทรู และ บริษัท แอดวานซ์ อินโฟร์ เซอร์วิส จำกัด (มหาชน) ได้แจ้งข้อความผ่านทางแอพพลิเคชั่นไลน์ โดยแสดงความเสียใจ และพร้อมให้การช่วยเหลือโดยเปิดให้ลูกค้าในประเทศตุรกี โดยสามารถโทรกลับประเทศไทย/รับสายในประเทศตุรกี และ ส่ง SMS ได้ฟรี ระหว่างวันที่ 28-30 มิถุนายน 2559 (ตามเวลาในประเทศตุรกี) ทั้งนี้หากต้องการความช่วยเหลือสามารถโทร +6622028100 เพื่อติดต่อดีแทคได้ฟรีตลอด 24 ชั่วโมง รวมทั้งสอบถามหรือขอความช่วยเหลือจากสถานฑูตไทยในตุรกี โทรฟรีเบอร์สายด่วน +905336415698




ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
