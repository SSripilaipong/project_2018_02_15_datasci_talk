‘แจส โมบาย’  จ่ายค่าปรับกว่า 196 ล้าน ให้ กสทช. ด้าน เอไอเอส รับใบอนุญาตคลื่น 900 MHz บังคับใช้วันนี้ (1 ก.ค.)
เมื่อวันที่ 30 มิ.ย. ที่ผ่านมา ตัวแทนผู้บริหารจาก บริษัทแจสโมบายน์ บรอดแบนด์ (แจส) เข้าจ่ายค่าปรับกรณีที่บริษัทไม่ชำระค่าประมูลคลื่นคสามถี่ย่าน 900 MHz พร้อมดอกเบี้ยรวมเป็นเงินกว่า 196 ล้านบาท ให้กับสำนักงาน กสทช.

ด้าน นายฐากร ตัณฑสิทธิ์ เลขาธิการ กสทช. กล่าวว่า ขณะนี้คดีความระหว่างแจสกับ กสทช.หลังจากนี้ถือว่าเป็นอันยุติลงแล้ว และในวันเดียวกัน กสทช.ยังได้มอบใบอนุญาตประกอบกิจการโทรคมนาคมประเภท 3 และใบอนุญาตให้ใช้คลื่นความถี่ เพื่อประกอบกิจการโทรคมนาคมย่าน 900 MHz ให้กับบริษัท แอดวานซ์ อินโฟเซอร์วิส จำกัด ซึ่งจะมีผลบังคับใช้ได้ในวันที่ 1 ก.ค.


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
