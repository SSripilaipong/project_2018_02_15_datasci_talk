อึ้ง ! ไทยติดอันดับถูก  ‘แฮกข้อมูล’  ออนไลน์สูงสุดในอาเซียน และเป็นที่ 2 ของโลก
นายสุเทพ อุ่นเมตตาจิต กรรมการผู้จัดการ กลุ่มบริษัทจีเอเบิล บริษัทไอทีครบวงจร เปิดเผยว่า ประเทศไทยยังคงติดอันดับสูงสุดในอาเซียนเรื่องการถูกโจรกรรมข้อมูล หรือรหัสผ่าน ในระบบออนไลน์ และสูงเป็นอันดับ 2 ของโลก รองจากสหรัฐอเมริกา ซึ่งธุรกิจที่มีความเสี่ยงมากที่สุด ได้แก่ ธุรกิจการเงิน หน่วยงานรัฐบาล และธุรกิจด้านสุขภาพ

ทั้งนี้ สาเหตุสำคัญของการตกเป็นเหยื่อถูกโจรกรรมข้อมูล มาจากพฤติกรรมที่ไม่ชอบเปลี่ยนรหัสผ่าน หรือ ตั้งรหัสผ่านแบบง่าย ทำให้อาชญากรไซเบอร์เข้าถึงรหัสผ่านได้ง่าย สะท้อนจากการสำรวจเหตุการณ์ที่เกิดขึ้น อาชญากรไซเบอร์เกินครึ่งหนึ่ง เลือกขโมยข้อมูลจากผู้ใช้ระบบออนไลน์ มากกว่าโจรกรรมข้อมูลจากองค์กร
อย่างไรก็ตาม การโจรกรรมข้อมูลส่วนใหญ่ นิยมใช้เทคนิคทางจิตวิทยาหลอกให้หลงกล เช่น หลอกถามรหัสผ่าน หลอกให้ส่งข้อมูลสำคัญ หลอกลวงทางอินเทอร์เน็ต หรือทางโทรศัพท์ หลายองค์กรที่ให้บริการระบบออนไลน์ จึงพยายามเพิ่มวิธีการให้ผู้ใช้ยืนยันตัวตนก่อนเข้าระบบ มีการใช้เทคโนโลยีไบโอเมตริก ใช้ข้อมูลทางกายภาพส่วนบุคคล เช่น ลายนิ้วมือ ฝ่ามือ เสียง ม่านตา ใบหน้า หรือดีเอ็นเอ รวมทั้งลายเซ็น หรือท่าเดิน เพื่อตรวจสอบตัวตนของผู้ใช้บริการ

ขอบคุณข้อมูล  ch7
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
