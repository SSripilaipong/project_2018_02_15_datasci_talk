พาณิชย์ เดินหน้าเปิดประมูล  “ข้าวเสีย”  อีกกว่า 4 แสนตัน 25 ก.ค. นี้ ลดภาระการจัดเก็บข้าวในโกดัง
นางดวงพร รอดพยาธิ์ อธิบดีกรมการค้าต่างประเทศ  เปิดเผยว่า กระทรวงพาณิชย์ เตรียมที่จะเปิดประมูลข้าวในโกดังของรัฐบาล ซึ่งเป็นข้าวเสียเพื่อภาคอุตสาหกรรม ปริมาณ 400,000 ตัน โดยจะขอมติที่ประชุมคณะกรรมการบริหารจัดการข้าว หรือ นบข. ในวันที่ 6 กรกฎาคมนี้ ออกประกาศเงื่อนไขการประมูลในวันที่ 8 กรกฎาคม และเปิดให้ยื่นซองเสนอราคาในวันที่ 25 กรกฎาคม

ซึ่งจะพร้อมกับการเปิดให้ยื่นซองเสนอราคาข้าวเพื่อการส่งออกสำหรับผู้ส่งออกที่มีคำสั่งซื้อ ปริมาณ 2.18 ล้านตัน เนื่องจากภาครัฐต้องการเร่งระบายข้าวในโกดังรัฐบาลที่ปัจจุบันมีอยู่ในคลังกลางกว่า 9.5 ล้านตัน ซึ่งจะทำให้รัฐบาลมีรายได้ ลดภาระค่าจัดเก็บข้าวในสต๊อก และการระบายข้าวช่วงนี้ เชื่อว่าจะไม่กดราคาข้าวในประเทศให้ลดลง เนื่องจากผลผลิตข้าวในตลาดมีน้อย

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
