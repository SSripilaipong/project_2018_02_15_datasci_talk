ขนส่งทางบก คุมเข้มเดินหน้าจัดระเบียบ  ‘แท็กซี่ดอนเมือง’  หากพบทำผิดกฎมีบทลงโทษขั้นเด็ดขาดแน่นอน
เมื่อวันที่ 4 ก.ค. ที่ผ่านมา นายณันทพงศ์ เชิดชู รองอธิบดีกรมการขนส่งทางบก ร่วมกับหน่วยงานที่เกี่ยวข้อง ปล่อยแถวเจ้าหน้าที่ตามโครงการจัดระเบียบรถโดยสารสาธารณะ โดยเฉพาะรถแท็กซี่ที่ให้บริการบริเวณท่าอากาศยานดอนเมือง เพื่อให้เป็นไปตามมาตรฐานและกฎระเบียบของกรมการขนส่งทางบก

ซึ่งในส่วนนี้ จะมีการคุมเข้มการตรวจสอบ โดยจัดเจ้าหน้าที่ชุดปฏิบัติการ ร่วมกับทุกฝ่ายลงพื้นที่ไปตรวจสอบการให้บริการและความพร้อมของรถแท็กซี่ ให้อยู่ในสภาพที่พร้อมให้บริการอย่างมีคุณภาพและปลอดภัย รวมไปถึงจับกุมและปราบปรามรถแท็กซี่ผิดกฎหมาย ไม่ว่าจะเป็นรถที่สิ้นอายุ หรือ รถที่ผู้ขับขี่ไม่มีใบอนุญาตขับรถยนต์สาธารณะ ซึ่งหากพบว่ามีการกระทำความผิด จะมีการลงโทษขั้นเด็ดขาดแน่นอน


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
