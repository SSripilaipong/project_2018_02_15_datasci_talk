กระทรวงการคลัง หนุนโครงการวิจัยมูลค่าไม่เกิน 3 ล้านบาท ให้หักลดหย่อน  ‘ภาษีนิติบุคคล’  ได้ 3 เท่า
นายวิสุทธิ์ ศรีสุพรรณ รัฐมนตรีช่วยว่าการกระทรวงการคลัง  เปิดเผยว่า ได้ร่วมกับ กระทรวงวิทยาศาสตร์และเทคโนโลยี สร้างแรงจูงใจให้เอกชนลงทุนการวิจัยมากขึ้น เพื่อยกระดับความสามารถในการแข่งขัน โดยเปิดทางให้ผู้ประกอบการที่มีโครงการวิจัยมูลค่าไม่เกิน 3 ล้านบาท ที่ได้รับการตรวจประเมินระบบบริหารการวิจัยตามข้อกำหนดที่ได้พัฒนา หรือผ่านการรับรองระบบบริหารวิจัยด้วยตนเอง หรือ Self Declaration ซึ่งได้รับการประเมินจากสำนักงานพัฒนาวิทยาศาสตร์และเทคโนโลยีแห่งชาติ หรือ สวทช. หรือหน่วยงานภาครัฐก็จะได้รับสิทธิในการหักลดหย่อนภาษี

ทั้งนี้ สามารถนำรายจ่ายการลงทุนวิจัยและพัฒนาเทคโนโลยี มาหักลดหย่อนภาษีนิติบุคคลได้ 3 เท่า จากเดิม 2 เท่า หรือ จะได้รับยกเว้นภาษีนิติบุคคลได้ถึง 300% ของมูลค่าการลงทุนทั้งหมด ระยะเวลา 5 ปี โดยเริ่มขอยื่นใช้สิทธิ์ได้ตั้งแต่ 1 ก.ย. 2559 เป็นต้นไป

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
