ชาวอ่างทองหันเลี้ยง  ‘ปลากระเบนโมเตโร่’  ในบ่อปูนซิเมนต์ สร้างรายได้อย่างงาม
เมื่อวันที่ 7 ก.ค. 59 ที่ผ่านมา ผู้สื่อข่าวรายงาน หลังพบชาวบ้านตำบลโผงเผง อำเภอป่าโมก จังหวัดอ่างทอง ได้ปรับวีถีชีวิตในการเลี้ยงประกระชังในแม่น้ำและเลี้ยงกบในบ่อปูนมานานได้ หันมาเลี้ยงปลากระเบนโมเตโร่ ขายลูกปลากระเบน เสริมสร้างรายได้อย่างงาม

โดยนางกลมรัตน์  ฉัตรชัย  อายุ 35 ปี บ้านเลขที่ 9/1 หมู่ 5 ตำบลโผงเผง เปิดเผยว่า ครอบครัวตนเองได้เลี้ยงปลากระชังในแม่น้ำ และยังได้เลี้ยงปลากระเบนโมเตโร่ ในบ่อปูนข้างบ้านเพื่อขายลูกปลาเป็นการเสริมรายได้และได้ผลเป็นอย่างดีมีรายได้เลี้ยงครอบครัวอย่างงาม

โดยได้ลงทุนในการสร้างบ่อปูนซิเมนต์ขนาดกว้าง 3 เมตรยาว4เมตรและสูง 1. 20 เมตร จำนวน 3 บ่อพร้อมไปปูกระเบื้องภายในบ่อและได้ซื้อแม่พันธุ์และพ่อพันธุ์ปลากระเบนโมเตโร่มาเลี้ยงเพื่อขายลูกปลากระเบนโดยมีพ่อค้ามารับซื้อถึงที่อายุประมาณ 15-30 วัน ตัวผู้ราคา 400 บาท ตัวเมียราคา 900 บาท สร้างรายได้อย่างงาม ซึ่งการเลี้ยงนั้นจะปล่อยแม่พันธุ์ตัวเมีย 4 ตัวต่อตัวผู้1ตัวลงไปในบ่อซึ่งบ่อขนาด 3 คูณ 4 เมตรนั้นปล่อยได้ประมาณ 20 ตัว

ส่วนอาหารของปลากระเบนโมเตโร่นั้นจะเป็นเนื้อปลาสดที่นำมาหันเป็นชิ้นเล็กให้กิน ส่วนพ่อพันธุ์และแม่พันธุ์จะเลี้ยงไว้ จนเมื่ออายุประมาณ 1 ปีครึ่ง ก็จะเริ่มขยายพันธุ์และออกลูก ซึ่งปลากระเบนโมเตโร่นั้นจะใช้เวลาประมาณ 3 เดือน ในการตั้งท้อง และจะออกลูก 3-7 ตัวต่อการตั้งท้อง 1 ครั้ง  จากนั้นเมื่อลูกปลากระเบนโมเตโร่ออกมาก็จะนำแยกออกมาเลี้ยงภายในตู้ปลา และให้อาหารเป็นลูกกุ้งบดละเอียดให้ลูกปลากระเบนได้กินประมาณ 15-30 วัน ก็พร้อมในการจับส่งขายพ่อค้าสร้างรายได้ต่อไป


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
