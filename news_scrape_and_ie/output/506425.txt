คลังล้มแผนจัดเก็บ  ‘ภาษีน้ำหวาน’  หวั่นกระทบผู้ผลิตน้ำตาลทั้งประเทศ
จากกรณีที่ก่อนหน้านี้ รัฐบาลได้มีแผนจัดเก็บภาษีเครื่องดื่มที่มีน้ำตาลสูง เพื่อสร้างรายได้ให้ประเทศเพิ่มขึ้นนั้น ล่าสุด มีรายงานข่าวจากกระทรวงการคลัง เปิดเผยว่า จากการประชุมร่วมกันของ คณะกรรมการธิการด้านการเก็บภาษีของสภานิติบัญญัติแห่งชาติ (สนช.) ผู้แทนจากคณะรัฐมนตรี (ครม.) และผู้แทนจากสภาขับเคลื่อนการปฏิรูปประเทศ (สปท.) มีมติชะลอการเก็บภาษีน้ำหวานออกไปอย่างไม่มีกำหนด เนื่องจากเห็นว่าอาจส่งผลกระทบต่อผู้ผลิตน้ำตาลทั้งประเทศ เพราะเป็นอุตสาหกรรมขนาดใหญ่


ทั้งนี้ จะให้ใช้กฎหมายของหน่วยงานที่มีอยู่ในปัจจุบัน ควบคุมปริมาณน้ำตาลในเครื่องดื่มไปก่อน อย่างไรก็ตาม ที่ประชุมได้เสนอให้หน่วยงานภาครัฐให้ความรู้กับประชาชนผู้บริโภคเข้าใจถึง ผลดีผลเสียของการบริโภคน้ำหวาน ให้มากและเป็นเวลานานมากพอกว่าที่ผ่านมาเสียก่อน ซึ่งจะทำให้ประชาชนลดการบริโภคน้ำหวานลงได้ โดยการเก็บภาษีน้ำหวานถือเป็นเรื่องสุดท้ายที่จะดำเนินการ

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
