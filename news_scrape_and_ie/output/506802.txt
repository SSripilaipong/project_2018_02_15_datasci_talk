กทพ.คาดเชื่อม  “Easy Pass-M Pass”  ในบัตรเดียวได้ทัน ก.ย.นี้ ชี้ หวังหนุนจำนวนผู้ใช้เพิ่ม
นายณรงค์ เขียดเดช ผู้ว่าการการทางพิเศษแห่งประเทศไทย (กทพ.)  เปิดเผยว่า โครงการอำนวยความสะดวกแก่ผู้เดินทางในการเชื่อมต่อระบบทางด่วน Easy Pass ของ กทพ. กับระบบ M Pass ของกรมทางหลวง คาดว่าจะสามารถเปิดใช้ได้ทันในเดือน ก.ย.นี้

ซึ่งขณะนี้ อยู่ในระหว่างการจ้างที่ปรึกษาดำเนินการทดสอบระบบ โดยการเตรียมความพร้อมในส่วนของ กทพ.ใกล้แล้วเสร็จ เพียงแต่ต้องตรวจสอบรูปแบบของข้อมูลให้ชัดเจน เนื่องจากระบบข้อมูลจะแตกต่างกับกรมทางหลวง เพื่อให้สามารถแบ่งส่วนการจัดเก็บรายได้ และข้อมูลให้สมบูรณ์ ซึ่งการจัดเก็บรายได้นั้น จะขึ้นอยู่กับอัตราผ่านทางของแต่ละฝ่าย เนื่องจากอัตราค่าผ่านทางของกรมทางหลวง มีหลายอัตราเช่นเดียวกับของ กทพ.
ขณะที่เรื่องการลดอัตราทางผ่านทางนั้น จะต้องหารือร่วมกับกรมทางหลวงก่อน ทั้งนี้ ปัจจุบันมีประชาชนถือครองบัตร Easy Pass อยู่ประมาณ 1,200,000 คน โดยหวังว่าเมื่อการเชื่อมต่อระบบทางด่วน Easy Pass และระบบ M Pass เปิดให้บริการจะสามารถเพิ่มจำนวนผู้ใช้ได้มากขึ้น

ข้อมูล  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
