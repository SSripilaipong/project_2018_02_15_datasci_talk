ชาวสวนยางสงขลาผันตัวปลูก  “สละอินโด”  ผลไม้เศรษฐกิจใหม่ ปลูกง่าย ฟันรายได้หลักหมื่นต่อเดือน
นายมอน แสงนพรัตน์ ชาวสวนยาง ต.ทับช้าง อ.นาทวี จ.สงขลา เปิดเผยว่า ก่อนหน้านี้ ตนเองเคยเป็นชาวสวนยางพาราแต่ช่วงที่ผ่านมา ยางพาราราคาตกจึงทำให้ต้องผันตัวมาเป็นเกษตรกรปลูกสละอินโดปลอดสารพิษ โดยเริ่มปลูกตั้งแต่ปี 2546 เป็นต้นมา จนประสบความสำเร็จเป็นอย่างมาก

ทั้งนี้ เริ่มปลูกปลูกสละอินโดจากความชื่นชอบในความแปลก เพราะมีรสชาติที่อร่อยแตกต่างจากสละทั่วไป จึงได้ซื้อพันธุ์มาปลูก และดูแลสวนด้วยตนเอง ซึ่งตนเองหมั่นตัดแต่งกิ่งก้าน ถางหญ้าตามแนวปลูกไม่ให้รก เพื่อให้สะดวกต่อการเก็บเกี่ยวผลผลิต โดย ลุงมอน จะทดลองชิมทุกต้นก่อนตัดขาย

ซึ่งสละอินโดกำลังได้รับความสนใจอย่างแพร่หลาย เนื่องจากเป็นผลไม้ที่มีรสชาติหวาน กรอบ ปลูกง่าย ขายได้ราคาดี และเป็นที่ต้องการของตลาด บ่อยครั้งที่ลุงมอนจะนำผลผลิตไปขายเองที่ตลาดนัด และมีพ่อค้ามารับถึงสวน ทำให้มีรายได้ประมาณ 10,000 บาทต่อเดือน จากการเริ่มลองผิดลองถูกทำให้ลุงมอนเห็นวิธีการผสมเกสร เพื่อให้สละติดลูกได้ง่าย จึงมีการเก็บรักษาเกสรตัวผู้ไว้เพื่อใช้ในช่วงที่ขาดแคลน
นอกจากนี้ ยังได้แปรรูปเป็นสละอินโดทรงเครื่อง ส่งขายให้แก่แม่ค้าในพื้นที่ และยังคงเดินหน้าคิดค้นหาวิธีแปรรูปเพื่อสร้างมูลค่าเพิ่ม และขยายการพื้นที่การปลูกออกไปอีกด้วย


ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

