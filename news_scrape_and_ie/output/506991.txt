ชาวกำแพงเพชร แห่หา ‘เขียด’ ขายสร้างรายได้ นำประกอบอาหารหลากชนิด พบ 1 ปี มีแค่ช่วงฤดูฝนเท่านั้น
ฝนที่ตกลงมาอย่างต่อเนื่องใน จ.กำแพงเพชร ส่งผลให้ เขียด ออกมาหาแมลงกินเป็นอาหารในช่วงพลบคล่ำ ชาวบ้านจำนวนมาก ต่างพากันออกหาจับมาขาย สร้างรายได้ช่วงฤดูฝน

ด้าน นางสำอาง โพธิ์ด้วง อายุ 50 ปี ชาวบ้าน อ.พรานกระต่าย ได้นำเขียดทั้งแบบสดและตากแห้ง รวมทั้ง กบ มาวางขายที่ตลาดศูนย์การค้า จ.กำแพงเพชร โดยเปิดเผยว่า ชาวบ้าน  อ.พรานกระต่าย จะออกหาจับเขียดช่วงฝนตก หลังจากจับได้แล้ว ก็จะรวมกันมาขายให้ตน  ซึ่งหลังจากที่ตนรับซื้อไว้แล้ว ก็จะรวบรวมนำมาขายที่ตลาดศูนย์ในแต่ละวันจะขายแบบสดได้ประมาณเกือบ 10 กิโลกรัม และแบบแห้งตากแดดเดียวอีก วันละ 2 – 3 กิโลกรัม
สำหรับ เขียด ดังกล่าวนั้น ส่วนมากคนซื้อจะนิยมนำไปประกอบอาหาร เช่น ผัดกระเพา , ทอดกระเทียม หรือ อาจนำไปผัดเผ็ด ขึ้นอยู่กับความชอบ ส่วนเขียดแดดเดียว ก็จะนำไปทอดจนกรอบ กินได้ทั้งตัว ซึ่ง 1 ปี จะมีเขียดออกสู่ตลาดเฉพาะช่วงฤดูฝนเท่านั้น



ที่มา :  INN
MThai News
