‘แอร์เอเชีย’  คว้ารางวัลสายการบินราคาประหยัดดีที่สุดในโลก 8 ปีซ้อน จากสกายแทรกซ์
แอร์เอเชียได้รับโหวตจัดอันดับจากสกายแทรกซ์ ให้เป็นสายการบินราคาประหยัดที่ดีที่สุดของโลก เป็นสมัยที่ 8 ติดต่อกัน (2552-2559) ในงาน 2016 Skytrax Word Airline Awards ซึ่งจัดขึ้นที่ Farnborough International Airshow ณ สหราชอาณาจักร พร้อมควบสายการบินราคาประหยัดที่ดีที่สุดในเอเชียอีกรางวัล

ด้านแอร์เอเชีย เอ็กซ์ สายการบินระยะไกล ได้รับรางวัลชั้นโดยสารพรีเมี่ยมและที่นั่งชั้นพรีเมี่ยมดีที่สุด กลุ่มบินประหยัด เป็นปีที่ 4 รางวัล จากการจัดอันดับของสกายแทรกซ์ ซึ่งเปรียบเสมือนรางวัลออสการ์สำหรับกลุ่มอุตสาหกรรมการบิน เนื่องจากชี้ให้เห็นถึงประสิทธิภาพและความเป็นเลิศทางการบิน ผ่านแบบสอบถามจากคนทั่วโลกมากกว่า 19 ล้านคน ครอบคลุม 104 ประเทศ โดยใช้ 41 ตัวชี้วัด ครอบคลุมทั้งด้านการบริการและผลิตภัณฑ์ต่างๆ ของสายการบิน
โดยสายการบินแอร์เอเชีย เอ็กซ์ มีตันศรี ราฟิดาห์ อซิซ ประธานกรรมการบริหารกลุ่มสายการบินแอร์เอเชียเอ็กซ์ เป็นตัวแทนเข้ารับรางวัลดังกล่าว ขณะที่ นายคามารูดิน เมอรานัน ประธานเจ้าหน้าที่บริหารกลุ่มสายการบินแอร์เอเชียเอ็กซ์ ได้กล่าวว่า แอร์เอเชียเอ็กซ์ ได้มุ่งมั่นพัฒนาคุณภาพและการให้บริการอยู่อย่างสม่ำเสมอ และการได้รับเกียรติให้เป็นที่สุดระดับโลกนี้ ยิ่งตอกย้ำให้เห็นว่าการให้บริการของชั้นโดยสารพรีเมี่ยม และที่นั่งพรีเมี่ยมของแอร์เอเชียเอ็กซ์นั้นยังมีคุณภาพมาตราฐานระดับโลกอีกด้วย

ขอบคุณภาพจากเพจ  AirAsiaThailand
ข้อมูลจาก  Money360
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
