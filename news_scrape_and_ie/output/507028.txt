ผู้ค้าโล่ง ! ร.ฟ.ท.เตรียมปรับลดค่าเช่าร้านค้า  ‘ตลาดนัดจตุจักร’  5-10% หลังพบปัญหายอดขายตก
นายวุฒิชาติ กัลยาณมิตร ผู้ว่าการรถไฟแห่งประเทศไทย (ร.ฟ.ท.) ได้ให้นโยบายคณะกรรมการบริหารตลาดนัดจตุจักรพิจารณามาตรการเยียวยาผู้ค้าตลาดนัดจตุจักร หลังพบผู้ค้าหลายรายประสบปัญหาจำหน่ายสินค้าได้น้อยลง เนื่องจากภาวะเศรษฐกิจไม่ดี โดยการพิจารณาปรับลดค่าเช่าแผงจะอยู่ในอัตรา 5-10% แล้วแต่พื้นที่ ซึ่งจะมีการพิจารณาและอนุมัติดำเนินการได้ภายใน 1 เดือน

นอกจากจะมีมาตรการเยียวยาค่าเช่าแล้ว ทาง ร.ฟ.ท.ยังมีนโยบายปรับปรุงตลาดนัดจตุจักร ให้เป็นแหล่งจับจ่ายใช้สอยที่มีชื่อเสียงระดับโลก รวมทั้งยังมีโครงการพัฒนาพื้นที่ทั้งการตกแต่งภูมิทัศน์ และเพิ่มจุดพักผ่อนภายในตลาดอีกด้วย

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
