‘บขส. เปิดตัวรถบัส’  สุดหรู ขนาด 15 เมตร จำนวน 100 คัน พร้อมบริการ Free WiFi ยกระดับคุณภาพการบริการ
นายออมสิน ชีวะพฤกษ์ รัฐมนตรีช่วยว่าการกระทรวงคมนาคม กล่าวภายหลังเป็นประธานเปิดงานวันคล้ายวันสถาปนาบริษัท ขนส่ง จำกัด ว่า บขส. ได้เปิดตัวรถโดยสารรุ่นใหม่ ขนาด 15 เมตร จำนวน 100 คัน มาให้บริการแทนรถเก่าที่หมดสัญญา

ซึ่งภายในรถประกอบด้วยสิ่งอำนวยความสะดวก เช่น เบาะโดยสารรูปใหม่ทรงแคปซูล ติดตั้งระบบนวดอัตโนมัติ และบริการฟรีไวไฟ อีกทั้งยังมีปุ่มกดปรับเบาะไฟฟ้าสำหรับเอนหลังและยืดขา มีปุ่มนวดหลัง ปุ่มเรียกพนักงาน และปุ่มเปิดไฟอ่านหนังสือส่วนตัว มีช่องเสียบ USB สำหรับชาร์จแบตโทรศัพท์ทุกที่นั่ง และในอนาคตจะมีจอส่วนตัวทุกที่นั่ง
โดยจะนำมาให้บริการในเส้นทางหลัก เช่น เส้นทางกรุงเทพฯ-แม่สอด, กรุงเทพฯ-ภูเก็ต, กรุงเทพ ฯ-นครพนม และกรุงเทพ ฯ-เชียงใหม่ โดยเริ่มทดสอบระบบจนถึงวันที่ 31 ตุลาคม นี้

ขณะเดียวกัน รถรุ่นใหม่ยังมีระบบให้พนักงานขับรถจะต้องรูดบัตรก่อนสตาร์ทเครื่อง และจะต้องพักรถตามระยะที่กำหนด โดยหากไม่พักรถจะไม่สามารถเดินทางต่อได้ รถโดยสารรุ่นใหม่ขนาด 15 เมตร 100 ลอตแรก จะทยอยส่งมอบรถจนครบ จากนั้นจะดำเนินการจัดหารถโดยสารใหม่เพิ่มอีก 300 รวมทั้งหมด 400 คันเป็น เข้ามาให้บริการ

โดยใช้งบประมาณกว่า 2 พันล้านบาท มีระยะเวลาการเช่ารถ 4 ปี อย่างไรก็ตาม เชื่อว่าหลังจากนี้ปริมาณผู้โดยสารจะเพิ่มขึ้นและเชื่อว่าจะสามารถส่วนการขันแข่งกับสายการบินโลว์คอสได้ ที่ส่งผลให้ผู้โดยสารที่มีจำนวนลดลง ต่อจากนี้ บขส. จะเรียกความเชื่อมั่นกลับคืนมาจากผู้ใช้บริการ



ขอบคุณภาพจาก   เพจ บขส.
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
