Hotels.com เผยผลสำรวจ  กิจกรรมของผู้บริโภคในระหว่างท่องเที่ยว พบคนไทยใช้เวลากับโซเชียลมีเดียสูงที่สุดในเอเชีย
Hotels.com เว็บไซต์และแอพพลิเคชันจองที่พักออนไลน์ชั้นนำ เผยผลสำรวจ Mobile Travel Tracker (โมบายล์ ทราเวล แทร็คเกอร์) หรือ ผลสำรวจกิจกรรมที่ผู้บริโภคนิยมทำในระหว่างท่องเที่ยว สอบถามจากผู้บริโภค 9,200 คนใน 31 ประเทศทั่วโลก

พบว่านักท่องเที่ยวโดยเฉลี่ยใช้เวลากับโทรศัพท์มือถือมากกว่าการนอนอาบแดดถึง 60% นอกจากนี้ยังนิยมใช้โซเซียลมีเดียเพื่ออวดกิจกรรมในช่วงวันหยุดของตนเอง และใช้มือถือค้นหาร้านอาหาร รวมทั้งโพสต์ภาพและข้อความบนเฟซบุ๊คให้โดดเด่นกว่าเพื่อนร่วมทริปอีกด้วย
นอกจกานี้ยังพบว่า ที่จริงแล้วผู้บริโภคใช้เวลาในระหว่างท่องเที่ยวไปกับโทรศัพท์มือถือมากกว่านอนอาบแดดถึง 60% โดยคนไทยโดยเฉลี่ยใช้เวลาประมาณ 2 ชั่วโมงนอนอาบแดด แต่ใช้เวลานานกว่า 4 ชั่วโมงต่อวันไปกับโทรศัพท์มือถือ ยิ่งไปกว่านั้น มีผู้ตอบแบบสอบถามทั่วโลกถึง 10% ที่ระบุว่าตนเองใช้เวลาระหว่างท่องเที่ยวในการเล่นสมาร์ทโฟนสูงถึง 7 ชั่วโมงต่อวัน

ขณะที่ ผลสำรวจชี้ว่าคนไทยถึง 68% ยอมรับว่าตนเองโพสต์ภาพบนโซเชียลมีเดียเพื่ออวดเพื่อน ในขณะที่ อีก 66% ตั้งใจเช็คอินตามสถานที่ต่างๆ ที่ตนไปเที่ยว เพราะอยากให้เพื่อนอิจฉา ทั้งนี้ ผู้บริโภคมักเปรียบเทียบเฟซบุ๊คของตนเองกับเพื่อนโดยไม่รู้ตัว โดยนักท่องเที่ยวชาวไทยกว่า 18% ตอบว่าตนคอยตามเช็คเฟซบุ๊คของเพื่อนๆ เพื่อให้มั่นใจว่าโพสต์ท่องเที่ยวของตนดูดีกว่า ซึ่งพฤติกรรมดังกล่าวเรียกว่า “Facebook-Face-Off” หรือการเปรียบเทียบกับเพื่อนบนเฟซบุ๊ค
อย่างไรก็ตาม โซเชียลมีเดียที่คนไทยนิยมใช้ในระหว่างท่องเที่ยวเพื่อพักผ่อนได้แก่ 1.เฟซบุ๊ค (Facebook) 94%, 2. ไลน์ (LINE) 82%, 3. ยูทูบ (YouTube) 61%, 4. อินสตาแกรม (Instagram) 57%, และ 5. กูเกิลพลัส (Google+) 51%

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
