เปิด  ‘ลงทะเบียนผู้มีรายได้น้อย’  วันแรกคึกคัก เจ้าหน้าที่เตรียมพร้อมรับ ปชช.ที่คาดว่าจะทยอยเดินทางมาต่อเนื่อง
สำหรับบรรยากาศเปิดลงทะเบียนโครงการเพื่อสวัสดิการแห่งรัฐ สำหรับประชาชนผู้มีรายได้น้อย ของธนาคาร 3 แห่ง ได้แก่ ธนาคารออมสิน ธนาคารกรุงไทย และธนาคารเพื่อการเกษตรและสหกรณ์การเกษตร (ธ.ก.ส.) เป็นไปอย่างคึกคัก

ซึ่งการลงทะเบียนจะอยู่ระหว่างวันที่ 15 กรกฎาคม ถึงวันที่ 15 สิงหาคม 2559 ทั้งนี้ จะช่วยให้รัฐบาลมีข้อมูลที่ถูกต้องในการจัดสวัสดิการเพื่อช่วยเหลือผู้มีรายได้น้อยอย่างเหมาะสมต่อไป โดยบรรยากาศ ล่าสุด ที่ธนาคารออมสิน สำนักงานใหญ่ ถนนพหลโยธิน เจ้าหน้าที่ได้มีการเตรียมสถานที่ เพื่อรองรับประชาชนที่คาดว่าจะเดินทางมาอย่างต่อเนื่อง
อย่างไรก็ตาม โครงการดังกล่าวเพื่อให้รัฐบาลมีฐานข้อมูลนำไปใช้ในการจัดสวัสดิการให้แก่ผู้มีรายได้น้อย ในอนาคต ยกระดับคุณภาพชีวิตอย่างเหมาะสม และยั่งยืน โดยคุณสมบัติของผู้มีสิทธิ์ลงทะเบียน จะต้องมีสัญชาติไทย อายุตั้งแต่ 18 ปีขึ้นไป โดยต้องเกิดก่อนวันที่ 16 สิงหาคม 2541 อยู่ในภาวะว่างงาน หรือมีรายได้ไม่เกิน 100,000 บาท ในปี 2558

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
