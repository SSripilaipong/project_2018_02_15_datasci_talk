สมาคมธนาคารไทย เตรียมดึงดารา นักร้องช่วยประชาสัมพันธ์  “พร้อมเพย์”  สร้างความเชื่อมั่นให้ประชาชน
นายยศ กิมสวัสดิ์ ประธานสำนักระบบการชำระเงิน สมาคมธนาคารไทย เปิดเผยว่า สมาคมฯ เตรียมเชิญบุคคลที่มีชื่อเสียงและเป็นที่ยอมรับในสังคม เช่น ศิลปิน ดารา นักร้อง นักกีฬา นักวอลเลย์บอลหญิงทีมชาติ รวมถึงนักธุรกิจชั้นนำร่วมประชาสัมพันธ์ระบบพร้อมเพย์ โดยจะมีการเผยแพร่ผ่านสื่อ เพื่อให้ประชาชนรับทราบข้อมูล และสร้างความเชื่อมั่นในการใช้ระบบพร้อมเพย์ ว่ามีความปลอดภัยไม่มีการรั่วไหลของข้อมูลส่วนบุคคล

ขณะที่ สมาคมจะเพิ่มความเข้มข้นในการสื่อสารให้เข้าถึงประชาชนทุกกลุ่มมากขึ้น เนื่องจากประชาชนผู้ใช้ยังขาดความเข้าใจอยู่ โดยเฉพาะเรื่องความปลอดภัย นอกจากนี้ ทางสมาคมฯ ได้ร่วมกับ ธนาคารแห่งประเทศไทย (ธปท.) จัดทำแผนเพื่อให้ประชาชนมีความรู้ความเข้าใจในเรื่องของธนาคาร เพื่อต้องการให้ประชาชนใช้เงินสดน้อยที่สุด

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
