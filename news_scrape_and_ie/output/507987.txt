“สนามบินดอนเมือง”  คึกคัก ผู้โดยสารเดินทางใช้บริการต่อเนื่องช่วงวันหยุดยาว แนะเผื่อเวลาเช็คอิน 1-2 ชั่วโมง
บรรยากาศการเดินทางออกต่างจังหวัด ในช่วงเทศกาลวันหยุดยาววันอาสาฬหบูชาและวันเข้าพรรษา ตั้งแต่วันที่ 16 – 20 ก.ค. ที่ท่าอากาศยานนานาชาติดอนเมือง ล่าสุด ยังมีประชาชนเดินทางมาใช้บริการสายการบินต่าง ๆ เพื่อเดินทางท่องเที่ยวตามจังหวัดอย่างต่อเนื่อง ตั้งแต่ช่วงเช้าที่ผ่านมาทั้งนักท่องเที่ยวชาวไทยและชาวต่างชาติ ขณะที่บริเวณภายในอาคารผู้โดยสาร ทางเจ้าหน้าที่ได้มีการจัดระเบียบและดูแลความปลอดภัยอย่างเข้มงวดเพื่อป้องการมิจฉาชีพ เนื่องจากมีผู้โดยสารมาใช้บริการเป็นจำนวนมาก ทั้งตรวจเอ็กซเรย์ และการตรวจสัมภาระ

ขณะที่การจราจรบนถนนวิภาวดี ในส่วนของขาออก รถเริ่มหนาแน่นแต่ยังสามารถเคลื่อนตัวส่วนขาเข้า รถสามารถเคลื่อนตัวได้ดี อย่างไรก็ตาม ทางเจ้าหน้าที่ของสายการบินต่าง ๆ ได้แจ้งให้ผู้โดยสารที่จะเดินทางให้วางแผนการเดินทาง และเผื่อเวลาในการเช็คอินอย่างน้อย 1-2 ชั่วโมง เนื่องจากการจราจรเริ่มติดขัด และมีผู้มาใช้บริการเป็นจำนวนมาก อาจจะทำให้เกิดความล่าช้า


ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
