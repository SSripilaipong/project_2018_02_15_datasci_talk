แรงงาน  เตรียมเชิญเอกชนกำหนดค่าจ้างผู้สูงอายุ ชี้ ต้องมากกว่าเกณฑ์ค่าแรงขั้นต่ำ
หม่อมหลวง ปุณฑริก สมิติ ปลัดกระทรวงแรงงาน เปิดเผยต่อสำนักข่าว ไอ.เอ็น.เอ็น. ถึงการส่งเสริมการจ้างงานผู้สูงอายุตามนโยบายของรัฐบาล ว่า กระทรวงแรงงาน จะเชิญภาคเอกชนเข้าหารือร่วมกัน เพื่อเตรียมความพร้อมในการส่งเสริมการจ้างงานผู้สูงอายุมากขึ้น

รวมถึงการกำหนดกรอบอัตราค่าจ้างของผู้สูงวัย โดยในการหารือนั้น จะมีการหารือในเรื่องของการกำหนดกรอบอัตราค่าจ้างว่าจะเป็นการคิดอัตราค่าจ้างในอัตราใหม่ หรือจะเป็นการกำหนดเองของบริษัทผู้ว่าจ้าง ซึ่งจะต้องขึ้นอยู่กับความรู้ความสามารถของผู้สูงวัยด้วย ซึ่งการกำหนดอาจจะใช้การคิดอัตราค่าจ้างในรูปแบบการเหมาค่าแรง หรือการคิดอัตราค่าจ้างแบบรายชั่วโมงนั้น จะต้องขึ้นอยู่ตามความเหมาะสมด้วย แต่เบื้องต้นจะต้องไม่ต่ำกว่าค่าจ้างของอัตราค่าแรงขั้นต่ำ

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
