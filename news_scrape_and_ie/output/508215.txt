ผอ.ท่าอากาศยานนานาชาติ  ‘ดอนเมือง’  คาดวันนี้ประชาชนใช้บริการทะลุ 103,000 คน เที่ยวบิน 680 เที่ยว
นายเพชร ชั้นเจริญ ผู้อำนวยการท่าอากาศยานนานาชาติดอนเมือง  เปิดเผยกับสำนักข่าว ไอ.เอ็น.เอ็น. ว่า การเดินทางของประชาชนที่ท่าอากาศยานนานาชาติดอนเมืองในวันนี้จะคึกคักเป็นพิเศษ เนื่องจากประชาชนที่เดินทางกลับภูมิลำเนา และเดินทางไปท่องเที่ยวในช่วงวันหยุดยาวของเทศกาลอาสาฬหบูชา และวันเข้าพรรษาได้เดินทางกลับ

โดยบางส่วนได้กลับภูมิลำเนาและบางส่วนกลับมาเพื่อเริ่มทำงานในวันพรุ่งนี้ คาดว่าวันนี้จะมีผู้โดยสารมาใช้บริการท่าอากาศยานนานาชาติดอนเมือง ถึง 103,000 คน หรือมากกว่านั้น และมีเที่ยวบินกว่า 680 เที่ยวบิน เชื่อว่าจะเพียงพอกับความต้องการของผู้โดยสาร
ขณะเดียวกัน ในส่วนของบรรยากาศการเดินทางของประชาชนที่ท่าอากาศยานนานาชาติดอนเมืองนั้น พบว่า ในช่วงสายได้มีผู้โดยสารพร้อมด้วยกระเป๋าสัมภาระทยอยเดินทางมาเพื่อเดินทางกลับภูมิลำเนาด้วยสายการบินต่าง ๆ เพิ่มขึ้นจากช่วงเช้าที่ผ่านมา ทำให้บรรยากาศโดยรวมเป็นไปอย่างคึกคัก

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
