ธุรกิจค้าปลีกหันชิงยอด  ‘ขายสินค้าออนไลน์’  หลังพบพฤติกรรมคนไทยเปลี่ยนมาใช้โซเชียลคอมเมิร์ซมากขึ้น
รายงานจากประชาชาติธุรกิจ ระบุ พฤติกรรมคนไทยเปลี่ยนอย่างมาก โดยกล้าตัดสินใจซื้อสินค้าผ่านระบบอนนไลน์เพิ่มขึ้น ส่งผลให้สินค้าและบริการโดดเข้ามาสร้างกิจกรรมทางการตลาด เพื่อสร้างยอดขายผ่านช่องทางนี้เต็มตัว ไม่ว่าจะเป็นกลุ่มเซ็นทรัลที่ปรับโครงสร้างมาเป็นการรวมศูนย์ภายใต้ “เซ็นทรัล ออนไลน์” ขึ้นมา เพื่อเป็นศูนย์รวมในการสั่งซื้อ ส่วนกลุ่มเดอะมอลล์ที่กำลังรีวิวแผนครั้งใหญ่ และจะเปิดตัวในเร็ว ๆ นี้ เช่นเดียวกับบิ๊กซี เทสโก้ โลตัส ที่เดินหน้าเปิดประตูการซื้อสินค้าผ่านช่องทางนี้อย่างชัดเจน

ความเคลื่อนไหวในการเปิดช่องทางจำหน่ายสินค้า ยังรวมไปถึงกลุ่มสินค้าและบริการที่มีกลุ่มเป้าหมายเป็นคนรุ่นใหม่ที่ดิจิทัลไลฟ์เป็นส่วนหนึ่งของชีวิต เช่น กลุ่มผลิตภัณฑ์เสริมความงาม เครื่องสำอาง, แฟชั่น, ร้านอาหาร, อาหารกลุ่ม QSR ไม่ว่าจะเป็นแมคโดนัลด์ เคเอฟซี พิซซ่า คอมปะนี ฯลฯ ก็เริ่มจะขยับมาในช่องทางอนนไลน์มากขึ้น

โดยนักกลยุทธ์การตลาด เปิดเผยว่า ที่ผ่านมาช่องทางดิจิทัล โซเชียลมีเดีย คือการสื่อสารเรื่องแบรนด์ แต่ปัจจุบันทุกคนมองว่านี่คือช่องทางการขายที่สำคัญ โดยเฉพาะอย่างยิ่งสินค้าที่พุ่งเป้าสู่เป้าหมายคนรุ่นใหม่เป็นหลัก เนื่องจากคนรุ่นใหม่จะใช้โซเชียลเป็นกิจวัตรประจำวัน
สำนักงานพัฒนาธุรกรรมทางอิเล็กทรอนิกส์ (องค์การมหาชน) หรือ เอ็ตด้า ระบุว่า อีคอมเมิร์ซมีการเติบโตเหนือความคาดหมายมาก โดยในปี 2559 จะโตถึง 2.2-2.3 ล้านล้านบาท โดยเฉพาะช่องทางของโซเชียลคอมเมิร์ซ สอดคล้องกับรายงานข่าวจากธนาคารกสิกรไทย (KBank) ระบุว่า จากฐานลูกค้าทั้งหมด 12.5 ล้านบัญชี พบว่าแนวโน้มอินเทอร์เน็ตแบงกิ้งและโมบายแบงกิ้งที่มีผู้ใช้ถึง 3 ล้านบัญชี มีการซื้อขายผ่านออนไลน์ต่าง ๆ ถึงครึ่งหนึ่งเลยทีเดียว
ขอบคุณคลิปจาก  มติชน
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
