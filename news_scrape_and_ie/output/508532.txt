ทีวี ไดเร็ค จับมือ  ทีวีช้อปปิ้งญี่ปุ่น  หวังนำสินค้าญี่ปุ่นมาขายในไทยสร้างความแข็งแกร่งด้านการเงิน
นายทรงพล ชัญมาตรกิจ ประธานเจ้าหน้าที่บริหาร บริษัท ทีวี ไดเร็ค จำกัด (มหาชน)  กล่าวถึงกรณีที่ บริษัท ไตร-สเตท อิ้งค์ ประเทศญี่ปุ่น เข้าถือหุ้นใหญ่ของทีวี ไดเร็ค สัดส่วน 15% ตั้งแต่วันที่ 14 กรกฎาคมที่ผ่านมา ว่า ถือเป็นการขยายความร่วมมือทางธุรกิจ เพื่อรองรับสินค้าที่ผลิตในประเทศญี่ปุ่นเข้ามาจำหน่ายในไทยและเอเชียตะวันออกเฉียงใต้ โดยทีวี ไดเร็ค

ทั้งนี้ จะได้รับประโยชน์จาก know how และเทคโนโลยี เข้ามาเสริมความสามารถในการแข่งขัน ทั้งด้านระบบฐานข้อมูล การวิเคราะห์ข้อมูล พัฒนาวิธีการผลิตรายการแนะนำสินค้า การแบ่งปันข้อมูลธุรกิจ การแลกกันใช้รายการทีวี การขายสินค้าไทยที่ณี่ปุ่น และคัดสรรสินค้าญี่ปุ่นมาขายในไทย รวมถึงการเสริมสร้างความแข็งแกร่งด้านการเงินของทีวี ไดเร็ค โดยผลจากความร่วมมือในครั้งนี้

โดยคาดว่าจะมีการปรับเป้ารายได้ปี 59 เพิ่มขึ้น จากเดิมอยู่ที่ 3,210 ล้านบาท ใช้เวลา 6 เดือนจะเริ่มเห็นการเปลี่ยนแปลงที่ชัดเจน และในระยะยาว จะทำให้การเติบโตเฉลี่ยต่อปีของทีวีไดเร็ค เพิ่มจาก 15 เป็น 20% ขณะที่ภาพรวมตลาดทีวีช้อปปิ้งยังเติบโตได้ตามเป้าหมาย คาดว่าจะเติบโตจาก 8 พันล้านบาทในปีที่แล้ว เป็น 1 หมื่นล้านบาทในปีนี้ โดยปัจจัยสนับสนุน มาจากการมีสื่อที่หลากหลาย และพฤติกรรมผู้บริโภค
สำหรับ ไตร-สเตท ถือเป็นบริษัททีวีช้อปปิ้งทีวีช้อปปิ้งอันดับ 1 ในประเทศญี่ปุ่น ดำเนินธุรกิจการตลาดแบบตรงให้บริการแบบครบวงจร ตั้งแต่ Creative การผลิตสื่อรายการแนะนำสินค้า เว็บไซต์ และโมบาย มาร์เก็ตติ้ง, Media การซื้อ-วาง-วิเคราะห์สื่อ, Call Center การเสนอขายสินค้าและบริการผ่านระบบโทรศัพท์ ทั้ง Outbound Call Center และ Inbound Call Center, ระบบโลจิสติกส์ การจัดเก็บสินค้า บริหารคลังสินค้าและการจัดส่งถึงบ้าน และ ระบบการชำระเงินทั้งแบบเก็บเงินสดผ่าน payment gateway และผ่านบัตรเดบิตและบัตรสะสมแต้ม

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
ข้อมูลข่าว/คลิป จาก  มติชน
MThai News
