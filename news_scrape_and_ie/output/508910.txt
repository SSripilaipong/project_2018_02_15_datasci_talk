ประกาศอย่างเป็นทางการ!  ‘ไต้หวัน’  ยกเลิกวีซ่าให้นักท่องเที่ยวไทยเป็นเวลา 1 ปี มีผล 1 ส.ค.นี้
มีรายงายว่า รัฐบาลไต้หวันได้ประกาศยกเลิกวีซ่าให้ชาวไทยและชาวบรูไน โดยจะอยู่ที่ไต้หวันได้เป็นเวลา 30 วัน โดยไม่ต้องทำวีซ่า มีผลตั้งแต่วันที่ 1 ส.ค.เป็นต้นไป

ล่าสุด เมื่อวันที่ 21 ก.ค.ที่ผ่านมา เว็บไซต์ของสำนักงานเศรษฐกิจและวัฒนธรรมไทเป ประจำประเทศไทย ประกาศว่า เพื่อเป็นการกระชับความสัมพันธ์ระหว่างสาธารณรัฐจีน (ไต้หวัน) กับประเทศไทย และส่งเสริมการแลกเปลี่ยนระหว่างประชาชนไต้หวันกับไทย สาธารณรัฐจีน (ไต้หวัน) จึงยกเว้นการตรวจลงตรา (วีซ่า) เข้าไต้หวันให้กับคนไทย โดยมีผลบังคับทดลองใช้ในวันที่ 1 ส.ค. พ.ศ.2559 ถึงวันที่ 31 ก.ค. พ.ศ.2560 เป็นเวลา 1 ปี โดยสามารถพำนักในไต้หวันได้ 30 วัน รายละเอียดที่เกี่ยวข้อง จะประกาศให้ทราบต่อไป
ด้าน นายหลีต้าเหวย กล่าวว่า จะต้องปรับปรุงแก้ไขช่องว่างในการดำเนินการขอวีซ่าของประชาชนในกลุ่มประเทศอาเซียนที่จะเดินทางเข้ามายังไต้หวัน ขณะที่ประเทศไทย ฟิลิปปินส์ และอินโดนิเซีย เป็นประเทศที่ถูกจัดเรียงรายชื่ออยู่ในรายการยกเว้นวีซ่าอันดับต้นๆ โดยนายกงจงเฉิง อธิบดีกรมการกงสุล กระทรวงการต่างประเทศไต้หวัน ก็กล่าวได้ย้ำว่า ไทยจะเป็นที่ประเทศแรกสุดในการดำเนินการ จากนั้นก็เป็นประเทศฟิลิปปินส์ และอินโดนิเซียตามลำดับ
โดยเรามองว่าไทยมีความพร้อมเต็มที่แล้ว แต่ทั้งสองฝ่ายก็จำเป็นต้องหารือและตกลงในเงื่อนไขร่วมกัน เนื่องจากตอนนี้ประเทศไทยได้ให้สิทธิ์ไต้หวันในการขอรับการตรวจลงตรา ณ ช่องทางอนุญาตของด่านตรวจคนเข้าเมือง (Visa on Arrival) หรือที่เรียกกันทั่วไปว่าวีซ่าหน้าด่าน ซึ่งทางไต้หวันก็คาดหวังว่าจะสามารถยกระดับที่ดีกว่านี้ได้อีก

ข้อมูลเพิ่มเติม  Radio Taiwan International
ขอบคุณข้อมูล   มติชนออนไลน์
MThai News
