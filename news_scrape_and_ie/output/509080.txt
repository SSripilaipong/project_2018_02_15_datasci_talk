‘กสท.’  เตือนช่อง 3HD-7HD-Workpoint หยุดโฆษณาเกินกำหนด ฝ่าฝืนปรับ 1 ล้านบาท
นายภักดี มะนะเวศ รองเลขาธิการ กสทช. เปิดเผยว่า ที่ประชุมคณะกรรมการกิจการกระจายเสียงและกิจการโทรทัศน์ หรือ กสท. เตรียมส่งหนังสือแจ้งเตือนไปยังช่อง 3 HD, ช่อง 7 HD และช่อง Workpoint TV ภายในสัปดาห์นี้ หลังพบมีการโฆษณาเกินระยะเวลาที่กำหนดไว้ในประกาศ กสทช. ซึ่งสามารถหารายได้จากการโฆษณาได้ไม่เกิน 12 นาทีครึ่งต่อ 1 ชั่วโมง

โดยเมื่อได้รับหนังสือดังกล่าวแล้ว ให้ผู้ประกอบการดำเนินการปรับปรุงทันที หากไม่ปฏิบัติตาม จะมีโทษปรับทางปกครองเป็นจำนวน 1 ล้านบาท และเรียกเก็บเพิ่มเติมอีกวันละ 5 หมื่นบาท จนกว่าจะปรับปรุงแล้วเสร็จ พร้อมกำชับผู้ให้บริการโครงข่ายติดตามและกำกับดูแลอย่างใกล้ชิด ไม่ให้เกิดการทำความผิดซ้ำ

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
