เตรียมเฮ! ครม.อนุมัติสร้างโครงการ  ‘รถไฟสายสีแดง’  มูลค่า 4.4 หมื่นล้านบาท คาดเปิดให้บริการปี 63
วันนี้ (26 ก.ค.59) นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี กล่าวภายหลังการประชุมคณะรัฐมนตรี (ครม.) ว่า ที่ประชุมมีมติอนุมัติให้ก่อสร้างโครงการระบบรถไฟชานเมืองสายสีแดงอ่อน ช่วงบางซื่อ-พญาไท-มักกะสัน-หัวหมาก ประกอบด้วย 9 สถานี และรูปแบบโครงสร้ างการวาง เป็นการผสมผสาน ระหว่างโครงสร้างทางวิ่งระดับดิน โครงสร้างทางวิ่งยกระดับ และโครงสร้างแบบใต้ดิน

และ สายสีแดงเข้ม ช่วงบางซื่อ-หัวลำโพง ของการรถไฟแห่งประเทศไทย ด้วยมูลค่า 4.4 หมื่นล้านบาท ระยะทางรวม 25.9 กิโลเมตร สำหรับการดำเนินการก่อสร้างแบ่งเป็น สัญญาที่ 1 งานโยธา ช่วงบางซื่อ-หัวลำโพง –มักกะสัน สัญญาที่ 2 งานโยธา ช่วง มักกะสัน-หัวหมวก และสัญญาที่ 3 งานระบบไฟฟ้าและเครื่องกล รวมจัดหาตู้รถไฟ ทั้งนี้ จะเปิดประกวดราคาประมาณปลายเดือนส.ค.2559 และเริ่มดำเนินการก่อสร้างได้ก.พ.2560 และคาดว่าการก่อสร้างจะแล้วเสร็จในปลายปี 62 และเปิดให้บริการได้ในปี 63

ขอบคุณภาพจาก   railway.co.th
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
