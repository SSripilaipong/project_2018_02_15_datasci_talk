ไทยสไมล์-บางกอกแอร์เวย์  ติด 20 อันดับ  ‘สายการบินยอดนิยม’  ของโลก โดดเด่นด้วยราคา ความสะอาด และการบริการ
TripAdvisor เว็บไต์ด้านการท่องเที่ยวชื่อดัง ที่มีฐานผู้ใช้งานกว่า 350 ล้านคนทั่วโลก ได้เปิดให้สมาชิกรีวิวสายการบินที่ชอบ โดยการรีวิวครอบคลุมสายการบินหลักทั่วโลก ซึ่งเกณฑ์การให้คะแนนแบ่งออกเป็น 8 ปัจจัย เช่นสภาพเครื่องบิน ความกว้างของที่นั่ง ความนุ่มสบายของเบาะ คุณภาพอาหาร เครื่องดื่ม รวมถึงสิ่งอำนวยความสะดวกและความบันเทิงบนเครื่องบิน

โดยมี 34 สายการบินที่ได้คะแนนสูงสุดจากนักรีวิว และในจำนวน 20 สายการบินที่ได้คะแนนสูงสุด มีสายการบินของประเทศไทย 2 สายการบิน ได้แก่ไทยสไมล์ อยู่ในอันดับที่ 17  และบางกอกแอร์เวย์ ติดอันดับที่ 20 โดยไทยสไมล์ได้รับความนิยมจากความสะอาด ราคาคุ้มค่า การบริการลูกค้า และความรวดเร็วในการเช็คอินและขึ้นเครื่อง
ส่วนบางกอกแอร์เวย์ ได้คะแนนจากปัจจัยเดียวกัน นั่นก็คือการบริการที่ดี ความสะอาด และความสะดวกรวดเร็วในการเช็คอินและขึ้นเครื่อง

ขอบคุณข้อมูล  voicetv
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
