ตลาดหลักทรัพย์แห่งประเทศไทย แถลงผลงานครึ่งปี  ‘ตลาดหุ้นไทย’  มีความโดดเด่นสูงสุดในอาเซียน
นางเกศรา มัญชุศรี กรรมการและผู้จัดการ ตลาดหลักทรัพย์แห่งประเทศไทย พร้อมผู้บริหารตลาดหลักทรัพย์ฯ แถลงผลการดำเนินงานครึ่งปีแรก 2559 และแผนงานครึ่งปีหลังของตลาดหลักทรัพย์แห่งประเทศไทย ว่า ในช่วง 6 เดือนแรกของปีนี้ ตลาดทุนไทยมีความโดดเด่นที่สุดในอาเซียน

ด้วยดัชนีผลตอบแทนสูงสุดในภูมิภาค SET Index ปรับเพิ่มอยู่ที่ 1,444.9 จุด ทำผลตอบแทนเพิ่มขึ้นสูงสุดมนภูมิภาค ที่ร้อยละ 12.2 หรือ ร้อยละ 15.2 ในสกุลเงินดอลลาร์สหรัฐ มีนักลงทุนต่างชาติกลับมาลงทุนด้วยมูลค่าซื้อสุทธิ 35,987 ล้านบาท และมีสภาพคล่องมากที่สุดในอาเซียนด้วยมูลค่าการซื้อขายหุ้นเฉลี่ยต่อวันที่ 46,669 ล้านบาท
ขณะที่มูลค่าหลักทรัพย์ตามราคาตลาดรวมของ SET และ mai อยู่ที่ 14.1 ล้านล้านบาท เพิ่มขึ้นร้อยละ 12.1 จากปีก่อน สืบเนื่องจากบริษัทจดทะเบียนไทยผลการดำเนินการดีเมื่อเที่ยบกับภูมิภาค ประกอบแนวโน้มเศรษฐกิจไทยดีขึ้น ดูจากการขยายตัวของ GDP ในไตรมาสแรกของปี ที่ร้อยละ 3.2 ด้านบริษัทจดทะเบียนใหม่ (IPO) และการเพิ่มทุนของบริษัทจดทะเบียน มีการระดมทุนเพิ่ม 152,228 ล้านบาท ขณะที่คาดว่าในไตรมาส 3 และ 4 จะ IPO มาจดทะเบียนเพิ่มมากขึ้น
ถึงช่วงครึ่งปีหลังตลาดหลักทรัพย์ฯ จะเปิดตัวดัชนี sSET Index ที่ครอบคลุมหุ้นขนาดกลางและเล็ก ซึ่งจะเป็นรัชนีราคาหุ้นที่สะท้อนความเคลื่อนไหวของราคากลุ่มหุ้นสามัญที่มีขนาดเล็กกว่าหุ้นใน SET 100 Index โดยจะเริ่มคำนวณแล้วเปิดแอร์ดัชนีอย่างเป็นทางการในต้นปี 2560
นอกจากนี้ ในส่วนของการพัฒนาระบบงานของตลาดหลักทรัพย์ฯ เพื่อมุ่งรักษาประสิทธิภาพการให้บริการและความเป็นมาตรฐานสากล โดยสำนักหักบัญชี (TCH) ได้ปรับปรุงบริหารความเสี่ยงสำหรับหลักทรัพย์ สอดคล้องกับเกณฑ์มาตราฐานสากล (PFMI) และระบบเทคโนโลยีสารสนเทศได้การรับรองมาตรฐาน ISO/IEC 27001:2013 และพัฒนา Digital Counter เพื่อรองรับผู้ลงทุนและรวดเร็วขึ้น

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
