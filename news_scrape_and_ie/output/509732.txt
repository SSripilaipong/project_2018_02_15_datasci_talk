กลุ่มทรู เตรียมดึงเกม  “ โปเกมอน โก “  ต่อยอดลิขสิทธิ์โปเกมอน เชื่อผลักดันยอดใช้งานดาต้า ในไทยเพิ่มขึ้น
นายศุภชัย เจียรวนนท์ กรรมการผู้จัดการใหญ่ บมจ.ทรู คอร์ปอเรชั่น กล่าวว่า บริษัทได้ลิขสิทธิ์ในการนำคาแรคเตอร์ และแบรนด์โปเกมอนจากประเทศญี่ปุ่นมาทำตลาดในประเทศไทยอยู่แล้ว ขณะนี้ บริษัทเตรียมพัฒนาคอนเทนต์ และกิจกรรมการตลาดต่างๆ ที่มีความเป็นพิเศษเฉพาะสำหรับลูกค้าในจังหวะที่โปเกมอนโก ( Pokemon Go ) จะเข้ามาเปิดให้บริการในเมืองไทย คาดว่าเมื่อเปิดที่ญี่ปุ่นแล้วก็จะมาถึงประเทศในแถบเอเชียตะวันออกเฉียงใต้ เช่น ไทย และสิงคโปร์

“ทั้งนี้ มองว่าจะทำให้มีการใช้ดาต้าเพิ่มขึ้น และเป็นความสำเร็จอันแรกของเทคโนโลยี Augmented Reality ที่นำดิจิทัลมาอยู่ในโลกจริงได้ คนชอบเพราะเป็นเกม ซึ่งต่อไปคงมีการต่อยอดได้อีกเยอะ จะมีคนทำมากขึ้น ซึ่งไม่ได้หมายถึงแค่โปเกมอน เราเองถือเป็นแจ็คพ็อตเป็นโชคดีที่ได้สิทธิในการทำคอนเท้นท์โปเกมอนอยู่แล้ว อาจจะนำช้อปมาจัดเวที เก็บไอเท็มอะไรต่างๆ ได้”

ขอบคุณข้อมูล  ประชาชาติธุรกิจ
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
