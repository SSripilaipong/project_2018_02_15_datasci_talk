หุ้นเมเจอร์  ร่วงลงทันที -3.60% หลังเกิดเหตุไฟไหม้ที่สาขาปิ่นเกล้า
จากกรณีที่เกิดเหตุการณ์ไฟไหม้ ห้างสรรพสินค้าเมเจอร์ ซีนีเพล็กซ์ สาขาปิ่นเกล้า อย่างหนัก โดยล่าสุด ผู้สื่อข่าวรายงานสถานการณ์ราคาหุ้น MAJOR ซึ่งปิดตลาดช่วงเช้าไปเมื่อเวลา 12.30 น. ที่ผ่านมา โดยราคาได้ลดลงทันที 1.25-1.50 บาท หลังเกิดข่าวไฟไหม้ จนมาปิดที่ราคา 33.50 บาท หรือ – 1.25 (-3.60%)

ขณะที่ ต้องรอดูสถานการณ์หลังเปิดตลาดภายบ่ายว่านักลงทุนจะมีความกังวลกับสถานการณ์ดังกล่าวจนเทขายหุ้น MAJOR ออกมา หรือหุ้นจะดีดกลับไปปิดบวกได้หรือไม่
ทั้งนี้สำหรับการซื้อขายในตลาดหลักทรัพย์ ตลอดช่วงเช้าที่ผ่านมา ปิดตลาดดัชนีปรับตัวเพิ่มขึ้น 3.45 จุด มาปิดที่ 1,518.85 จุด ด้วยมูลค่าการซื้อขาย 30,237.15 ล้านบาท โดยหลักทรัพย์เพิ่มขึ้น 494 หลักทรัพย์ ลดลง 501 หลักทรัพย์ ไม่เปลี่ยนแปลง 425 หลักทรัพย์

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
