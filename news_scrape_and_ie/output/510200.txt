สมคิด  จ่อชงครม.ดันมาตรการ ‘ สินเชื่อประชารัฐ’  ช่วยกลุ่มอาชีพอิสระปล่อยกู้ดอกเบี้ย 1%
นายสมคิด จาตุศรีพิทักษ์ รองนายกรัฐมนตรี  กล่าวว่า ในการประชุมคณะรัฐมนตรี (ครม.) สัปดาห์หน้าวันที่ 2 ส.ค. เตรียมเสนอมาตรการสินเชื่อประชารัฐเพื่อประชาชนให้ที่ประชุมพิจารณา โดยปล่อยสินเชื่อให้ประชาชนที่ประกอบอาชีพรับจ้าง อาชีพอิสระ เช่น วินรถจักรยานยนต์รับจ้าง คนขับรถแท็กซี่ กลุ่มแม่บ้านที่รวมตัวทำวิสาหกิจชุมชน ผ่านธนาคารออมสิน อัตราดอกเบี้ยเงินกู้ต่ำ ระยะเวลา 5 ปี โดยปีแรกจะคิดดอกเบี้ย 0% ปีที่ 2-3 คิด 1%

ทั้งนี้ เพื่อช่วยเหลือประชาชนโดยเฉพาะกลุ่มที่มีอาชีพอิสระ อาชีพบริการและรับจ้าง กลุ่มแม่บ้านที่รวมเป็นวิสาหกิจชุมชน รวมถึงโครงการพักหนี้ให้กับประชาชนที่เป็นลูกค้าของธนาคารออมสิน ที่มีหนี้สิน โดยให้โอกาสการเจรจากับธนาคารเพื่อที่จะได้รับสิทธิ์ในการพักหนี้ที่มีหนี้ค้างชำระที่เป็นส่วนของเงินต้นหรือดอกเบี้ย และเตรียมที่จะเสนอโครงการพัฒนาอาชีพ เพื่อช่วยเหลือคนมีรายได้น้อย ให้สามารถประกอบกิจการพัมนาอาชีพและสร้างรายได้

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
