ก.ท่องเที่ยว จับมือ ICT พัฒนาแพลตฟอร์มการท่องเที่ยวยุคใหม่ จ่อหารือตัวแทนบรรจุแหล่งท่องเที่ยวลงเกม  ‘ โปเกมอนโก ‘
นายพงษ์ภาณุ เศวตรุนทร์ ปลัดกระทรวงการท่องเที่ยวและกีฬา  เปิดเผยว่า เทคโนโลยีไอที มีบทบาทในชีวิตประจำวันมากขึ้น รวมทั้งภาคการท่องเที่ยวเองก็มีการใช้เทคโนโลยีเพิ่มขึ้น โดยเฉพาะสมาร์ทโฟนเป็นส่วนประกอบที่สำคัญสำหรับการส่งเสริมการท่องเที่ยวให้กับคนทั่วโลกสามารถตัดสินใจเดินทางไปยังประเทศต่าง ๆ ได้ ขณะเดียวกันจะเห็นว่ามีนักท่องเที่ยวที่มาเมืองไทยส่วนใหญ่จะเป็นประภท FIT ซึ่งจะเป็นกลุ่มเป้าหมายที่เดินทางเข้ามาโดยใช้สมาร์ทโฟน และค้นหาแหล่งท่องเที่ยวด้วยตัวเอง

ทั้งนี้ กระทรวงการท่องเที่ยว ฯ ได้จับมือกับกระทรวง ICT พัฒนาแพลตฟอร์มการท่องเที่ยวยุคใหม่ โดยในเดือน ก.ย. 2559 นี้จะเปิดตัวแอปพลิเคชันสำหรับนักท่องเที่ยว ซึ่งจะทำหน้าที่เป็นไกด์ส่วนตัวในการค้นหาสถานที่ท่องเที่ยวทุกแห่งร้านค้า ร้านอาหารแหล่งช็อปปิ้ง
นอกจากนี้ ไฮไลท์ของการท่องเที่ยวไทยในไตรมาสสุดท้าย กระทรวง ฯ กำลังหารือกับผู้ประกอบการเอกชน ซึ่งเป็นตัวแทนเกม “โปเกมอนโก” ของไทย เพื่อจะนำสถานที่ท่องเที่ยวที่สำคัญของไทยทั้งเมืองหลักและเมืองรอง บรรจุเข้าไปในเกม ซึ่งจะเป็นการกระตุ้นเชิญชวนให้คนทั้งโลกอยากมาท่องเที่ยวและสัมผัสประเทศไทยด้วย

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
