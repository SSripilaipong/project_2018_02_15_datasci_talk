ปลูก  “ถั่วงอก”  ไฮโดรโปนิกส์ เพาะง่าย คุณค่าทางโภชนาการครบถ้วน สร้างรายได้หลักล้านต่อเดือน
วันนี้  MThai News  จะพาคนรุ่นใหม่หัวใจเกษตร ไปล้วงเลาะเจาะลึกกับอาชีพเกษตรแบบครบวงจร ชนิดที่ทำรับประทานเองได้ หรือทำขายก็ร่ำรวย โดยจะพามารู้จักประโดยโยชน์ รวมถึงวิธีการปลูก  “ถั่วงอก”  แบบ  “ไฮโดรโปนิกส์”  ซึ่งส่วนการปลูกถั่วงอกแบบไฮโดรโปนิกส์ จะเหมือนการปลูกผักแบบไฮโดรโปนิกส์หรือไม่อย่างไร ต้องลองดู

“ถั่วงอก”   เป็นต้นถั่วที่มีรากงอกออกมาจากเมล็ด และเป็นผักที่เติบโตได้อย่างรวดเร็ว อีกทั้งยังขายดี โดยใช้เวลาเพาะเพียง 2-3 วันเท่านั้น จะสามารถนำไปบริโภคหรือจำหน่ายได้ นอกจากนี้ ยังถือว่าเป็นผักที่คนไทยนิยมรับประทานกันเป็นจำนวนมาก เนื่องจากเป็นพืชที่ราคาไม่สูง และอุดมไปด้วยคุณค่าทางโภชนาการอย่างมากมาย
โดย  คุณวันทัสน์ รติขจรพันธุ์ หรือ เฮียเอี่ยม  อายุ 59 ปี เจ้าของฟาร์มถั่วงอก ที่ เขตหนอกจอก กรุงเทพมหานคร เปิดเผยว่า สาเหตุที่ตนเองเลือกเพาะถั่วงอกนั้น เนื่องจากเป็นอาชีพดังเดิมของพ่อ แม่ ที่สืบทอดกันมา ซึ่งถั่วงอก ถือเป็นพืชที่ปลูกง่าย ไม่ใช้ดิน ไม่ต้องมีแดด และไม่ต้องต่อสู้กับแมลง คำว่าไฮโดโปนิกส์ เป็นคำสมัยใหม่ โดยสมัยก่อนจะเรียกว่า การเพาะถั่วงอกแบบใช้น้ำอย่างเดียว ไม่มีการใช้ดิน และไม่มีการใช้แกลบแต่อย่างใด

ขณะที่จุดเด่นของการปลูกถั่วงอกไฮโดรโปนิกส์ ลักษณะต้นจะเรียวยาว ขนาดกำลังดี มีเปลือกติดที่หัว มี 2 ใบเลี้ยงงอกออกมา สีเหลืองธรรมชาติ หากถูกแดดจะเปลี่ยนเป็นสีเขียวอ่อน ซึ่งต่างจากถั่วงอกทั่วไป ที่มีต้นขาว อวบ อ้วน แต่เมื่อถูกแดดจะยังเป็นสีขาวไม่เปลี่ยนสี
สำหรับวิธีการเพาะถั่วงอกไฮโดรโปนิกส์ มีดังนี้
1.นำถั่วเขียวผิวดำที่นำเข้าจากพม่า มาล้างทำความสะอาดให้เกลี้ยง ร่อนเพื่อนำวัตถุแปลกปลอมออกให้หมด หลังจากนั้นแช่น้ำทิ้งไว้ 2 ชม.
2.นำเม็ดถั่วที่ผ่านการร่อนและล้างสะอาดแล้ว เพาะลงถังที่เจาะร่องไว้เพื่อระบายน้ำ ใช้ถังขนาด 200 ลิตรตัดครึ่ง ใส่ถั่วเขียวผิวดำลงไปในถังประมาณ 7 กก. นำตาข่ายมาบังไว้เพื่อไม่ให้น้ำกระแทกถูกเมล็ดแรงเกินไป
3.รดน้ำผ่านตาข่ายทุกวัน โดยใช้ฝักบัว เพื่อให้น้ำกระจายทั่วถึง รดน้ำทุกๆ 2 ชม. เป็นเวลา 3 วัน (เฉลี่ยรดน้ำวันละ 12 ครั้ง) ซึ่งน้ำที่ใช้จะเป็นน้ำปะปา หรือ น้ำคลอง จากนั้นเม็ดถั่วแขกจะงอกเป็นถั่วงอกสีขาว อวบอ้วน น่ารับประทาน นำไปขายส่งในตลาดสด
เฮียเอี่ยม กล่าวต่อว่า ถั่วงอกที่ดีควรเลือกซื้อถั่วงอกที่มีเปลือก ซึ่งแม่ค้านำมาล่อนเพื่อให้เปลือกออกมา ถึงจะมีความปลอดภัยในระดับหนึ่ง นอกจากนี้ ส่วนของต้นทุนจะใช้ถั่วแขก 1 กก. ซึ่ง กก.ละ 70 บาท โดยนำมาเพาะเป็นถั่วงอกได้ 7 กก. จำหน่าย กก.ละ 13-16 บาท ซึ่งในแต่ละวันจะเพาะถั่วงอกได้วันละ 3,100 กก. และส่งขายตลาดในเขตกรุงเทพมหานคร ซึ่งมีการส่งขายทุกวัน ตกแล้วจะมีรายได้ถึงวันละ 20,000 บาท

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
