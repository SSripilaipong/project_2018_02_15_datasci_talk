เลขาธิการ กสทช. เผยเตรียมถกร่วมกับบริษัทตัวแทนลิขสิทธิ์  โปเกมอน โก  ในประเทศไทย จัดระเบียบโซนนิ่ง
วันนี้ 8 ส.ค. ผู้สื่อข่าวรายงานว่า นายฐากร ตัณฑสิทธิ์ เลขาธิการสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) กล่าวว่า กสทช.จะเข้าจัดระเบียบ โปเกมอน โก  เพราะบางสถานที่ไม่เหมาะที่จะเข้าไป เช่น โรงพยาบาล วัด สถานที่ราชการ และอื่น ๆ

เนื่องจากอาจทำให้เกิดความวุ่นวาย โดย กสทช.จะเรียกตัวแทนที่ได้รับลิขสิทธิ์ถูกต้องมาประชุมเพื่อพูดคุยเรื่องการจัดระเบียบในวันที่ 9 ส.ค. นี้ เวลาประมาณ 14.00น. โดยจะประสานตัวแทน บริษัท ทรู คอปอเรชั่น ในฐานะเป็นตัวแทนลิขสิทธิ์โปเกมอนในประเทศไทย หารือเพื่อขอความร่วมมือให้กำหนดพื้นที่ที่เหมาะสม เพราะบางเรื่องกระทบต่อความมั่นคง กระทบการจราจรในเมือง ซึ่งไม่ได้หมายความว่าจะห้ามเล่น แต่ต้องมีการกำกับดูแลให้ดี
ข้อมูลจาก ประชาชาติธุรกิจ
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News

