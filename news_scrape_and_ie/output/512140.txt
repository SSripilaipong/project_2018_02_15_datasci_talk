เอาแน่ ! บอร์ด ขสมก. อนุมัติโครงการจัดซื้อ  รถโดยสารปรับอากาศเอ็นจีวี  จำนวน 489 คัน
นายสุระชัย เอี่ยมวชิรสกุล ผู้อำนวยการองค์การขนส่งมวลชนกรุงเทพ ฯ เปิดเผยว่า ที่ประชุมคณะกรรมการบริหารกิจการองค์การขนส่งมวลชนกรุงเทพ ฯ หรือ ขสมก. ได้เห็นชอบตามข้อเสนอที่ ขสมก. ได้ ขอนุมัติการจัดซื้อจัดจ้าง โครงการประกวดราคาซื้อรถโดยสารปรับอากาศใช้เชื้อเพลิงก๊าซธรรมชาติ (NGV)

พร้อมซ่อมแซมและบำรุงรักษารถโดยสาร จำนวน 489 คัน กับ  บริษัท เบสท์รินกรุ๊ป จำกัด ด้วยวิธีการทางอิเล็กทรอนิกส์ เนื่องจากเป็นผู้เสนอราคาต่ำสุด อย่างไรก็ตาม คาดว่า จะสามารถลงนามในสัญญาจัดซื้อจัดจ้างกับคู่สัญญาได้ภายในวันที่ 15 สิงหาคม 2559 หรืออย่างช้าไม่เกินสัปดาห์ที่ 3 ของเดือนสิงหาคม หลังจากนั้น ขสมก. จะได้รถโดยสารปรับอากาศใช้เชื้อเพลิงก๊าซธรรมชาติ (NGV) ครบจำนวน 489 คัน ภายในเดือนพฤศจิกายน 2559 โดยจะมีการส่งมอบรถเป็นงวด ๆ ตามกำหนดในสัญญา

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
