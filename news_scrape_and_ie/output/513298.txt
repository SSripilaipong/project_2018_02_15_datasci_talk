ททท. ทุ่มงบดูแลนักท่องเที่ยวบาดเจ็บจาก  ระเบิด  มอบตั๋วเครื่องบินชั้นหนึ่งที่พักโรงแรม 5 ดาว กลับมาพักเมืองไทย
นายยุทธศักดิ์ สุภสร ผู้ว่าการการท่องเที่ยวแห่งประเทศไทย หรือ ททท.  เปิดเผยว่า ททท. พร้อมเสนอให้ UNWTO องค์กรท่องเที่ยวโลก กำหนดให้การดูแลความปลอดภัยของนักท่องเที่ยวเป็นวาระแห่งชาติ ในขณะที่ประเทศไทย จะมีการรณรงค์ ให้มีการติด ริบบิ้น วีเเคร์ สีขาว-เหลือง เป็นการแสดงออกถึงการเอาใจใส่ในความปลอดภัยของนักท่องเที่ยวและผู้มาเยือน สร้างภาพลักษณ์ที่ดีให้กับประเทศไทย

นอกจากนี้ ยังมีแผนที่จะมอบตั๋วเครื่องบิน และห้องพักระดับ 5 ดาว ให้กับนักท่องเที่ยวที่ได้รับบาดเจ็บจากเหตุระเบิดในอำเภอหัวหิน ทันทีที่หายจากอาการบาดเจ็บ และจะเดินทางกลับมายังประเทศไทยโดยให้เป็นแขกพิเศษของ ททท. โดยงบประมาณทั้งหมดจะใช้งบประมาณในส่วนของ ททท.

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
