พ่อค้าไอเดียเก๋ แต่งคอสเพลย์ ควบมอเตอร์ไซค์  “ขายไอศครีม”  สร้างรายได้ถึง 300-400 บาทต่อวัน
นายสงวน บานเย็น อายุ 45 ปี พ่อค้าขายไอศครีมใน จ.นครนายก เปิดเผยว่า ตนเองประกอบอาชีพขายไอศครีมมากว่า 20 ปี โดยจะขับรถจักรยานยนต์คู่ใจตระเวนขาย ซึ่งก่อนหน้านี้ไอศครีมขายไม่ดี หลังจากนั้นจึงได้ลองคิดไอเดียใหม่ หันมาแต่งกายชุดคอสเพลย์ตัวการ์ตูนต่างๆ
เช่น นินจา ไอมดแดง เพื่อกระตุ้นยอดขาย ปรากฏว่า เริ่มขายดีขึ้นเรื่อยๆ อีกทั้งยังมีคนมาขอถ่ายรูปอีกเป็นจำนวนมาก จนทำให้รายได้ต่อวันขณะนี้เมื่อหักค่าใช้จ่ายแล้วจะอยู่ที่ 300-400 บาทต่อวัน ซึ่งรายได้ส่วนนี้ สามารถส่งลูกเรียน 2 คนได้อย่างสบาย

สำหรับไอเดียการแต่งหน้าลักษณะนี้ มาจากการที่ตนเองเป็นคนรักชาติ ประกอบกับเวลาใส่หน้ากาไปขายไอศครีมตามโรงเรียน เด็กๆ มักจะกลัวไม่กล้าเข้ามาซื้อ จึงแต่งหน้าเป็นลายพลางเพื่อให้ดูเหมือนทหาร ทั้งนี้ นายสงวน กล่าวทิ้งท้ายว่า แม้ทุกวันนี้ จะขายได้รายได้ไม่มากนัก แต่ถือเป็นอาชีพที่สุจริตและเงินที่หามาได้นั้น เป็นน้ำพักน้ำแรงของตนเอง ดีกว่าไปรักเล็กขโมยน้อย หรือสร้างความเดือดร้อนให้แก่ผู้อื่น


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
