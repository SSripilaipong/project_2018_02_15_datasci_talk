ลือสนั่น !  “ซิสโก้ ซีสเต็มส์”  เตรียมประกาศ เลิกจ้างพนักงาน ทั่วโลก 14,000 ตำแหน่ง ชี้ สาเหตุเพราะบริษัทมีการปรับเปลี่ยนนโยบายธุรกิจ
วันที่ 18 ส.ค. 2559 มีรายงานข่าวว่า บริษัทซิสโก้ ซีสเต็มส์  (Cisco Systems)  ผู้ผลิตอุปกรณ์เครือข่ายรายใหญ่อันดับ 1 ของโลก มีแผนจะประกาศเลิกจ้างพนักงานทั่วโลก 14,000 ตำแหน่ง ซึ่งเว็บไซต์ข่าวเทคโนโลยี CRN ระบุ จะมีการประกาศอย่างเป็นทางการในอีก 2 – 3 สัปดาห์ข้างหน้า

นอกจากนี้ CRN ยังเผยว่า สาเหตุที่มีการเลิกจ้าง เพราะบริษัทมีการปรับเปลี่ยนนโยบายจากธุรกิจฮาร์ดแวร์มาสู่ธุรกิจซอฟต์แวร์ ซึ่งในเชิงตัวเลขแล้ว เป็นธุรกิจที่มีกำไรเหนือกว่าธุรกิจด้านฮาร์ดแวร์อยู่พอควร ขณะที่ บลูมเบิร์กได้รวบรวมข้อมูลเดือนเมษายน โดยซิสโก้มีพนักงานมากกว่า 73,000 ตำแหน่ง ซึ่งก่อนหน้านี้ในเดือน ส.ค. 2014 ได้มีการเลิกจ้างพนักงานถึง 6,000 ตำแหน่ง หรือคิดเป็น 8% ของจำนวนพนักงานทั้งหมด

ภาพจาก wikipedia
MThai News
