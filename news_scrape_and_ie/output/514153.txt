คนสู้ชีวิต ชาว สตูล  ทำ ปลาเค็ม ขายได้ดี ตากแดด ส่งขายอาทิตย์ละ 900 – 1,500 กิโลกรัม รายได้งามตกเดือน 3 หมื่นบาทต่อเดือน

นายยูโสบ ดาราหมาน  อายุ 49 ปี บ้านเลขที่ 426 ม.5 ต.บ้านควน อ.เมือง จ.สตูล เป็นหนึ่งคนที่สู้ชีวิต หันมาทำอาชีพตากปลาเค็มขาย จนสร้างรายได้อย่างงามเลยทีเดียว และจนส่งขายตามตลาดนัดแถวพื้นที่จังหวัดสตูล และขยายไปยังพื้นที่สามจังหวัดชายแดนใต้อย่าง ยะลา นราธิวาส ปัตตานี และพื้นที่ใกล้เคียงถึงกับสร้างรายได้ตกเดือนละ 2 – 3 หมื่นบาทต่อเดือน
นายยูโสบ กล่าวว่า ปลาเค็มจะไปซื้อจากแพปลาแล้วมาทำตากแดดขาย ตอนแรกขายไม่ดี ทำไปเรื่อย ๆ สู้มานาน 5 ปี จนสร้างมูลค่าอย่างงามและสร้างรายได้เลี้ยงครอบครัว จากเมื่อก่อนทำเกษตรแต่พอหันมาทำปลาเค็มตากแดดกลับได้ดีอย่างที่คิด นำปลาทะเลมีทำหลายชนิด เช่น ปลาตีนไก่ ปลาหลังเขียว คนใต้ชอบ และปลาจวดที่มีรถชาติเปรี้ยว ๆ ปลาสีเสียดตามมาโดยทำทีอาทิตย์หนึ่งประมาณ 900 – 1,500 กิโลกรัมในการทำแต่ละอาทิตย์ ล่าสุดถือว่าประสบความสำเร็จ เพราะมีประชาชน นักศึกษาก็ต่างมาศึกษาดูงาน ว่า การทำปลาเค็มก็เป็นรายได้ดีเลี้ยงครอบครัวได้เช่นกัน ด้วยความมานะอดทน


ที่มา :  INN
MThai News
