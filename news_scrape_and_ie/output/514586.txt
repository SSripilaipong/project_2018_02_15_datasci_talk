ผู้ว่าการการทางพิเศษแห่งประเทศไทย เผยวันนี้ 22 ส.ค. ตั้งแต่เวลา 12.00 น. จะเปิดให้ประชาชนใช้ทางด่วนใหม่ สายศรีรัช-วงแหวนรอบนอกฯ
วันนี้ 22 ส.ค. นายณรงค์ เขียดเดช ผู้ว่าการการทางพิเศษแห่งประเทศไทย (กทพ.) เปิดเผยว่า วันที่ 22 ส.ค. 2559 ตั้งแต่เวลา 12.00 น. จะเปิดให้ประชาชนใช้ทางด่วนสายศรีรัช-วงแหวนรอบนอกฯ ตลอดทั้งเส้นทาง รวมระยะทางประมาณ 16.7 กม. หลังจากพลเอกประยุทธ์ จันทร์โอชา นายกรัฐมนตรีและหัวหน้าคณะรักษาความสงบแห่งชาติ (คสช.) ประธานในพิธีดำเนินการตัดริบบิ้นเปิดโครงการในเวลา 09.00 น.แล้ว คาดว่าจะมีผู้ใช้บริการวันแรกประมาณ 8.8 หมื่นเที่ยวคน/วัน

สำหรับอัตราค่าผ่านทางเป็นแบบเหมาจ่าย โดยกำหนดอัตราค่าผ่านทางสำหรับรถยนต์แต่ละประเภท ประกอบด้วย รถยนต์ 4 ล้อ อัตรา 50 บาท / รถยนต์ 6-10 ล้อ อัตรา 80 บาท และรถยนต์มากกว่า 10 ล้อ อัตรา 115 บาท สำหรับด่านบางซื่อ 2 ซึ่งเป็นด่านเชื่อมต่อกับทางพิเศษศรีรัช ใช้อัตราค่าผ่านทางรถยนต์ 4 ล้อ อัตรา 50 บาท / รถยนต์ 6-10 ล้อ อัตรา 75 บาท และรถยนต์มากกว่า 10 ล้อ อัตรา 110 บาท
ขอบคุณ  มติชน
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
