ไอเดียบรรเจิด! หนุ่มวัย 27 ปี ชาว จ.พิษณุโลก เก็บขยะเศษเหล็ก สร้างสรรค์งานประดิษฐ์จากเศษเหล็ก สู่ตลาดออนไลน์ เผยต่างชาติแห่สั่งจอง
เมื่อวันที่ 21 ส.ค. ผ่านมา ผู้สื่อข่าว จ.พิษณุโลก รายงานว่า ที่้บ้านเลขที่ 746/44 ถนนบึงพระจันทร์ ต.ในเมือง อ.เมืองฯ จ.พิษณุโลก นายวันเฉลิม หัตถโกศลสุทธิ์ อายุ 27 ปี ชื่อเล่น เบน กำลังเร่งมือ ใช้เครื่องเชื่อมและเครื่องตัด นำเอาขยะ เศษเหล็ก ของเหลือทิ้ง มาประดิษฐ์เป็น สิงห์ สัตว์ในวรรณคดี ตามจินตนาการที่ คิดได้ในทันที

หลังจากที่ นายวันเฉลิม มีอารมณ์และความรู้สึกอยากประดิษฐ์ ของตกแต่งบ้าน ที่สร้างจากเศษวัสดุ อะไหล่เครื่องยนต์ของเหลือใช้ ที่สามารถสะท้อนให้เห็นถึงความเป็นคนไทย ประกอบกัยก่อนหน้านี้มี ลูกค้าที่เป็นชาวต่างชาติหลายรายติดต่อ สอบถามและซื้อสิ่งของที่ นายวันเฉลิม ประดิษฐ์ได้อย่างต่อเนื่อง
ทางด้าน นายวันเฉลิม เปิดเผยว่า ตนเอง เรียนจบระดับการศึกษาปริญญาตรี แต่เป็นลูกช่าง จึงชื่นชอบการทำงานในลักษณะนี้ จึงฝึกทำเล่นๆอยู่บ่อยครั้ง จนกระทั่งเมื่อ 2 เดือนที่ผ่านมา มีคนมาดูผลงานและชื่นชอบ แล้วขอซื้อไป จึงค้นพบว่า สิ่งที่เขาชื่นชอบและทำเล่นเป็นงานออดิเรกนั้น สามารถขาย สร้างได้รายให้แก่ตนเองและครอบครัวได้ จึงเริ่มประดิษฐ์ สิ่งของโครงสร้างเหล็กต่างๆ จากสิ่งของเหลือใช้หรือของเหลือทิ้ง
โดยไปขอมาจากตามอู่ซ่อมรถ และร้านรับซื้อของเก่า ซึ่งพบว่ามีสิ่งของหลายอย่างสามารถนำมาประดิษฐ์ สร้างมูลค่าเพิ่มได้จำนวนมาก จึงนำมาประดิษฐ์ และนำไปขายในอินเตอร์เน็ต ผ่านเว็บไซต์และเฟซบุ๊ก นอกจากนี้ยังนำมาวางขายให้แก่ผู้ที่ชื่นชอบงานประดิษฐ์ประเภทนี้ที่ ล็อค 31 ร้าน หัตถโกศล ภายใน มาร์เก็ตสตรีท ใกล้เคียงตลาดบ้านคลอง ด้วย
จากการพูดคุยกับลูกค้า โดยเฉพาะชาวต่างประเทศ ทำให้นายวันเฉลิม กำลังพยายามศึกษาวิธีการจำหน่าย ผ่าน Ebay อีกทางหนึ่งด้วย 
ผลงานที่ประดิษฐ์เสร็จล่าสุดคือ หุ่นยนต์อะตอม ใช้เวลาประดิษฐ์ประมาณ 1 สัปดาห์จึงเสร็จสมบูรณ์ ขณะนี้นำเอาไปโชว์ไว้ที่ร้าน โดยหุ่นยนต์อะตอม สามามารถปรับเปลี่ยนท่าของส่วนแขน หมุนคอ หมุนเอวไปมาได้
และล่าสุดหลังจากการ ทดลองประดิษฐ์สิ่งของ ออกมาในรูปแบบต่างๆ พบว่า รถตุ๊กๆ รถสามล้อ รถจักรยาน หรือสินค้าอื่นๆที่แสดงให้เห็นถึงความเป็นไทย วิถีชีวิตคนไทย เป็นที่ต้องการของลูกค้าเป็นอย่างมาก ตนเองจึงตั้งใจที่จะประดิษฐ์ สิงห์ สัตว์ในวรรณคดี ขึ้นมา ประกอบกับต้องการให้ลูกค้าชาวต่างชาติได้รู้จักงานศิลปะของคนไทยอีกชนิดหนึ่งด้วย
ทั้งนี้ผลงานทั้งหมดไม่มีการวาดแบบหรืออกแบบมาก่อน เป็นชิ้นงานประดิษฐ์ที่ออกมาจากความคิดและจินตนาการ เป็นสินค้าเฉพาะที่เหมาะสำหรับผู้ที่ชื่นชอบงานศิลปะในแนวนี้ สำหรับผู้ที่สนใจ สามารถติดต่อสอบถามได้ที่ เฟซบุ๊ก เบน วันเฉลิม หรือ โทรศัพท์ 088-1555927



ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
