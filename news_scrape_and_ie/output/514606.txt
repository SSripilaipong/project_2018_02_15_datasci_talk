กสทช.  เตรียมนำระบบสแกนลายนิ้วมือมาใช้เพิ่มความปลอดภัยในการใช้อินเทอร์เน็ตแบงก์กิ้ง โดยจะเร่งสำรวจความคิดเห็นปชช. เร็วนี้
นายฐากร ตัณฑสิทธิ์ เลขาธิการสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. เปิดเผยภายหลังเป็นประธานการประชุมกับบริษัท ทรู มูฟเอช ยูนิเวอร์แซล คอมมิวนิเคชั่น จำกัด ผู้ให้บริการโทรศัพท์เคลื่อนที่ และ นายพันธ์สุธี มีลือกิจ ผู้เสียหาย หลังเกิดกรณีมีผู้เสียหายถูกปลอมสำเนาบัตรประชาชน เพื่อนำไปเปิดซิมการ์ดโทรศัพท์ แล้วถูกโอนเงินผ่านแอพพลิเคชั่นของธนาคารแห่งหนึ่งทางโทรศัพท์ ว่า

เพื่อป้องกันไม่ให้เกิดเหตุการณ์ดังกล่าวขึ้นอีก ทางด้าน กสทช. จะมีหนังสือกำชับไปยังโอเปอเรเตอร์ทุกแห่งให้มีการตรวจสอบตัวตนของลูกค้าในการขอซิมโทรศัพท์ใหม่ และจะพัฒนาแอพพลิเคชั่น โดยจะให้มีการสแกนลายนิ้วมือเพื่อขอรับซิมการ์ดใหม่
เพื่อยืนยันตัวตนของเจ้าของบัญชี ในการเข้าใช้บริการไอโมบายแบงก์กิ้ง และจะไม่บังคับประชาชนให้ต้องใช้แอพพลิเคชั่นดังกล่าว ซึ่งหลังจากนี้จะเร่งทำประกาศ เปิดรับฟังความคิดเห็นของประชาชนทั่วไปว่าเห็นด้วยหรือไม่ ก่อนจะนำเสนอต่อคณะกรรมการเพื่อประกาศใช้จริงต่อไป พร้อมจัดตั้งคณะกรรมการขึ้นเพื่อติดตามดูแลเรื่องที่เกิดขึ้นด้วย
กสทช.  เรียก ทรู และผู้เสียหายประชุม หลังมีกรณีถูกปลอมสำเนาบัตรประชาชน เพื่อนำไปเปิดซิมการ์ดโทรศัพท์ แล้วโอนเงินผ่านแอพธนาคาร  กสิกร
สำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (สำนักงาน กสทช.) จะมีการประชุมกับ บริษัท ทรู มูฟเอช ยูนิเวอร์แซล คอมมิวนิเคชั่น จำกัด ผู้ให้บริการโทรศัพท์เคลื่อนที่ และผู้เสียหาย หลังเกิดกรณีมีผู้เสียหายถูกปลอมสำเนาบัตรประชาชนเพื่อนำไปเปิดซิมการ์ดโทรศัพท์ แล้วถูกโอนเงินผ่านแอพพลิเคชั่นของธนาคารแห่งหนึ่งทางโทรศัพท์ จำนวน 9 แสนบาท ในเวลา 10.00 น. ณ สำนักงาน กสทช.
อย่างไรก็ตาม ก่อนหน้านี้ ธนาคารกสิกรไทย โดย นายอดิศวร์ หลายชูไทย รองกรรมการผู้จัดการอาวุโส ธนาคารกสิกรไทย ได้กล่าวว่า รู้สึกเสียใจต่อเหตุการณ์ที่เกิดขึ้น และยินดีรับความเสียที่เกิดขึ้นจากกรณีที่ นายพันธ์สุธี มีลือกิจ ลูกค้าของธนาคารกสิกรไทย ถูกมิจฉาชีพยักยอกเงินในบัญชีผ่านบริการธนาคารทางอินเทอร์เน็ต โดยธนาคารจะหารือกับธนาคารพาณิชย์อื่นในการอุดช่องโหว่ของบริการ และร่วมกับเจ้าหน้าที่ตำรวจในการติดตามผู้กระทำผิดให้ได้ เพื่อไม่ให้ไปก่ออาชญากรรมในลักษณะนี้หรือรูปแบบอื่น ๆ กับประชาชนที่บริสุทธิ์ต่อไป

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
