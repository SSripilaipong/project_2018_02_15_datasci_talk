‘ทรู’  ยัน ขอซิมใหม่ต้องใช้บัตรประชาชนตัวจริง ส่วนกรณีปลอมสำเนาบัตรเชื่อพนักงานแค่ต้องการให้บริการลูกค้า
นายจักรกฤษณ์ อุไรวรรณ รองผู้อำนวยการสายงานรัฐกิจสัมพันธ์ บริษัท ทรู คอร์ปอเรชั่น จำกัด (มหาชน) กล่าวว่า เหตุการณ์ที่เกิดขึ้นเป็นความผิดพลาดของพนักงาน ซึ่งตามกฎระเบียบของบริษัทในการขอรับซิมการ์ดใหม่ จะต้องใช้บัตรประชาชนตัวจริงมายื่นที่หน้าเคาน์เตอร์เท่านั้น

ทั้งนี้ เพื่อเป็นการยืนยันตัวตนของลูกค้า แต่เหตุการณ์ที่เกิดขึ้น พนักงานอาจจะใช้ดุลยพินิจในการเปิดซิมการ์ดใหม่ให้ลูกค้า โดยขณะนี้ บริษัทได้อยู่ระหว่างการสอบสวนพนักงาน แต่ก็เข้าใจว่าที่พนักงานทำลงไป เนื่องจากต้องการให้บริการลูกค้า
และหลังจากนี้บริษัทจะเพิ่มมาตรการป้องกันความปลอดภัย รวมถึงการขอรับซิมการ์ดใหม่ให้มีความเข็มงวดมากขึ้น ซึ่งอาจจะทำให้ลูกค้ามีความลำบากเพิ่มขึ้น แต่ก็เพื่อความปลอดภัยของลูกค้าเอง เนื่องจากขณะนี้ทางกลุ่มมิจฉาชีพกำลังใช้ช่องว่างที่เกิดขึ้นในการขโมยเงินของลูกค้า
อย่างไรก็ตาม เพื่อเป็นการแสดงความรับผิดชอบต่อเหตุการณ์ที่เกิดขึ้น ทางบริษัทจะมอบโทรศัพท์มือถือของทรู เพื่อให้ลูกค้าซึ่งเป็นผู้เสียหายได้นำไปใช้งานต่อไป

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
