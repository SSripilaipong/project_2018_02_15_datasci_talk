เรียกว่าคนไทยนั้นอยู่คู่กับความเชื่อเรื่องสิ่งศักดิ์สิทธิ์มาอย่างช้านาน และด้วยเหตุนี้จึงทำให้ ‘ร้านเลี่ยมพระ’ ยังคงเป็นอาชีพที่ทำเงินได้อย่างมากมาย ซึ่งก็ขึ้นอยู่กับแต่ละช่วงของเศรษฐกิจเช่นกัน แต่ไม่ว่าอย่างไรสิ่งเหล่านี้ก็ไม่มีวันตาย ตราบใดที่เรายังมีศาสนา
วันนี้  MThai News  จะพาคุณผู้อ่านไปรู้จักกับร้าน  นารี ตลับพระ  ร้านเก่าแก่ของตลาดที่ราชพัสดุ (สนามหญ้า) ถนนอัมรินทร์ ต.หน้าเมือง อ.เมือง จ.ราชบุรี ของ คุณป้านารี และ สามี ที่เปิดมานานกว่า 50 ปี ตั้งแต่ราคาเลี่ยมพระ องค์ละ 3 บาท จนปัจจุบันราคาสูงขึ้นเป็นเท่าตัว

ร้าน  นารี ตลับพระ  เริ่มจากคุณพ่อของสามี ป้านารี เป็นช่างเลี่ยมพระมาก่อน ทำให้สามีของคุณป้า มีความสามารถไม่ต่างจากคุณพ่อ เริ่มเรียนรู้ตั้งแต่อายุได้ 12 ปี โดยสามีของคุณป้า กล่าวว่า…

หากถามถึงเรื่องของการลงทุนแล้วนั้น ต้องบอกเลยว่า อาชีพนี้ใช้เงินลงทุนน้อยมาก สมัยนี้ 5,000 บาท ก็สามารถทำได้แล้ว แถมยังมีกำไรที่งดงามทีเดียว แต่อาชีพนี้ขึ้นอยู่กับฝีมือล้วน ๆ และต้องมีใจรัก เนื่องจากมันคืองานศิลปะ
สิ่งสุดท้ายที่ขาดไม่ได้เลยคือ อาชีพนี้ต้องมีความรับผิดชอบสูง เพราะเราทำงานบนความเสี่ยง ซึ่งช่างทุกคนต้องสู้กับความเสี่ยง เช่น ทำพระของลูกค้า ซึ่งมีราคาสูงแตกหักเป็นรอย ก็ต้องรับผิดชอบค่าเสียหาย อาจแพงขนาดขาดทุนย่อยยับ เพราะฉะนั้นจึงต้องระมัดระวังเป็นอย่างมาก
สำหรับใครที่กำลังมองหา ร้านเลี่ยมพระ ที่มีฝีมือดี ๆ ขอบอกเลยว่า  นารี ตลับพระ  เป็นหนึ่งทางเลือกที่ต้องยกนิ้วให้ในความละเอียดของผลงาน แถมยังตรงต่อเวลา ใส่ใจ รู้ใจ ลูกค้าอีกด้วย ใครที่อยู่ใกล้ ๆ ก็สามารถแวะไปอุดหนุนกันได้นะคะ

ปิดท้ายด้วยภาพบรรยากาศจากร้าน   นารี ตลับพระ









MThai News
