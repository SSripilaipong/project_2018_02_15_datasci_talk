สคร.เผย ปี 59  ‘ทีโอที’  มีโอกาสขาดทุนถึง 11,000 ล้านบาท หากไม่ปรับโครงสร้าง จะมีเงินจ่ายพนักงานเพียง 20 เดือนเท่านั้น
นางรสา กาญจนสาย ผู้อำนวยการกองพัฒนารัฐวิสาหกิจ 2 สำนักงานคณะกรรมการนโยบายรัฐวิสาหกิจ หรือ สคร.  กล่าวในงานเสวนาทางวิชาการเรื่อง “ผ่าแผนโทรคมของชาติ CAT – TOT วิกฤตหรือโอกาส…? ประเทศไทย” ที่จัดขึ้นโดยสมาพันธ์รัฐวิสาหกิจสัมพันธ์ ว่า ปัจจุบัน สคร.ดูแลรัฐวิสากิจ 56 แห่ง มีทรัพย์สินรวมกัน 11 ล้านล้านบาท

สร้างรายได้ 8 แสนล้านบาท คิดเป็น 3% โดย TOT และ CAT เป็นรัฐวิสาหกิจที่ทำรายได้จากให้สัมปทาน และสัญญาสัญญาณโทรศัพท์ ซึ่งจากกฎหมายของสำนักงานคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ หรือ กสทช. ให้บริษัทรัฐวิสาหกิจต้องนำส่งงบการเงิน กำไร หลังจากหักค่าใช้จ่ายเข้ากระทรวงการคลัง
โดยในช่วง 2 ปีที่ผ่านมา TOT และ CAT มีกำไรลดลงจนเข้าสู่ภาวะขาดทุนต่อเนื่อง และในปี 2559 ทางด้านผู้บริหารของ TOT คาดว่า บริษัทจะขาดทุนถึง 11,000 ล้านบาท เนื่องจากอุตสาหกรรมของทั้ง 2 บริษัทมีการแข่งขันค่อนข้างสูง ดังนั้นจึงต้องมีมีการปรับโครงสร้างเพื่อให้บริษัทสามารถอยู่รอดได้ เนื่องจากขณะนี้ พบว่า TOT มีการถือครองเงินสดอยู่ที่ 20,000 ล้านบาท มีพนักงาน 15,000 คน ซึ่งเงินจำนวนดังกล่าวจะสามารถนำมาจ่ายเงินเดือนพนักงาน ได้เพียง 20 เดือนเท่านั้น

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
