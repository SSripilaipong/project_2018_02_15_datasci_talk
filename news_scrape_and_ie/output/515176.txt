สรรพากร  ปัดข่าวซื้อประกันสุขภาพ ลดหย่อนภาษีได้ 15,000 บาท ด้าน ส.ประกันวินาศภัย เผย อยู่ในขั้นตอนการหารือ
นายประสงค์ พูนธเนศ อธิบดีกรมสรรพากร เปิดเผยว่า ขณะนี้ยังไม่ทราบเรื่องที่มีกระแสข่าวกรณีกรมสรรพากร มีมติซื้อประกันสุขภาพ นำค่าเบี้ยประกันไปหักลดหย่อนภาษีเงินได้ประจำปี ได้ในวงเงินไม่เกิน 15,000 บาท เพื่อกระตุ้นให้เกิดการทำประกันสุขภาพมากขึ้น ทั้งนี้ ตามหลักการแล้ว การที่จะนำส่วนใดมาลดหย่อนภาษีเงินได้ ต้องมาจากนโยบายจากรัฐบาล แล้วกรมสรรพากรจะนำมาพิจารณา เพื่อเสนอให้กระทรวงการคลัง และที่ประชุม ครม.เห็นชอบ

ด้าน นายอานนท์ วังวสุ นายกสมาคมประกันวินาศภัยไทย กล่าวว่า สมาคมประกันวินาศภัย ได้มีการหารือเบื้องต้นถึงแนวทาง ให้ประชาชนที่ซื้อประกันสุขภาพสามารถนำค่าเบี้ยประกันไปหักลดหย่อนภาษีเงินได้ แต่ยังไม่ได้ข้อสรุปแต่อย่างใด เนื่องจากอยู่ในขั้นตอนการพิจารณา

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
