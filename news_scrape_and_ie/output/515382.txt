กกพ.เตรียมถกแนวทางแก้ไขปัญหา  ค่าไฟ  ของผู้เช่า หอพัก-อพาร์ตเมนต์ สูง รับไม่มีอำนาจตามกฎหมายดูแลที่อยู่อาศัย
นายวีระพล จิรประดิษฐกุล กรรมการกำกับกิจการพลังงาน (กกพ.) หรือ เรกูเรเตอร์  เปิดเผยว่า แนวทางในการแก้ไขปัญหากรณีที่ประชาชนผู้เช่าหอพัก อพาร์ตเมนต์ ห้องเช่า ร้องเรียนการคิดอัตราค่าไฟสูงมาก ประมาณหน่วยละ 8-9 บาท สูงกว่าอัตราค่าไฟฟ้าบ้านที่อยู่อาศัยที่คิดอัตราหน่วยละ 3.76 บาทนั้น

ล่าสุด กกพ. เตรียมหารือกับการไฟฟ้านครหลวง (กฟน.) การไฟฟ้าส่วนภูมิภาค (กฟภ.) และสำนักงานคณะกรรมการคุ้มครองผู้บริโภค (สคบ.) ทั้งนี้ ยอมรับว่า กกพ. ไม่มีอำนาจตามกฎหมายดูแลที่อยู่อาศัยที่ไม่มีการขอเลขที่บ้าน และที่ผ่านมาไม่ได้นิ่งนอนใจกับปัญหาที่เกิดขึ้น
อย่างไรก็ตาม สำหรับแนวโน้มค่าไฟฟ้าอัตโนมัติ (เอฟที) ปี 2560 มีทิศทางขาขึ้นตามต้นทุน เนื่องจากราคาก๊าซธรรมชาติจะเริ่มทรงตัว ขณะที่จะมีโรงไฟฟ้าพลังงานทดแทนเข้าสู่ระบบอีกกว่า 10,000 เมกะวัตต์ รวมถึงโครงการลงทุนโรงไฟฟ้าแห่งใหม่ของการไฟฟ้าฝ่ายผลิตแห่งประเทศไทย (กฟผ.) ที่จะเริ่มสะท้อนต้นทุนค่าไฟฟ้าในปี 60 ได้

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
