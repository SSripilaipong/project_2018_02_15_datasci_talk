อดีตส.ส.ประชาธิปัตย์ โพสต์แสดงความคิดเห็นอย่าลดค่าโดยสาร รถไฟฟ้า สายสีม่วงแบบหน่อมแน้ม แนะทำให้เห็นผลชัดเจน
วันที่ 25 ส.ค. 2559 ดร.สามารถ ราชพลสิทธิ์ อดีต ส.ส.บัญชีรายชื่อพรรคประชาธิปัตย์ โพสต์เฟซบุ๊กชื่อ  ดร.สามารถ ราชพลสิทธิ์  ถึงกรณีที่มีกระแสหลังจากรถไฟฟ้าสายสีม่วงเปิดให้บริการ แต่มีผู้โดยสารน้อยกว่าที่คาดการณ์ไว้ ต่อมา รฟม.พิจารณาปรับลดค่าโดยสารและค ่าที่จอดรถในอาคารจอดแล้วจร  เพื่อทำให้มีผู้โดยสารใช้บร ิการรถไฟฟ้าสายสีม่วงเพิ่มม ากขึ้น โดยระบุว่า ..

“ลดค่าโดยสารรถไฟฟ้าสีม่วง แบบหน่อมแน้ม
หลังจากผมได้โพสต์เรื่อง “รถไฟฟ้าสีม่วงกระอัก ขาดทุนวันละ 3 ล้าน!” ไปเมื่อวันเสาร์ที่ 20 สิงหาคม 2559 โดยได้เสนอแนะให้การรถไฟฟ้าขนส่งมวลชนแห่งประเทศไทย (รฟม.) พิจารณาปรับลดค่าโดยสารและค่าที่จอดรถในอาคารจอดแล้วจร เพื่อทำให้มีผู้โดยสารใช้บริการรถไฟฟ้าสายสีม่วงเพิ่มมากขึ้น
น่าดีใจที่เมื่อวานนี้ (พุธที่ 24 สิงหาคม 2559) คณะกรรมการการรถไฟฟ้าขนส่งมวลชนแห่งประเทศไทยได้ตัดสินใจปรับลดค่าโดยสารจาก 14-42 บาทลงมาเป็น 14-29 บาท สำหรับผู้ใช้บัตรเติมเงิน  (MRT Plus) เท่านั้น และได้ปรับลดค่าจอดรถกรณีจอดรายวันจาก 10 บาทต่อ 2 ชั่วโมง เป็น 5 บาทต่อ 2 ชั่วโมง และกรณีจอดรายเดือนจาก 1,000 บาท เป็น 500 บาท ทั้งนี้ อัตราค่าโดยสารและค่าที่จอดรถใหม่จะเริ่มใช้ตั้งแต่วันพฤหัสบดีที่ 1 กันยายน 2559 เป็นต้นไป

ที่มา   ดร.สามารถ ราชพลสิทธิ์
MThai News
