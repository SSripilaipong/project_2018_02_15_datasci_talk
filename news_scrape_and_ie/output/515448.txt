ไทยพาณิชย์  มั่นใจระบบเอทีเอ็มปลอดภัย วางโปรแกรมป้องกันรัดกุม พร้อมติดตามตรวจสอบระบบตลอด 24 ชั่วโมง
นายพงษ์สิทธิ์ ชัยฉัตรพรสุข รองผู้จัดการใหญ่ ผู้บริหารสูงสุดการป้องกันอาชญากรรมทางการเงิน ธนาคารไทยพาณิชย์  เปิดเผยถึงกรณีที่ได้มีการสอบถามถึงระบบเอทีเอ็มของธนาคารไทยพาณิชย์ ว่า ธนาคารฯ ขอยืนยันให้ความสำคัญสูงสุดกับเรื่องระบบความปลอดภัยในการทำธุรกรรมทางการเงินของลูกค้า โดยอัพเกรดระบบและนำเทคโนโลยีที่ทันสมัยที่สุด มาใช้เพื่อสร้างความมั่นใจ

โดยตู้เอทีเอ็มของธนาคารไทยพาณิชย์ทั่วประเทศ ได้ให้บริการแก่ลูกค้าภายใต้ระบบการรักษาความปลอดภัยตามมาตรฐานสากล ติดตั้งระบบกำหนดหลักเกณฑ์การปฏิบัติงานของผู้เกี่ยวข้องไว้อย่างรัดกุม ป้องกันการเข้าถึงระบบจากโปรแกรมและอุปกรณ์ที่ไม่ได้รับอนุญาต พร้อมทั้งวางระบบติดตามตรวจสอบ (Monitoring) และมีเจ้าหน้าที่ปฏิบัติงานในการตรวจสอบตลอด 24 ชั่วโมง ขอให้ลูกค้าเชื่อมั่นในความปลอดภัย ทั้งนี้ ธนาคารฯ ยังไม่พบความผิดปกติเกิดขึ้นกับระบบเอทีเอ็มของธนาคารฯ แต่อย่างใด

ที่มา  INN
MThai News
