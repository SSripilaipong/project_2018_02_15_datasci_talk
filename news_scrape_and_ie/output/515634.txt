สินค้าเพื่อ ผู้สูงวัย มาแรง!! ตลาดโตต่อเนื่อง นีลเส็น ชี้ ประเทศไทยมีประชากรสูงวัยเป็นอันดับ 3 ในภูมิภาคเอเชีย
บริษัท นีลเส็น ประเทศไทย จำกัด  เปิดเผยว่า แนวโน้มประชากรโลก ซึ่งมีอายุ 65 ปีขึ้นไปที่ขยายตัวเพิ่มขึ้นอย่างต่อเนื่อง โดยภายใน 20 ปี ข้างหน้า คือปี 2579 จะมีสัดส่วนถึง 2 ใน 3 ของประชากรโลก ในส่วนของประเทศไทยที่มีประชากรสูงวัยที่มีอายุ 65 ปีขึ้นไป มีตัวเลขถึง 7 ล้านคน เมื่อปี 2558 ที่ผ่านมา ถือเป็นอันดับที่ 3 ที่มีผู้สูงอายุมากที่สุดในภูมิภาคเอเชีย และคาดว่าจะเพิ่มเป็น 13 ล้านคน ในอีก 15 ปี ข้างหน้า

เพื่อทำให้ผู้ประกอบการสินค้าบริการเหล่านี้ ถือว่าเป็นโจทย์สำคัญที่จะต้องปรับปรุงสินค้าให้ตอบโจทย์กับความต้องการของผู้บริโภคกลุ่มนี้มากขึ้น สำหรับ 4 โจทย์ใหญ่ๆในการบริการผู้บริโภคกลุ่มนี้ ได้แก่ 1.จะทำอย่างไรให้คนกลุ่มนี้ตัดสินใจซื้อสินค้า ดังนั้นสินค้าต้องมีนวัตกรรม เช่น ผลิตภัณฑ์ดูแลฟันปลอม หรือบรรจุภัณฑ์ต้องใช้อักษรตัวใหญ่ มองเห็นชัดเจน สีจดจำง่าย แพ็กเกจจิ้งเล็กลง เพื่อตอบโจทย์คนกลุ่มนี้
2.จัดโปรโมชั่นโดนใจ และสอดรับกับการจับจ่ายของผู้สูงอายุ เช่น ออกโปรโมชั่นให้ตรงกับวันที่รัฐบาลจ่ายเงินเลี้ยงดูผู้สูงอายุ เป็นต้น 3.บริการดีลิเวอรี่ เช่น ร้านเซเว่นอีเลฟเว่น ในญี่ปุ่นมีบริการรถส่งสินค้า เป็นต้น สุดท้ายการปรับสัดส่วนสินค้าในร้านค้าปลีก ให้สอดรับกับคนสูงวัย เช่น อาหารเพื่อสุขภาพ เป็นต้น

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
