คลังประเดิมใช้  “อีเพย์เมนต์”  จ่ายเงินอุดหนุนเด็กแรกเกิดเดือนละ 400 บาท 9 ก.ย.นี้ ก่อนขยายผผลไปยังเบี้ยคนชราและคนพิการ
นายมนัส แจ่มเวหา  อธิบดีกรมบัญชีกลาง เปิดเผยว่า กรมบัญชีกลางได้รับนโยบายจากรัฐบาล ให้จ่ายเงินสวัสดิการสังคมให้ประชาชนผ่านระบบอีเพย์เมนต์ โดยจะเริ่มจากการจ่ายเงินอุดหนุนเพื่อการเลี้ยงดูเด็กแรกเกิด เข้าบัญชีเงินฝากธนาคารของผู้มีสิทธิ์โดยตรง ในอัตราเดือนละ 400 บาท กำหนดจ่ายภายในวันที่ 9 ก.ย.นี้ ซึ่งมีผู้ได้รับสิทธิ์ทั้งหมด 85,000 คน ใช้งบประมาณทั้งสิ้น 34 ล้านบาท

สำหรับการจ่ายเงินสวัสดิการผ่านระบบอีเพย์เมนต์ จะขยายผลไปยังเงินสวัสดิการอื่นๆ เช่น เบี้ยยังชีพผู้สูงอายุ เบี้ยยังชีพคนพิการ เป็นต้น  ซึ่งกรมบัญชีกลางพร้อมขับเคลื่อนนโยบายของรัฐบาล ให้เกิดผลเป็นรูปธรรม มีประสิทธิภาพ และสอดคล้องกับแผนยุทธศาสตร์ชาติ ระยะ 20 ปี (ปี 2560-2579) และแผนการปฏิรูปประเทศของรัฐบาล

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
