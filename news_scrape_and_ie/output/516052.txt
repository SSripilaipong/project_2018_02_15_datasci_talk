คสรท. เตรียมทำหนังสือถึง  แรงงาน  ปรับขึ้น  ค่าแรงขั้นต่ำ  เป็น 360 บาทต่อวัน ขณะอัตราการว่างงานเพิ่มขึ้น
นายชาลี ลอยสูง รองประธานคณะกรรมการสมานฉันท์แรงงานไทย (คสรท.) เปิดเผยกับสำนักข่าว ไอ.เอ็น.เอ็น. ว่า ทาง คสรท. เตรียมทำหนังสือถึงปลัดกระทรวงแรงงาน เรื่องการปรับขึ้นค่าแรงขั้นต่ำให้เท่ากันทุกพื้นที่ทั่วประเทศจาก 300 บาทต่อวัน เป็น 360 บาท

ทั้งนี้ ตามภาวะค่าครองชีพที่ปรับสูงขึ้น และถึงแม้ว่าภาครัฐจะจัดงานธงฟ้าเพื่อลดภาระค่าครองชีพของผู้ใช้แรงงานนั้น มองว่า มีผู้ได้รับประโยชน์แค่บางพื้นที่ ขณะที่อัตราการว่างงานในปัจจุบัน ล่าสุดพบว่าเพิ่มขึ้นเกินร้อยละ 1 จากเดิมที่ไม่ถึงร้อยละ 1 ซึ่งมีผลมาจากหลายสาเหตุ
อาทิ นโยบายภาครัฐที่สนับสนุนให้คนซื้อรถเมื่อหลายปีก่อน ทำให้รถยนต์มีความต้องการสูง โรงงานหรืออุตสาหกรรมรับคนเพิ่ม แต่ขณะนี้ความต้องการถึงจุดอิ่มตัวแล้ว ทำให้ผู้ประกอบการบางแห่งต้องลดภาระค่าใช้จ่ายโดยการลดจำนวนพนักงาน นอกจากนี้ ยังมีเรื่องอุตสาหกรรม 4.0 ที่อนาคตจะนำเรื่องเทคโนโลยีมาใช้มากขึ้นและภาคการส่งออกที่ชะลอตัว

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
