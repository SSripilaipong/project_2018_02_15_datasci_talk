ผู้ผลิตยางรถยนต์  ยืนยัน ยังรับซื้อยางจากภาคอีสาน พร้อมมีแผนที่จะลงทุนในไทยต่อเนื่อง
ตัวแทนบริษัทผู้ผลิตยางล้อ และการยางแห่งประเทศไทย เข้าชี้แจงต่ออนุกรรมาธิการผลผลิตทางการเกษตร สภานิติบัญญัติแห่งชาติ จากกรณีมีกระแสข่าวบริษัทผลิตยางรถยนต์สองรายใหญ่ในไทยปฏิเสธการซื้อยางในภาคอีสาน หลังพบส่วนผสมของกรดซัลฟูริกในการผลิตยางก้อนถ้วย ว่า

บริษัทผู้ผลิตยางรายใหญ่ทั้งมิชลินและบริดจสโตน ไม่ได้ประกาศยกเลิกการรับซื้อยางจากเกษตรกรภาคอีสาน และยังมีแผนที่จะลงทุนในไทยต่อเนื่อง ขณะที่อนุกรรมาธิการฯ ก็จะตั้งคณะกรรมการขึ้นมาดูแลปัญหาการใช้กรดซัลฟูริก เพื่อป้องกันปัญหาคุณภาพยางในระยะยาว ทั้งนี้จากกระแสข่าวดังกล่าว ได้ส่งผลกระทบต่อราคายางถ้วยทั้งประเทศปรับลดลง 2 บาท เหลือกิโลกกรัมละ 23 บาทแล้ว

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

