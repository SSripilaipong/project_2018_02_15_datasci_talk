กสทช. ร่วม 4 องค์กรนำ สายสื่อสาร ลงดิน โดยจะให้แล้วเสร็จทันภายในปี 59 นี้
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (เลขาธิการ กสทช.) ร่วมกับ 4 องค์กร ประกอบด้วย การไฟฟ้านครหลวง (กฟน.) กรุงเทพมหานคร สำนักงานตำรวจแห่งชาติ และบริษัท ทีโอที จำกัด (มหาชน) เดินหน้านำสายสื่อสารลงดิน โดยเริ่มหักเสาไฟฟ้าในเส้นทางแรกตั้งแต่แยกตึกชัยถึงราชวิถี 15 จากทั้งหมด 6 เส้นทาง เพื่อให้เสร็จทันภายในปี 2559

ทั้งนี้ โครงการดังกล่าวเป็นการร่วมมือกับทุกภาคส่วน เพื่อรองรับการบริการต่างๆ ทั้งสายโทรศัพท์ และสายใยแก้วนำแสง (ไฟเบอร์ออฟติค) อีกทั้งเป็นการปรับปรุงทัศนียภาพของบ้านเมืองให้สวยงาม และเสริมสร้างความปลอดภัยต่อชีวิตและทรัพย์สินของประชาชน เหมาะสมกับเป็นมหานครแห่งอาเซียน โดยการดำเนินการที่ผ่านมาได้มีการนำสายสื่อสารโทรคมนาคมลงใต้ดินในพื้นที่ห้าแยกลาดพร้าวถึงอนุสาวรีย์ชัยสมรภูมิ ซึ่งเป็นย่านธุรกิจที่สำคัญของกรุงเทพมหานคร


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
