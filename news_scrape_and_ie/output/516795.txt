‘ไทยพาณิชย์’  ปิดปรับปรุง SCB Easy Application หลังขัดข้อง เปิดให้บริการอีกครั้ง 10 กันยายน นี้
ตามที่ระบบ SCB Easy Application ของธนาคารไทยพาณิชย์ได้เกิดความขัดข้อง อันเป็นผลเนื่องมาจากความนิยมในการใช้บริการทางการเงินผ่าน Application มากขึ้น เนื่องจากมีความสะดวก จึงทำให้มีผู้เข้าใช้งานในปริมาณที่สูงมาก

ส่งผลให้ระบบไม่สามารถให้บริการได้ตามปกติ ธนาคารฯ ต้องขออภัยเป็นอย่างสูงมายังลูกค้าทุกท่านที่ได้รับผลกระทบและไม่ได้รับความสะดวกในครั้งนี้ ธนาคารฯ ขอยืนยันว่าระบบของธนาคารฯ มีความปลอดภัยสูงสุด ด้วยเหตุผลดังกล่าว ธนาคารฯ ขอปิดปรับปรุงระบบ SCB Easy Application เป็นการชั่วคราวตั้งแต่วันนี้
เพื่อยกระดับการให้บริการให้มีประสิทธิภาพยิ่งขึ้น และจะเปิดให้บริการอีกครั้งในวันที่ 10 กันยายน 2559 ในระหว่างนี้ ลูกค้ายังสามารถใช้บริการผ่านช่องทางอื่นๆ ของธนาคารฯ ได้แก่ เว็บไซต์ www.scbeasy.com ซึ่งทำได้ทั้งช่องทางเครื่องคอมพิวเตอร์และโทรศัพท์มือถือ, สาขา และ ATM
หากมีข้อสงสัยหรือต้องการสอบถามข้อมูลเพิ่มเติม สามารถสอบถามได้ที่ศูนย์บริการลูกค้าธนาคารไทยพาณิชย์ (SCB Call Center) โทร.0-2777-7777

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
