เอกชนหวั่นเลิกรับซื้อ  ไฟฟ้า  จากพลังงานหมุนเวียน โดยให้หันมาใช้รูปแบบการประมูลแข่งขันด้านราคา จะส่งผลกระทบต่อธุรกิจ
นางปรียนาถ สุนทรวาทะ ประธานเจ้าหน้าที่บริหาร บริษัท บี.กริม เพาเวอร์ จำกัด ผู้ผลิตไฟฟ้าขนาดเล็ก หรือ SPP กล่าวว่า ข้อเสนอของ นายปิยะสวัสดิ์ อัมระนันทน์ ประธานมูลนิธิพลังงานเพื่อสิ่งแวดล้อม ที่เสนอให้ยกเลิกมาตรการส่งเสริมการรับซื้อไฟฟ้าจากพลังงานหมุนเวียน หรือ ฟีด อิน ทารีฟ สำหรับพลังงานลม และพลังงานแสงอาทิตย์

โดยให้หันมาใช้รูปแบบการประมูลแข่งขันด้านราคา จะส่งผลกระทบต่อภาพรวมธุรกิจพลังงานหมุนเวียนอย่างแน่นอน และควรเปิดให้มีการแข่งขันอย่างเสรี ขณะเดียวกัน ภาครัฐต้องหาแนวทางบริหารจัดการอย่างระมัดระวังด้วย
ส่วนแผนพัฒนากำลังผลิตไฟฟ้าของประเทศไทย ปี 2558–2579 ของรัฐบาลถือเป็นแผนที่เหมาะสม แต่ต้องคำนึงถึงทรัพยากรที่ยังไม่สามารถพัฒนาได้เต็มที่ รวมถึงเสถียรภาพอาจไม่เทียบเคียงกับกระแสไฟฟ้าที่ผลิตจากฟอลซิล และมีราคาที่สูงกว่า ซึ่งจะส่งผลต่อราคาค่าไฟที่เพิ่มขึ้น

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

