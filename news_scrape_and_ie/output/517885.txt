รู้ยัง ! รฟม.  แจ้งเบี่ยงจราจร  บนถนนพหลโยธิน หน้ายูเนี่ยนมอลล์ เพื่อขุดสำรวจสาธารณูปโภคใต้ดิน ในระหว่างวันที่ 9-12 ก.ย.นี้
รฟม. แจ้งเบี่ยงจราจรบนถนนพหลโยธิน บริเวณด้านหน้าห้างสรรพสินค้ายูเนี่ยนมอลล์ ถึง สัญญาณไฟแดงก่อนเข้าห้าแยกลาดพร้าว เพื่อดำเนินการขุดสำรวจสาธารณูปโภคใต้ดิน โครงการรถไฟฟ้าสายสีเขียว (เหนือ) ช่วงหมอชิต–สะพานใหม่–คูคต ในวันที่ 9 – 12 กันยายน 2559 ตั้งแต่ 22.00 น. เป็นต้นไป


โดย การรถไฟฟ้าขนส่งมวลชนแห่งประเทศไทย (รฟม.) แจ้งว่า บริษัท อิตาเลียนไทย ดีเวล๊อปเมนต์ จำกัด (มหาชน) ผู้รับจ้างก่อสร้างงานโยธา โครงการรถไฟฟ้าสายสีเขียว (เหนือ) ช่วงหมอชิต–สะพานใหม่–คูคต สัญญาที่ 1 จะดำเนินการขุดสำรวจสาธารณูปโภคใต้ดิน บริเวณด้านหน้าห้างสรรพสินค้ายูเนี่ยนมอลล์
จึงมีความจำเป็นต้องปิดเบี่ยงช่องทางการจราจรบนถนนพหลโยธินทั้งฝั่งขาเข้าและฝั่งขาออก (ชิดเกาะกลาง) ฝั่งละ 1 ช่องทาง ทำให้มีช่องทางจราจรทั้งฝั่งขาเข้าและฝั่งขาออก คงเหลือฝั่งละ 2 ช่องทาง ในวันศุกร์ที่ 9 กันยายน 2559 ถึง วันจันทร์ที่ 12 กันยายน 2559 ตั้งแต่เวลา 22.00 น. เป็นต้นไป ตลอด 24 ชั่วโมง เป็นระยะเวลาประมาณ 4 วัน
เนื่องจากมีความจำเป็นต้องเร่งรัดการทำงาน เพื่อให้สามารถคืนผิวจราจรได้ภายในเวลา 05.00 น. ของวันจันทร์ เพื่อไม่ให้ส่งผลกระทบต่อการจราจร จึงจำเป็นต้องทำงานตลอด 24 ชม. อย่างไรก็ตามการจราจรดังกล่าวอาจทำให้ผู้ใช้เส้นทางไม่ได้รับความสะดวกในการเดินทาง ดังนั้นหากไม่มีความจำเป็น โปรดหลีกเลี่ยงเส้นทางดังกล่าว และ รฟม. ต้องขออภัยมาในโอกาสนี้

ที่มา   โครงการรถไฟฟ้าสายสีเขียว ช่วงหมอชิต-สะพานใหม่-คูคต
MThai News
