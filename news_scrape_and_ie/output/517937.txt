เช็คด่วน!!  ธนาคาร  ประกาศแจ้งปิดระบบชั่วคราวช่วงนี้ เพื่อพัฒนาและเพิ่มประสิทธิภาพในระบบงาน
วันที่ 8 ก.ย.2559 ฝ่ายสื่อสารองค์กรและภาพลักษณ์  ธนาคารกรุงไทย  แจ้งว่า ธนาคารมีกำหนดปิดระบบงานอิเล็กทรอนิกส์ชั่วคราว ในวันเสาร์ที่ 10 กันยายน นี้ ระหว่างเวลา 00.30-04.30 น. เพื่อพัฒนาและเพิ่มประสิทธิภาพระบบงาน

ส่งผลให้ลูกค้า จะไม่สามารถใช้บริการเครื่อง ATM เครื่อง ADM การใช้จ่ายผ่านบัตรอิเล็กทรอนิกส์ การโอนเงินระหว่างธนาคารทุกช่องทาง รวมถึงการโอนเงินจากต่างประเทศเข้าบัตรวีซ่า เดบิต สำหรับบริการอื่นๆ สามารถใช้บริการได้ตามปกติ ทั้งนี้ ธนาคารขออภัยในความไม่สะดวก สอบถามเพิ่มเติมที่ KTB Call Center หมายเลข 02 111 1111
นอกจากนี้ ธนาคารกรุงศรีอยุธยา จำกัด (มหาชน) แจ้งว่า ธนาคารกำหนดปรับปรุงระบบชั่วคราว ในวันที่ 8 ก.ย. เวลา 22.30 น. ถึง วันที่ 9 ก.ย. เวลา 6.00 น. รวมถึงบริการบัตรเครดิตจะทำการปรับปรุงระบบ โดยส่งผลให้ไม่สามารถเรียกดูข้อมูล หรือทำรายการเกี่ยวกับบัตรเครดิตทั้งหมดได้ตามวันเวลาดังนี้ ตั้งแต่เวลา 00.30 น. ของวันอาทิตย์ที่ 11 กันยายน 2559 จนถึงเวลา 07.30 น. ของวันอาทิตย์ที่ 11 กันยายน 2559 จึงใคร่ขออภัยในความไม่สะดวกมา ณ ที่นี้


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
