“สรรพากร”  แถลงข่าวจับกุมกลุ่มขาย  ใบกำกับภาษีปลอม  พบเสียหายมากกว่าพันล้านบาท เตือนผู้ซื้อ-ขาย หยุดกระทำพฤติกรรมดังกล่าว
นายประสงค์ พูนธเนศ อธิบดีกรมสรรพกร  แถลงข่าวจับกุมกลุ่มขายใบกับกับภาษีปลอม โดยระบุว่า จากการเข้าตรวจค้นเมื่อวันที่ 8 กันยายนที่ผ่านมา เบื้องต้นพบขบวนการการผลิตและขายใบกำกับภาษีปลอม 1 ราย เป็นผู้ประกอบธุรกิจบังหน้าออกใบกำกับภาษีปลอมให้กับนิติบุคคลหลายราย เพื่อซื้อใบกำกับภาษีมายื่นขอคืนภาษีมูลค่าเพิ่มร้อยละ 7 จากยอดการจำหน่ายมากกว่า 1 พันล้านบาท แต่ไม่มีการซื้อ-ขายจริง แล้วนำมายื่นขอคืนภาษีมูลเพิ่มทำให้กรมสรรพากรได้รับความเสียหายจากการคืนภาษี

ทั้งนี้ จากการตรวจสอบพบว่า ส่วนใหญ่เป็นเป็นนิติบุคลประกอบธุรกิจจำหน่ายวัสดุก่อสร้าง และจากการตรวจสอบยังพบว่ามีผู้ร่วมขบวนการทั้งรายใหญ่และผู้ขายที่เป็นตัวกลางอีกหลายรายเช่นกันในพื้นที่กรุงเทพมหานคร นนทบุรี และปริมณฑล ซึ่งขณะนี้กรมสรรพากรกำลังขยายผลเพื่อติดตามจับกุมมาดำเนินคดีต่อไป ส่วนนิติบุคคลที่มายื่นใบกำกับภาษีปลอมจะถูกติดตามเพื่อเรียกค่าภาษีมูลค่าที่รับไปโดยมิชอบพร้อมเบี้ยปรับ

อย่างไรก็ตาม ในช่วง 2 ปีที่ผ่านมา กรมสรรพากร สามารถตรวจพบผู้ขายใบกำกับภาษีปลอมได้ รวม 14 ราย มากที่สุด ตั้งแต่ก่อตั้งกรมสรรพากรมา 101 ปี พร้อมกันนี้ยังตรวจพบผู้ซื้อใบกำกับภาษีปลอมไปใช้ยื่นขอคืนภาษีเป็นเท็จจำนวน 4,701 ราย มูลค่าความเสียหายประมาณ 350 ล้านบาท

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
