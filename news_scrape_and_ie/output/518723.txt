กสท  เปิดแข่งขัน CAT Cyfence Cybercop Contest 2016 รอบชิงชนะเลิศ หาสุดยอดนักแกะรอย โจรกรรมบนโลกไซเบอร์ ปีที่ 3
บริษัท กสท โทรคมนาคม จำกัด (มหาชน) จัดพิธีเปิดการแข่งขัน CAT CYFENCE CYBERCOP CONTEST 2016 ซึ่งการแข่งขันรอบชิงชนะเลิศ เพื่อค้นหาแชมป์อัจฉริยะนักแกะรอย โจรกรรมบนโลกไซเบอร์ ปีที่ 3 โดย พ.อ.สรรพชัย หุวะนันทน์ กรรมการบริษัท กสท โทรคมนาคม จำกัด (มหาชน) รักษาการในตำแหน่งกรรมการผู้จัดการใหญ่ให้เกียรติเป็นประธานเปิดงาน


ทั้งนี้ นางสาวกัณณิกา วรคามิน ผู้จัดการฝ่ายพัฒนาผลิตภัณฑ์ความปลอดภัยเทคโนโลยีสารสนเทศ บริษัท กสท โทรคมนาคม จำกัด (มหาชน) หรือ CAT เปิดเผยว่า สำหรับโครงการ “CAT CYFENCE CYBERCOP CONTEST 2016” ในปีนี้จัดขึ้นต่อเนื่องเป็นครั้งที่ 3
โดยมีวัตถุประสงค์เพื่อส่งเสริม และพัฒนาเยาวชนให้รับทราบความก้าวหน้าของเทคโนโลยีสารสนเทศ และเป็นบุคลากรด้าน IT Security ที่รู้เท่าทันภัยคุกคามบนโลกไซเบอร์ที่กำลังขยายตัวไปทั่วโลก รวมถึงปลูกฝังจรรยาบรรณที่ดี ในก ารใฝ่หาแหล่งข้อมูลความรู้ต่าง ๆ ในโลกอินเทอร์เน็ต
อีกทั้งยังเป็นเวทีที่เปิดโอกาสให้ นิสิต นักศึกษา ได้โชว์ความรู้ความสามารถอย่างเต็มที่ ด้วยการนำเอาเทคโนโลยีสารสนเทศมาพัฒนาประยุกต์ใช้อย่างถูกต้องเหมาะสม สำหรับในปีนี้คาดว่าจะมีผู้แข่งขันเพิ่มขึ้นต่อเนื่องจากปีก่อน

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
