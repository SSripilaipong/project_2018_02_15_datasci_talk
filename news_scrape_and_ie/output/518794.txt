ครม.อนุมัติต่อเวลาอีก 1 ปี ลด  VAT  ที่ 7% หวังเป็นแรงส่งกระตุ้นเศรษฐกิจ ชี้ รัฐจะสูญรายได้ 256,900 แสนล้านต่อปี
นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี  เปิดเผยว่า ที่ประชุมคณะรัฐมนตรี (ครม.) มีมติอนุมัติขยายระยะเวลาการลดอัตราภาษีมูลค่าเพิ่ม หรือ VAT ไว้ที่ร้อยละ 7 ออกไปอีก 1 ปี โดยมีผลตั้งแต่วันที่ 1 ตุลาคม 2559 – 30 กันยายน 2560 จากเดิมที่สิ้นสุดในวันที่ 30 กันยายน นี้

ทั้งนี้มองว่า เศรษฐกิจไทยอยู่ในช่วงการฟื้นตัว โดยอัตราการขยายตัวทางเศรษฐกิจไตรมาสที่ 1 และ 2 ของปี 2559 เติบโตกว่าร้อยละ 3.2 และร้อยละ 3.5 ตามลำดับ จากปี 2558 ที่ขยายตัวร้อยละ 2.8 ดังนั้นเพื่อรักษาแรงส่งของการฟื้นตัวทางเศรษฐกิจ
การบริโภค การลงทุน และสร้างความชัดเจน ความเชื่อมั่นของภาคธุรกิจ ไม่ให้เกิดผลกระทบต่อการครองชีพในราคาสินค้าและบริการ รวมทั้งเพื่อให้เศรษฐกิจไทยเกิดภูมิต้านทาน ท่ามกลางเศรษฐกิจโลกที่ยังอ่อนแอ และความผันผวนของตลาดการเงินโลก ซึ่งการขยายอายุการลดอัตราภาษีมูลค่าเพิ่มไว้ที่ร้อยละ 7 จะทำให้รัฐบาลสูญเสียรายได้ประมาณ 256,900 ล้านบาท

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
