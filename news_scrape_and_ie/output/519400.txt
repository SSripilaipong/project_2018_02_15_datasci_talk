กทม. เตรียมเก็บค่าโดยสาร รถโดยสารประจำทางด่วนพิเศษ BRT ตามโซน 1 ต.ค. นี้

นายมานิต เตชอภิโชค กรรมการผู้อำนวยการบริษัทกรุงเทพธนาคม จำกัด(เคมี) เผย วันที่ 1 ต.ค. นี้ กรุงเทพมหานคร จะปรับอัตราค่าโดยสารรถโดยสารประจำทางด่วนพิเศษ (BRT) สายสาทร-ราชพฤกษ์ โดยเก็บในอัตราตามโซนของการเดินทาง ได้แก่
โซนที่ 1 จากสถานีสาทร (B1) ถึง สถานีวัดด่าน (B6) จำนวน 6 สถานี กำหนดอัตราค่าโดยสาร 5 บาท
โซนที่ 2 จากสถานีวัดด่าน(B6) ถึง สถานีราชพฤกษ์ (B12) จำนวน 6 สถานี กำหนดอัตราค่าโดยสาร 5 บาท
แต่ในกรณีที่เดินทางข้ามโซน จะคิดอัตราค่าโดยสาร 10 บาท
ทั้งนี้ เพื่อความเป็นธรรมกับผู้โดยสารที่เดินทางระยะสั้น ซึ่งตั้งแต่เปิดให้บริการเมื่อ 29 พ.ค. 2553 จนถึงปัจจุบัน มีผู้ใช้บริการรถโดยสารประจำทางด่วนพิเศษ (BRT) แล้ว 36 ล้านเที่ยวคน

ที่มา :  prachachat
MThai News
