แถลงผลงาน ครบรอบ 2 ปีรัฐบาล   “สมคิด”  ขอเชื่อใจระหว่างกัน ชี้ เราพ้นจุดต่ำสุดมาแล้ว แต่ยังฟื้นได้ไม่เต็มที่เนื่องจากเศรษฐกิจโลกยังไม่ดี
เมื่อวันที 15 ก.ย.2559 ที่ผ่านมา  นายสมคิด จาตุศรีพิทักษ์ รองนายกรัฐมนตรีด้านเศรษฐกิจ  กล่าวในการแถลงผลงานครบรอบ 2 ปีรัฐบาล ตอนหนึ่งว่า เราพ้นจุดต่ำสุดมาแล้ว แต่ยังฟื้นได้ไม่เต็มที่เนื่องจากเศรษฐกิจโลกยังไม่ดี ความมั่นใจของเอกชนไม่เต็มที่

และหวังว่าจะสื่อสารให้ประชาชนเข้าใจ ทั้งนี้ ขอให้คนที่กระแหนะกระแหนเข้าใจ เมื่อถึงเวลาเลือกตั้งก็เข้ามาเลย แต่ขอให้ทำเพื่อบ้านเมือง ตนอยู่ในรัฐบาลเลือกตั้งมา 6 ปี สะสมมาตลอดไม่ได้มั่ว แต่สิ่งเหล่านี้ทำคนเดียวไม่ได้ ขอทุกคนอดทนร่วมกัน เชื่อใจระหว่างกัน อีกปีเดียวขอให้เชื่อรัฐบาล เราจะไม่ทำให้เสียหายจะทำให้ดีที่สุด
นอกจากนี้ ยังได้เตรียมหารือกับนายกรัฐมนตรี แก้ปัญหาลดภาระหนี้สินให้ประชาชน รวมทั้งปรับโครงสร้างหนี้ให้เกษตรกรให้มีเงินใช้จ่ายเพียงพอ ซึ่งจะส่งผลให้เอกชนตัดสินใจลงทุน และในการบริหารงานเศรษฐกิจอีก 1 ปีเศษที่เหลือ จะปฏิรูปให้แล้วเสร็จใน 3 ด้าน
คือ 1.การสร้างรากฐานทางเศรษฐกิจให้มีความแข็งแรง 2.การสร้างการเชื่อมโยงด้านการคมนาคมขนส่งให้ไทยเป็นศูนย์กลางภูมิภาค 3.การปฏิรูปสู่ประเทศไทย 4.0 ในเร็วๆ นี้จะเดินทางไปเจรจากับเอกชนรายใหญ่ของเยอรมนีให้มาลงทุนในไทย


ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
