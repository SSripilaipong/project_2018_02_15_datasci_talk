โดยปกติสะเต๊ะไม่ว่าจะเป็นหมู ไก่ หรือ เนื้อ จะเสียบไม้ย่าง แต่ร้านคาวบอยสะเต๊ะฟิวชั่น แตกต่างจากร้านหมูสะเต๊ะทั่วไป ไม่ต้องใช้ไม้เสียบ สร้างความแปลกแหวกแนว ลูกค้าติดใจ
ที่ร้าน COWBOY’S SATAY เป็นร้านสะเต๊ะแนวฟิวชั่นที่แหวกแนวจากสะเต๊ะทั่วไป สะเต๊ะร้านนี้ไม่ต้องใช้ไม้เสียบ ถือเป็นเจ้าแรกของเชียงใหม่ ส่วนวัตถุดิบที่ทำจะใช้เนื้อ ไก่ หมู ปลา ซี่โครง รวมทั้งทะเล มาปรุงหมักโดยใช้เครื่องเทศนานาชนิดที่บรรจงคัดสรรที่เป็นสูตรลับเฉพาะเมื่อนำมาย่างจะมีกลิ่นหอม ส่วนรสชาดจะกลมกล่อมด้วยเครื่องเทศและสมุนไพรไทยที่ผสมผสานได้อย่างลงตัว ทางร้านเสิร์ฟพร้อมกับเครื่องเคียงชั้นเลิศ อาทิ มันฝรั่ง ข้าวโพด และ ขนมปัง จิ้มกับกับซอสถั่ว Peanut sauce และ น้ำจิ้มอาจาด ที่มีเอกลักษณ์เฉพาะตัว
ความแปลกใหม่ไม่เหมือนใคร ทำให้สะเต๊ะคาวบอยได้รับความสนใจจากลูกค้าที่ต่างก็ยกนิ้วให้ในเรื่องของความอร่อยที่ลงตัว ส่วนราคาเริ่มต้นที่ชุดล่ะ 70 บาท เป็นสะเต๊ะไก่ ประกอบด้วยเนื้ออกไก่ 2 ชิ้น พร้อมเครื่องเคียง มันฝรั่ง ข้าวโพด และ ขนมปัง ปิ้ง น้ำจิ้มซอสถั่ว Peanut sauce และน้ำจิ้มอาจาด ส่วนชุดคอมโบ้เป็นชุดรวมทั้งไก่ หมู ปลา และซี่โครง พร้อมเครื่องเคียง มันฝรั่ง ข้าวโพด และ ขนมปัง ปิ้ง น้ำจิ้มซอสถั่ว Peanut sauce และน้ำจิ้มอาจาด ราคาชุดล่ะ 250 บาทสามารถรับประทานได้ 3 คน
นายณัฐวุฒิ ประดิษฐ์ทอง ผู้จัดการร้านคาวบอยสะเต๊ะ เปิดเผยว่า สะเต๊ะคาวบอย เป็นสะเต๊ะแนวฟิวชั่นที่แตกต่างจากร้านหมูสะเต๊ะทั่วไป ที่ไม่ต้องใช้ไม้เสียบ จะเสิร์ฟพร้อมกับเครื่องเคียงอื่นเช่น อาทิ มันฝรั่ง ข้าวโพด และ ขนมปัง ปิ้ง ส่วนจุดเด่นของสะเต๊ะที่ร้านอยู่ที่การใช้สมุนไพรไทยมาเป็นส่วนผสมในการหมัก ซึ่งจะได้รสชาติและกลิ่นไอของความเป็นไทย ส่วนน้ำจิ้มถั่วรสชาติจะเผ็ดอมหวาน เป็นที่ชื่นชอบของนักท่องเที่ยวชาวต่างประเทศอย่างมาก
ส่วนเมนูเด็ดของร้านที่นักท่องเที่ยวนิยมสั่งมากที่สุดได้แก่ซี่โครงสะเต๊ะ ซึ่งทางร้านนำซี่โครงหมูมาหนักกับเครื่องเทศสูตรของร้านก่อนจะนำไปย่างไฟแล้วเสิร์ฟพร้อมกับเครื่องเคียง มันฝรั่ง ข้าวโพด และ ขนมปัง ปิ้ง จิ้มกับซอสถั่วและน้ำจิ้มอาจาด
สำหรับร้านคาวบอยสะเต๊ะ ตั้งอยู่ที่ตลาดเพลินฤดี ไนท์มาร์เกต ย่านไนท์บาร์ซ่า อ.เมืองเชียงใหม่ เปิดให้บริการลูกค้าทุกวันตั้งแต่เวลา 18.00-23.00 น. หากท่านผู้ชมสนใจที่อยากจะชิมสะเต๊ะฟิวชั่นร้านคาวบอยสะเต๊ะ สามารถติดต่อถามถามได้ที่คุณแดน ได้ที่หมายเลขโทรศัพท์ 095-6961555 , 063-2325196 หรือติดตาได้ที่เพจเฟสบุ๊ค https://www.facebook.com/pages/Cowboys-SATAY


ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
