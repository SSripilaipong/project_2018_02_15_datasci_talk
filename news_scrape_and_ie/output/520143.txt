“กสท.”  สั่งปรับ MCOT 5 หมื่นบาท ออกอากาศละคร “สงครามคอนแวนต์” พบฉากไม่เหมาะสม ขัดศีลธรรมฯ ตาม ม.37
นายภักดี มะนะเวศ รองเลขาธิการ กสทช. สายงานกิจการกระจายเสียงและกิจการโทรทัศน์  แถลงข่าวผลการประชุมบอร์ด กสท. โดยระบุว่า ที่ประชุมพิจารณาและตรวจสอบพบว่า ละคร สงครามคอนแวนต์ ที่เปลี่ยนชื่อภายหลังเป็น สงครามไฮสคูล ออกอากาศผ่านทางช่อง mcot HD ของ บริษัท อสมท. จำกัด

มีการนำเสนอฉากและเนื้อหาไม่เหมาะสม ในฉากนักเรียนหญิงแสดงความรุนแรงเพื่อตบแย่งผู้ชาย ใช้น้ำอุจจาระและกระดาษทิชชู่เทราดกัน ซึ่งฉากดังกล่าวขัดศีลธรรมอันดีงามของประชาชน ตามมาตรา 37 พ.ร.บ.การประกอบกิจการกระจายเสียงและกิจการโทรทัศน์ พ.ศ.2551
ดังนั้น ที่ประชุม กสท. จึงมีมติลงโทษปรับทางปกครองในอัตรา 50,000 บาท และให้ปรับเปลี่ยนรายการจัดอันดับความเหมาะสมของรายการ ก่อนออกอากาศต่อไป

ที่มา  INN
MThai News
