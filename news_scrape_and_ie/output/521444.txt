นายก อบต.ศาลาด่าน อ.เกาะลันตา เผย  นายกรัฐมนตรีจัดสรรงบ 800-1,500 ล้านบาท เพื่อสร้างสะพานเชื่อมแผ่นดินใหญ่กับ  “เกาะลันตา”  หวังกระตุ้นเศรษฐกิจและการท่องเที่ยว
จากการที่ พล.อ.ประยุทธ์ จันทร์โอชา นายกรัฐมนตรี ได้เดินทางมาราชการเป็นประธานเปิดอาคารผู้โดยสารสนามบินภูเก็ตแห่งใหม่เมื่อวันที่ 16 ก.ย.ที่ผ่านมา ล่าสุด นายสมพงษ์ ดำรงอ่องตระกูล นายกองค์การบริหารส่วนตำบล (อบต.) ศาลาด่าน อ.เกาะลันตา จ.กระบี่ เปิดเผยว่า เพื่อเป็นการกระตุ้นเศรษฐกิจและการท่องเที่ยว

นายกรัฐมนตรี ได้พิจารณาจัดสรรงบ 800-1,500 ล้านบาท เพื่อสร้างสะพานเชื่อมแผ่นดินใหญ่กับเกาะลันตาช่วงท่าเทียบเรือบ้านหัวหิน ต.เกาะกลาง กับท่าเรือบ้านคลองหมาก ต.เกาะลันตาน้อย โดยจะมอบหมายให้กระทรวงการท่องเที่ยวและกีฬาร่วมกับกระทรวงคมนาคมดำเนินการก่อสร้าง ซึ่งคาดว่าจะเริ่มตั้งแต่ปี 2560-2566
ทั้งนี้ คาดว่าเมื่อโครงการสร้างสะพานเชื่อมเกาะลันตาแล้วเสร็จ จะสามารถอำนวยความความสะดวกในการเดินทางให้นักท่องเที่ยวได้ อีกทั้งยังลดค่าใช้จ่ายให้กับประชาชนบนเกาะลันตา นอกจากนี้ยังแบ่งนักท่องเที่ยวจากเกาะพีพีได้เป็นจำนวนมาก

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

