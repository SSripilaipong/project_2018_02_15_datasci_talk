โมโน ร่วมแคมเปญแข่งขันโปรโมทชุมชน ภายใต้ชื่อ MEET IN THE VILLAGE  หวังดันเศรษฐกิจท้องถิ่น
วันนี้(3 ต.ค.2559) ที่ศูนย์ประชุมแห่งชาติสิริกิติ์ คุณนวมินทร์ ประสพเนตร กรรมการผู้จัดการ บริษัทโมโนบรอดคาซท์ จำกัด ได้เดินทางเข้าร่วมงานแถลงข่าวเปิดตัวโครงการการจัดแคมเปญออนไลน์ เพื่อประชาสัมพันธ์ส่งเสริมให้กลุ่มบริษัทและองค์กรต่างๆ ในฐานะผู้บริหารตัวแทนองค์กรที่เข้าร่วมแข่งขันในโครงการดังกล่าว


สำหรับแคมเปญออนไลน์แข่งขันโปรโมทชุมชน ภายใต้ชื่อ MEET IN THE VILLAGE จะได้รับเกียรติจาก 10 ผู้บริหาร จากหน่วยงานต่างๆ มารับหน้าที่เป็นผู้นำชุมชน เพื่อช่วยกันโปรโมทชุมชน และสร้างการรับรู้ผ่านช่องทางออนไลน์ให้ได้มากที่สุด โดยการจัดกิจกรรมต่างๆ ในพื้นที่ เพื่อให้สามารถสร้างรายได้ให้แก่เศรษฐกิจชุมชนท้องถิ่นได้อย่างยั่งยื่น ภายในวันที่ 31 ต.ค.2559 โดยทีมที่สามารถสร้างการรับรู้ทางสื่อมียอด View , Like , Share สูงที่สุด จะได้รับรางวัลสูงสุดถึง 100,000 บาท พร้อมโล่เกียรติคุณ
ทั้งนี้ คุณนวมินทร์ ได้รับเกียรติเป็น 1 ใน 10 ผู้บริหาร ที่รับหน้าที่เป็น CEO Village Ambassador ในภารกิจการแข่งขันโปรโมทชุมชน ซึ่งเป็นทีม V-9 ทีมชุมชนลีเล็ด จ.สุราษฎร์ธานี โดยได้ร่วมกับมหาวิทยาลัยธุรกิจบัณฑิตย์ ในการปฏิบัติภาระกิจโปรโมทชุมชน



MThai News
