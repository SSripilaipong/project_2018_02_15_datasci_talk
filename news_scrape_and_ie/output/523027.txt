รัฐมนตรีว่าการกระทรวงการคลัง ยัน ระบบ  ‘พร้อมเพย์’  สามารถให้ประชาชนทั่วไปใช้ 31 ต.ค. นี้ มั่นใจไม่มีปัญหาแน่นอน
นายอภิศักดิ์ ตันติวรวงศ์ รัฐมนตรีว่าการกระทรวงการคลัง กล่าวยืนยันว่า ระบบพร้อมเพย์จะสามารถเปิดให้ประชาชนทั่วไปใช้ได้ตามแผน คือ ภายในวันที่ 31 ต.ค. นี้ ซึ่งเชื่อว่าเมื่อเปิดให้บริการแล้ว ระบบจะมีความพร้อมและไม่มีอะไรเป็นปัญหาอย่างแน่นอน

นอกจากนี้ ได้มีการติดตามแผนการดำเนินงานในส่วนของการขยายการใช้เครื่องรับบัตรเครดิต (EDC) ซึ่งได้รับการยืนยันว่า อยู่ในกระบวนการทำงาน แม้ว่าก่อนหน้านี้หน่วยงานที่รับผิดชอบ จะขอขยายระยะเวลาการดำเนินงานออกไป แต่มองว่ายังมีเวลาเหลือถึงสิ้นปี จึงได้กำชับให้ดำเนินการตามแผนเดิมไปก่อน

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
