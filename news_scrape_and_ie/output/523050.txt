เอสเอ็มอีแบงก์ ตั้งผู้ทรงคุณวุฒิภายนอกสอบข้อเท็จจริงปมปล่อยกู้  “บ.ชินวัตรไทย”  ทั้งที่ถูกฟ้องล้มละลาย
นายมงคล ลีลาธรรม กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (ธพว. หรือ SME Development Bank)  กล่าวถึง กรณีการแถลงข่าวของนายวัชระ เพชรทอง อดีต ส.ส. พรรคประชาธิปัตย์ ขอให้พิจารณาความผิดของคณะกรรมการ ธพว. ปี 2545

ที่ได้อนุมัติสินเชื่อให้กับ บริษัท ชินวัตรไทย จำกัด ของนายพายัพ ชินวัตร ขณะที่ถูกฟ้องล้มละลายแล้ว และคณะกรรมการ ธพว. ปี 2558 ที่ละเว้นการฟ้องอาญานายพายัพ ชินวัตร จากการรื้อถอนหลักประกัน และนำลูกหนี้ออกประมูลขายในราคาต่ำกว่าเงินต้นนั้น
ทั้งนี้ ในกรณีดังกล่าวทาง ธพว. ไม่ได้ละเลยหรือนิ่งนอนใจ ขณะนี้ นายสมชาย หาญหิรัญ ประธานกรรมการ ธพว. ได้สั่งการให้มีการตั้งคณะกรรมการตรวจสอบข้อเท็จจริงแล้ว โดยมี นายเกรียงไกร รักษ์กุลชน ผู้ทรงคุณวุฒิภายนอก เป็นประธานตรวจสอบข้อเท็จจริง และพิจารณาความเสียหายเพื่อดำเนินการและหาแนวทางแก้ไขต่อไป

ภาพ/ข้อมูล thaigov.go.th
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
