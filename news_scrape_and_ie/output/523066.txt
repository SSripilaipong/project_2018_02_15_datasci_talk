ตลาด  ‘เงินบาท’  เปิด 34.68 อ่อนค่า หลังดอลลาร์แข็งจากตัวเลขภาคการผลิตสหรัฐเพิ่มขึ้นเกินคาด
นักบริหารเงินจากธนาคารกรุงศรีอยุธยา กล่าวว่า เงินบาทเปิดตลาดเช้านี้ อยู่ที่ระดับ 34.68 บาทต่อดอลลาร์ อ่อนค่าจากช่วงเย็นวานนี้ที่ระดับ 34.63 บาทต่อดอลลาร์ เนื่องจากดอลลาร์กลับมาแข็งค่าเมื่อเทียบกับค่าเงินสกุลหลักตามแรงซื้อ หลังได้รับปัจจัยหนุนจากตัวเลขภาคการผลิตของสหรัฐฯ ออกมาดี

โดยปัจจัยหลักที่ตลาดจับตาดู เป็นตัวเลขการจ้างงานนอกภาคเกษตรกรรมของสหรัฐฯ ซึ่งจะประกาศในช่วงสุดสัปดาห์นี้ ส่วนปัจจัยในประเทศเป็นเรื่องกระแสเงินทุนไหลเข้าประเทศเพื่อมาลงทุน ทั้งตลาดทุนและตลาดพันธบัตร

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
