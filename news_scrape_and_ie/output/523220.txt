ลูกจ้างเฮ ! ครม.อนุมัติปรับ  ‘ขึ้นเงินเดือนรัฐวิสาหกิจ’  ไม่เกิน 2% โดยจะย้อนหลังให้ 2 ปี
นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี เปิดเผยว่า ที่ประชุมคณะรัฐมนตรี (ครม.) เห็นชอบให้มีการปรับค่าจ้างลูกจ้างรัฐวิสาหกิจ ตามมติของคณะกรรมการรัฐวิสาหกิจสัมพันธ์ซึ่งมีการประชุมเมื่อวันที่ 30 กันยายนที่ผ่านมา

โดยมีการปรับค่าจ้างสำหรับลูกจ้างที่มีเงินเดือนต่ำกว่า 43,890 บาท สำหรับรัฐวิสาหกิจที่มีการกำหนดอัตราเงินเดือนแบบช่วงจะปรับขึ้นไม่เกิน 2% แบบขั้นปรับขึ้นไม่เกินร้อยละ 0.5 ขั้น จากจำนวนลูกจ้างของรัฐวิสาหกิจ 295,009 คนของรัฐวิสาหกิจทั้ง 64 แห่ง และเนื่องจากราชการรวมถึงเจ้าหน้าที่ของรัฐปรับฐานเงินเดือนไปเมื่อวันที่ 1 ธันวาคม 2557 ก็จะมีปรับย้อนหลังไปเช่นกัน

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
