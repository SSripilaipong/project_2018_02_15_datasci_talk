ครม.  เห็นชอบ เว้นภาษี โอนเงินกองทุนสำรองเลี้ยงชีพ ไปยังกองทุนรวมเพื่อการเลี้ยงชีพเริ่มวันที่ 1 มกราคม 2560
นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี  เปิดเผยว่า ที่ประชุม ครม.มีมติเห็นชอบการยกเว้นภาษีจากการโอนเงินจากกองทุนสำรองเลี้ยงชีพ ไปยังกองทุนรวมเพื่อการเลี้ยงชีพ (RMF) โดยต้องออมต่อเนื่องจนถึงอายุ 55 ปี เริ่มวันที่ 1 มกราคม 2560

เพื่อเป็นการเตรียมรองรับสังคมผู้สูงอายุ ซึ่งที่ผ่านมา นายจ้างมักจะยกเลิกการสมทบเงินเข้ากองทุนสำรองเลี้ยงชีพและลูกจ้างลาออกจากงาน ทำให้สิ้นสภาพการเป็นสมาชิก หรือสามารถออมต่อได้เพียง 90 วันเท่านั้น ทำให้เงินดังกล่าวไม่ได้นำไปใช้การชราภาพ โดยปัจจุบันมีลูกจ้างที่อยู่ในกองทุนสำรองเลี้ยงชีพ 3 ล้านคน มี 17,114 กองทุน และมีลูกจ้างที่อยู่ในกองทุนรวมเพื่อการเลี้ยงชีพ 660,000 คน

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
