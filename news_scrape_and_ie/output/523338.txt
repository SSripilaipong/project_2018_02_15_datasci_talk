บล.โกลเบล็ก เผย ทิศทางตลาดหุ้นจะได้รับอานิสงส์  ‘ดอยซ์แบงก์’  ใกล้บรรลุข้อตกลง ราคาน้ำมันที่ทรงตัวระดับสูง
น.ส.วิลาสินี บุญมาสูงทรง ผู้อำนวยการฝ่ายวิเคราะห์ บริษัทหลักทรัพย์ โกลเบล็ก จำกัด หรือ GBS ประเมินทิศทางตลาดหุ้นไทยได้รับปัจจัยบวกจากต่างประเทศ ในเรื่องกระแสข่าวดอยซ์แบงก์ใกล้บรรลุข้อตกลงกับสหรัฐ เกี่ยวกับการจ่ายค่าปรับผ่อนคลายความกังวลของนักลงทุน

รวมถึงราคาน้ำมันทรงตัวระดับสูงราว 48 ดอลลาร์/บาร์เรล หลังกลุ่มผู้ผลิตน้ำมันมีมติลดกำลังการผลิตลงสู่ 32.5 – 33 ล้านบาร์เรลต่อวัน รวมทั้งผลสำรวจของ Fox News ล่าสุดระบุว่า นางฮิลลารี ยังมีคะแนนนิยมนำ นายทรัมป์ ที่ 43% ต่อ 40%
ส่วนปัจจัยบวกภายในประเทศได้แก่ ภาวะเศรษฐกิจที่ขยายตัวดีขึ้น การส่งออกในเดือน ส.ค. ขยายตัวครั้งแรกในรอบ 5 เดือน โดยเพิ่มขึ้น 6.5%รายได้ภาคเกษตรที่ดีขึ้น ส่งผลให้หลายสำนักวิจัยต่างปรับประมาณการจีดีพี ปีนี้ เพิ่มขึ้นจากตัวเลขคาดการณ์ครั้งก่อนหน้าซึ่งเป็นบวกต่อภาวะการลงทุน ส่วนปัจจัยที่ยังคงกดดันการลงทุน คือ นายกรัฐมนตรีอังกฤษ มีแผนจะเริ่มกระบวนการ Brexit สิ้นเดือนมีนาคม 2560

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
