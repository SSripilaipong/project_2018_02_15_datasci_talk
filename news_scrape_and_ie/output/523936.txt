เปิดตัวแล้ว! โฉมใหม่ เดอะมอลล์ นครราชสีมา ภายใต้รูปแบบ “มหานครหฤหรรษ์แห่งอีสาน”
วันนี้(8 ต.ค.) เดอะมอลล์ นครราชสีมา ได้ทำพิธีเปิดโฉมใหม่อย่างเป็นทางการ โดยการสร้างปรากฎการณ์ใหม่ครั้งนี้ ลงทุนกว่า 2 พันล้านบาท ภายใต้รูปแบบ “มหานครหฤหรรษ์แห่งอีสาน” หรือ THE GREATEST KINGDOM OF HAPPINESS IN ISAN โดยมี ท่านสุวัจน์ ลิปตพัลลภ อดีตรองนายกรัฐมนตรี , ท่านวิเชียร จันทรโณทัย ผู้ว่าราชการจังหวัดนครราชสีมา พร้อมด้วยข้าราชการระดับสูง นักธุรกิจ และประชาชนจำนวนมากมาร่วมงาน

นางสาวศุภลักษณ์ อัมพุช รองประธานกรรมการบริษัท เดอะมอลล์ กรุ๊ป จำกัด กล่าวว่า เป็นเวลากว่า 17 ปี เดอะมอลล์เป็นส่วนหนึ่งของชาวจังหวัดนครราชสีมา ในการพัฒนาเศรษฐกิจและการท่องเที่ยว ถึงวันนี้ ประตูอีสานแห่งนี้เปิดกว้างมากขึ้น พร้อมรับการเติบโตทางเศรษฐกิจและสังคมในอนาคต ทางเดอะมอลล์ จึงได้พัฒนาห้างสรรพสินค้าให้มีความพร้อมต่อการเปลี่ยนแปลง ในขณะเดียวกัน เดอะมอลล์ ยังพัฒนาธุรกิจให้มีศักยภาพในการเปิดรับนักท่องเที่ยว ด้วยการเชิญชวนนักธุรกิจชั้นนำมาร่วมสร้างปรากฏการณ์ที่มหัศจรรย์ ภายใต้แนวคิด “มหานครหฤหรรษ์แห่งอีสาน”
สำหรับบรรยากาศการฉลองโฉมใหม่ของ เดอะมอลล์ นครราชสีมา มีกิจกรรม และโปรโมชั่นยิ่งใหญ่ พร้อมด้วยกองทัพ Super Star ที่มาพร้อมโชว์สุดตระการตา นอกจากกิจกรรมต่างๆ แล้ว ยังมีโปรโมชั่นยิ่งใหญ่แห่งปี เพื่อร่วมเฉลิมฉลองเปิดโฉมใหม่ ลุ้นรับรางวัลรวมมูลค่ากว่า 10 ล้านบาท ระหว่างวันที่ 8 ตุลาคม 2559 ถึง 4 มกราคม 2560 ที่ห้างสรรพสินค้าเดอะมอลล์ นครราชสีมา




MThai News
