นักวิเคราะห์มอง  ‘หุ้นไทย’  เกิดสัญญาณความผันผวน กลยุทธ์การลงทุนสะสมหุ้นเพื่อลงทุนระยะยาว และหุ้นได้ประโยชน์จากดอกเบี้ยขาขึ้น
บล.กสิกรไทย ระบุ หุ้นไทยเกิดสัญญาณความผันผวนจากความเสี่ยงด้าน Valuation ตึงตัว กลยุทธ์การลงทุนหลังจากสัปดาห์ที่ผ่านมาเน้นไปที่การลดน้ำหนักการลงทุนเมื่อดัชนีเข้าใกล้เป้าหมาย สัปดาห์นี้ให้รอดูการทดสอบกรอบ PER 14.5 เท่า 1,438 – 1,489 จุด

ทั้งนี้ ตลาดยังคงให้น้ำหนักการขึ้นดอกเบี้ยของ Fed ก่อนสิ้นปี แม้ว่าตัวเลขภาคแรงงานของสหรัฐออกมาไม่ค่อยดีเท่าไหร่นัก ความน่าจะเป็นในการขึ้นดอกเบี้ยของ Fed ในเดือน พ.ย. ปรับลดลงจาก 23.6% เหลือ 17.1% แต่โอกาสในขึ้นในเดือน ธ.ค. กลับปรับเพิ่มขึ้นจาก 62.1% เป็น 64.3%
สำหรับ SET Index เริ่มเกิดสัญญาณความผันผวนมากขึ้น ซึ่งเป็นไปตามจังหวะที่เตือนไว้ตลอดสัปดาห์ที่ผ่านมา ว่าดัชนีมีความเสี่ยงจาก Valuation ที่ตึงตัว และความผันผวนในตลาดตราสารหนี้ TH 10Y Bond Yield ปรับเพิ่มขึ้นรุนแรงผิดปกติ โดยสัปดาห์ที่ผ่านมา KS Research ได้แนะนำให้ทยอยลดน้ำหนักการลงทุนเมื่อดัชนีเข้าใกล้เป้าหมาย 1,530 – 1,540 จุด ไปแล้ว อย่างไรก็ตามการปรับฐานที่เกิดขึ้นเชื่อว่าจะยังไม่เกิดรูปแบบการปรับลดลงที่รุนแรงมากนัก
เนื่องจากตลาดยังมีการเก็งกำไรผลประกอบการบริษัทจดทะเบียนรออยู่ โดยเฉพาะการรายงานงบของกลุ่มธนาคารฯ กลยุทธ์การลงทุนสะสมหุ้นเพื่อลงทุนระยะยาวที่ Expected PER 14 เท่าที่ 1,437 จุดโดยเน้น Investment Theme หลักยังเป็นหุ้นได้ประโยชน์จากดอกเบี้ยขาขึ้น BLA, SCB กลุ่มผู้ส่งออก KCE, DELTA และ Growth Stock MEGA, CPALL

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
