“กสทช.”  แจ้งผู้ใช้โทรศัพท์มือถือทุกเครือข่ายลบ SMS โฆษณา ป้องกันถูกเรียกเก็บเงินโดยไม่รู้ตัว
ผู้สื่อข่าวรายงานว่า สำนักงานคณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ หรือ กสทช. แจ้งผู้ใช้โทรศัพท์มือถือทุกเครือข่าย ถึงวิธีการลบ SMS โฆษณาที่เก็บเงินเราโดยไม่รู้ตัว โดยการกด *137 แล้วกดโทรออก จากนั้นฟังเสียง โดยจะมีให้เลือก 3 หัวข้อ คือ 1.ยกเลิกโฆษณาประชาสัมพันธ์ 2.ยกเลิกโฆษณาที่คิดเงิน และ 3.ยกเลิกทั้ง 2 ข้อ

สำหรับเครือข่าย Ais dtac true จะใช้ระบบตอบอัตโนมัติ ivr แต่ cat จะเป็นการกด *137 แล้วจะมีเจ้าหน้าที่ call center รับสายเพื่อพูดคุย
ทั้งนี้ การกด *137 เป็นการขอยกเลิก SMS ที่เกิดขึ้นแล้ว แต่ไม่สามารถป้องกัน SMS รังควานที่จะเข้ามาในอนาคตได้ ดังนั้นผู้ใช้บริการต้องกด *137 เป็นระยะๆ

ขอบคุณข้อมูล  ประชาชาติธุรกิจ
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
