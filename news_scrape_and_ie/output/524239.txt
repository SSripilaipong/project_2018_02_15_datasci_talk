ก.เกษตรฯ เตรียมเสนอ 4 แนวทางเพื่อช่วยเหลือเยียวยาเพิ่มเติมให้เกษตรกรที่ได้รับผลกระทบจาก  น้ำท่วม  ต่อ ครม. พรุ่งนี้
พล.อ.ฉัตรชัย สาริกัลยะ รัฐมนตรีว่าการกระทรวงเกษตรและสหกรณ์  เปิดเผยถึงสถานการณ์น้ำขณะนี้ว่า ยังไม่น่ากังวล โดยเฉพาะในพื้นที่ชลประทาน ที่ยังสามารถบริหารจัดการได้ ส่วนพื้นที่ที่มีน้ำท่วมเป็นพื้นที่นอกคันกั้นน้ำลุ่มเจ้าพระยา ขณะที่แผนการระบายน้ำปัจจุบันของเขื่อนเจ้าพระยา พบว่า มีการระบายน้ำที่ 2,270 ลูกบาศก์เมตรต่อวินาที สถานีบางไทร 2,114 ลูกบาศก์เมตรต่อวินาที

ซึ่งกรมชลประทานยังสามารถควบคุมได้ เพราะจุดเฝ้าระวังต้องระบายน้ำที่สถานีบางไทร 3,500 ลูกบาศก์เมตรต่อวินาที ส่วนที่เขื่อนพระราม 6 ล่าสุดระบายน้ำอยู่ที่ 700 ลูกบาศก์เมตรต่อวินาที อย่างไรก็ตาม กระทรวงเกษตรฯ ได้เตรียมเสนอ 4 แนวทาง เพื่อช่วยเหลือเยียวยาเพิ่มเติม เกษตรกรที่ได้รับผลกระทบจากน้ำท่วม
ซึ่งประกอบด้วย จ่ายเงินช่วยเหลือเกษตรกร ช่วยฟื้นฟูพื้นที่เสียหายหลังน้ำลด สหกรณ์การเกษตรปล่อยสินเชื่อให้เกษตรกร และยืดเวลาการชำระหนี้ โดยจะเสนอแนวทางดังกล่าวเข้าสู่ที่ประชุมคณะรัฐมนตรีเพื่อพิจารณาในวันพรุ่งนี้ (11 ตุลาคม)

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
