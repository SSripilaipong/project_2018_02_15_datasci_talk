นักวิเคราะห์มองข่าวแจ้งเตือนวางระเบิดป่วนเมืองเป็นปัจจัยลบต่อ  ‘หุ้นไทย’  คาด 1-2 วันดัชนีจะเริ่มยืนได้บริเวณ 1,445/1,440 จุด
บล.บัวหลวง ระบุ เมื่อวานดัชนีหุ้นไทยเกิด Panic sell หลุด 1,480 จุด โมเมนตั้มระยะสัปดาห์เปลี่ยน (ผิดคาด) มาเล่นในกรอบ 1,440-1,480 จุด และระยะเดือนยังเป็นไปตามที่คาด คือ มองลงมาบริเวณ 1,440 จุด (Stop loss เดิม 1,437 จุด)

กลยุทธ์วันนี้ แนะเล่นหุ้นปัจจัย 4 ระหว่างรอตลาดสร้างฐานบริเวณแนวรับ ส่วนข่าวลบวานนี้ รอง ผบ.ตร.เผยหน่วยข่าวแจ้งเตือนวางระเบิดป่วนเมือง ช่วงปลายเดือน 25-30 ตค. ขณะที่ ข่าว ตปท.โพล NBC News/ Wall street Journal ชี้ “ฮิลลารี คลินตัน” คะแนนนำ 52% ต่อ 38% หลังดีเบตเมื่อวาน (ตลาดมองนโยบายพรรค Democrat เป็นบวกต่อตลาดหุ้นโลกมากกว่า Republican)
ทั้งนี้ ภายใน 1-2 วันนี้ คาดดัชนีจะเริ่มยืนได้บริเวณ 1,445/1,440 จุด แล้ว รีบาวด์อีกครั้ง เร็วสุดคาดก่อนบ่ายวันพุธ กลยุทธ์ลงทุนแนะนำหุ้นตาม Investment theme ที่คาดว่าจะมี Catalyst หนุนราคาหุ้นรีบาวด์เร็ว หุ้นรับเหมาฯ งานรัฐบาล (SEAFCO ILINK)
ครึ่งหลังเดือนนี้จะมีข่าวงานประมูล (รถไฟฟ้าสายสีต่างๆ สายไฟใต้น้ำ) / หุ้นที่เชื่อมโยงกับธุรกิจแห่งโลกอนาคต-ฟินเทค (COM7) / หุ้น Events play เช่น งานเหมืองโปแตส (TRC) / ส่งออก หรือธุรกิจในต่างประเทศที่ได้ประโยชน์จากบาทอ่อน (MINT CENTEL TCMC)

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
