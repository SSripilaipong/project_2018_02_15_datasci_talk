เอาจริง!  คปภ.  คุมเข้มขายประกันผ่านแบงก์ ย้ำ ผู้ขายต้องระบุชัดเจนว่าเป็นประกันหรือเงินฝาก ขณะที่สมาคมธนาคารไทย ยัน จะปรับปรุงการขายให้เป็นไปตามกฎเกณฑ์
นายชูฉัตร ประมูลผล รองเลขาธิการด้านตรวจสอบ สำนักงานคณะกรรมการกำกับและส่งเสริมการประกอบธุรกิจประกันภัย หรือ คปภ.  แถลงข่าวร่วมกับ สมาคมธนาคารไทย เกี่ยวกับข้อแนะนำในการซื้อขายประกันผ่านธนาคาร ว่า ปัจจุบันช่องทางการขายประกันภัยผ่านทางธนาคารได้รับความนิยม โดยเฉพาะประกันชีวิต ที่ขณะนี้เบี้ยประกันชีวิตรับรวมผ่านช่องทางธนาคาร ณ สิ้นเดือนมิถุนายน มีจำนวน 123,418 ล้านบาท คิดเป็นสัดส่วนร้อยละ 45.36 ของการขายรวมทุกช่องทาง ขยายตัวร้อยละ 6.7 เมื่อเทียบกับช่วงเดียวกันปีก่อน

อย่างไรก็ตาม ที่ผ่านมายังได้รับร้องเรียนจากประชาชนว่าเกิดความเข้าใจคลาดเคลื่อนระหว่างผู้ซื้อและผู้ขาย ดังนั้น คปภ. จึงได้หารือร่วมกับสมาคมธนาคารไทย เพื่อกำหนดกรอบและควบคุมการเสนอขายกรมธรรม์ประกันภัยผ่านทางธนาคารให้เป็นไปตามประกาศที่กำหนด
ซึ่งธนาคารไทย ยืนยันว่า จะปรับปรุงคุณภาพการขาย โดยจะแยกพื้นที่การเสนอขายกรมธรรม์ออกจากเคาน์เตอร์ธนาคารรับฝากเงิน และในฐานะนายหน้าประกันภัย คปภ. ย้ำว่า คปภ. สามารถลงโทษบริษัทประกันภัยที่ไม่ปฏิบัติตามประกาศ ตั้งแต่การสั่งให้หยุดรับประกันไปจนถึงขั้นร้ายแรงหากพบว่ามีความผิด ก็สามารถยึดใบอนุญาตการประกอบธุรกิจประกันภัยได้

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
