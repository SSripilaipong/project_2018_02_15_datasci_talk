เกษตรกรเฮ!  ครม.  อนุมัติงบเยียวยาผู้ได้รับผลกระทบ น้ำท่วม วงเงินรวม 2,200 ล้านบาท จ่ายครัวเรือนละ 3,000 บาท ชดเชยดอกเบี้ย 300 ล้านบาท
พล.อ.ฉัตรชัย สาริกัลยะ รัฐมนตรีว่าการกระทรวงเกษตรและสหกรณ์  เปิดเผยภายหลังการประชุมคณะรัฐมนตรีว่า ที่ประชุมได้มีการอนุมัติงบประมาณวงเงิน 2,200 ล้านบาท เพื่อช่วยเหลือเกษตรกรที่ได้รับผลกระทบจากสถานการณ์น้ำท่วมในพื้นที่ประสบอุทกภัย ตั้งแต่เดือนพฤษภาคม 2559 เป็นต้นมา ผ่าน 3 มาตรการ ได้แก่

1.การจ่ายเงินช่วยเหลือเกษตรกรครัวเรือนละ 3,000 บาท จำนวนกว่า 6 แสนครัวเรือน รวมเป็นเงิน 1,900 ล้านบาท 2.มาตรการในการชะลอหนี้ให้แก่เกษตรกร โดยรัฐบาลจะเป็นผู้รับภาระดอกเบี้ยวงเงิน 300 ล้านบาท 3.มาตรการฟื้นฟูพื้นที่ถูกน้ำท่วม ซึ่งจะเป็นวงเงินงบประมาณปกติของกระทรวงเกษตรฯ ในการช่วยเหลือเกษตรกร
อย่างไรก็ตาม สำหรับมาตรการช่วยเหลือเยียวยาเกษตรกรที่ได้รับผลกระทบจากอุทกภัยของกระทรวงเกษตรและสหกรณ์ จะเป็นมาตรการช่วยเหลือเพิ่มเติมที่นอกเหนือจากงบประมาณช่วยเหลือของกระทรวงมหาดไทย

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
