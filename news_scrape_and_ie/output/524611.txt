หุ้นไทยเช้านี้ เปิดตลาดลดลง 9.77 จุด แตะ 1,432.44 จุด มูลค่า 1,594.60 ล้านบาท
บรรยากาศการลงทุนในตลาดหุ้นไทยเช้าวันนี้ (12 ต.ค.) เปิดทำการเมื่อเวลา 10.00 น. ดัชนีปรับตัวลดลง 9.77 จุด แตะที่ระดับ 1,432.44 จุด ด้วยมูลค่าการซื้อขาย 1,594.60 ล้านบาท ขณะที่ นายกิติชาญ ศิริสุขอาชา ผู้อำนวยการฝ่ายวิเคราะห์หลักทรัพย์รายย่อย บล.ซีไอเอ็มบี (ประเทศไทย) กล่าวว่า ตลาดหุ้นไทยเช้านี้คาดว่าจะปรับตัวลงในทิศทางเดียวกับตลาดหุ้นอื่นในภูมิภาคเอเชียที่เช้านี้ส่วนใหญ่จะปรับตัวลง ตามตลาดสหรัฐฯ ที่ร่วงแรงเมื่อคืนที่ผ่านมา

หลังผลประกอบการของบริษัทจดทะเบียนในสหรัฐฯ ออกมาไม่ดี สร้างความกดดันให้ตลาดฯ และราคาน้ำมันดิบก็ปรับฐานเล็กน้อย ขณะที่เงินบาทอ่อนค่าลง ดังนั้น จึงเป็นเหตุผลที่นักลงทุนต่างชาติจะขายล็อกกำไรไว้ก่อน เพื่อลดความเสี่ยงในด้านอัตราแลกเปลี่ยน พร้อมให้แนวรับ 1,430 จุด ส่วนแนวต้าน 1,450 จุด
ส่วนอัตราแลกเปลี่ยนเงินบาทต่อดอลลาร์สหรัฐฯ ของธนาคารกสิกรไทย ล่าสุด เมื่อเวลา 08.36 น. มีดังนี้ ดอลลาร์สหรัฐฯ รับซื้อที่ 34.04 บาท ขายออก 35.59 บาท


ที่มา  INN
MThai News
