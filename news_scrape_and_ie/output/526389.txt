คลัง สั่งแบงก์รัฐแจก  เสื้อดำ  ให้ผู้ที่มาลงทะเบียนรายได้น้อย 8 ล้านราย  เพื่อสวมใส่แสดงความอาลัย  พระเจ้าอยู่หัวในพระบรมโกศ
นายสมชัย สัจจพงษ์ ปลัดกระทรวงการคลัง  เปิดเผยว่า ได้หารือกับสถาบันการเงินเฉพาะกิจของรัฐ พร้อมให้ดำเนินการผลิตเสื้อยืดสีดำคอกลมฟรีไซส์ ให้กับผู้ที่มาลงทะเบียนผู้มีรายได้น้อย 8 ล้านคน เพื่อสวมใส่แสดงความอาลัยให้กับพระบาทสมเด็จพระปรมินทรมหาภูมิพลอดุลยเดช โดยแต่ละแบงก์รัฐ จะรับผิดชอบแจกเสื้อให้กับผู้ที่มาลงทะเบียนไว้กับแบงก์นั้น เพื่อไว้สวมใส่แสดงความอาลัยได้ตลอดทั้งปี

ทั้งนี้ หากเสื้อยืดสีดำคอกลมราคาอยู่ที่ประมาณตัวละ 50 บาท แบงก์รัฐต้องจ่ายเป็นเงิน 400 ล้านบาท ซึ่งจะช่วยบรรเทาค่าใช้จ่ายของผู้มีรายได้น้อยได้ โดยเป็นนโยบายของรัฐบาล ทั้งนี้ แม้รัฐบาลจะชี้แจงแล้วว่าไม่จำเป็นต้องใส่เสื้อดำทุกคน แต่คลังเห็นว่าถ้าผู้มีรายได้น้อยซึ่งมีค่าใช้จ่ายมากอยู่แล้ว มีเสื้อดำไว้ใส่แสดงความอาลัยแด่พระบาทสมเด็จพระปรมินทรมหาภูมิพลอดุลยเดช จะเป็นการดีกว่า

ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
