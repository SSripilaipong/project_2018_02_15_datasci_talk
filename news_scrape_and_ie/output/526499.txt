บางกอกแอร์เวย์ส ลดราคาบัตรโดยสารไปกลับ เพื่ออำนวยความสะดวกในการเดินทางมาถวายสักการะ พระบรมศพ  พระบาทสมเด็จพระปรมินทรมหาภูมิพลอดุลยเดช
วันที่ 18 ต.ค. 2559 เพจเฟซบุ๊ก  Bangkok Airways  ได้โพสต์แจ้งลดราคาบัตรโดยสาร สำหรับผู้ที่เดินทางมาถวายสักการะพระบรมศพ โดยข้อความระบุว่า บางกอกแอร์เวย์ส ร่วมอำนวยความสะดวกให้แก่ผู้โดยสารชาวไทยที่อาศัยในต่างจังหวัด และต่างประเทศ เพื่อเดินทางมาถวายสักการะพระบรมศพ พระบาทสมเด็จพระปรมินทรมหาภูมิพลอดุลยเดช รัชกาลที่ 9 ในทุกเส้นทางบินของบางกอกแอร์เวย์ส สู่กรุงเทพฯ ไปกลับ เริ่มต้นที่ 890 บาท


โดยสามารถจองตั้งแต่วันนี้ – 26 พ.ย. 59  และเดินทางตั้งแต่วันนี้ -2 ธ.ค. 59 สอบถามเพิ่มเติม และสำรองที่นั่ง ที่สำนักงานขายบางกอกแอร์เวย์ส หรื อโทร. 1771 หรือ 02 270 6699 ตลอด 24 ชั่วโมง  ทั้งนี้ ราคาดังกล่าวยังไม่รวมภาษีสนามบินและค่าธรรมเนียมต่างๆ และที่นั่งมีจำนวนจำกัด ต้องเดินทางไป-กลับเท่านั้น

ที่มา   Bangkok Airways
MThai News
