อิมแพ็ค-ขสมก. จัด  รถรับส่งฟรี  สำหรับประชาชนที่ต้องการเดินทางร่วมแสดงความอาลัย แด่พระบาทสมเด็จพระปรมินทรมหาภูมิพลอดุลยเดช
นางสาวจินตนา พงษ์ภักดี ผู้อำนวยการ สำนักงานฝ่ายสื่อสารองค์กร บริษัท อิมแพ็ค เอ็กซิบิชั่น แมเนจเม้นท์ จำกัด ผู้บริหารศูนย์แสดงสินค้าและการประชุม อิมแพ็ค เมืองทองธานี  เปิดเผยว่า อิมแพ็ค ร่วมกับ ขสมก. ได้จัดรถบริการรับ-ส่งฟรีในเส้นทางเมืองทองธานี-สนามหลวง สำหรับประชาชนที่ต้องการเดินทางร่วมแสดงความอาลัย ในพระราชพิธีพระบรมศพพระบาทสมเด็จพระปรมินทรมหาภูมิพลอดุลยเดช ณ พระที่นั่งพิมานรัตยา ในพระที่นั่งดุสิตมหาปราสาท

โดยให้บริการทุกวัน จนถึงวันที่ 31 ตุลาคม 2559 ด้วยรถ ขสมก.จำนวน 4 คัน รองรับประชาชน 45-80 ท่านต่อคันต่อรอบ ในเส้นทางเมืองทองธานี-สนามหลวง ตั้งแต่เวลา 08.00 -18.00 น. ณ บริเวณประตูทางเข้า 1 (Entrance 1) อาคารศูนย์การประชุม อิมแพ็ค ฟอรั่ม และจากเส้นทางสนามหลวง -เมืองทองธานี ตั้งแต่เวลา 10.00 – 22.00 น. บริเวณโรงแรมรัตนโกสินทร์ โดยประชาชนสามารถนำรถมาจอดยังอาคารจอดรถ (Indoor Parking 2) ซึ่งอยู่ใกล้กับอาคารอิมแพ็คฟอรั่มที่สุด หรือจอดยังจุดอื่นๆ แล้วเลือกนั่งรถเวียน (Shuttle Bus) ที่ให้บริการรอบศูนย์ฯ มายังจุดบริการได้เช่นกัน

ที่มา  INN
MT hai   News
