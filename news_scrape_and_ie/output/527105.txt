คณะกรรมการสมานฉันท์แรงงานไทย หรือ คสรท. คาดไม่เกิน 3 สัปดาห์ จัดจำหน่ายเสื้อดำราคาถูกตัวละ 100-150 บาท ให้ผู้ใช้แรงงาน
นายชาลี ลอยสูง รองประธานคณะกรรมการสมานฉันท์แรงงานไทย หรือ คสรท. เปิดเผยว่า จากปัญหาเสื้อดำขาดแคลน และมีราคาสูงขึ้นกว่าปกติหลายเท่าตัวนั้น ในส่วนของสมาชิกคสรท.อยู่ระหว่างการหารือจัดทำเสื้อสีดำ เพื่อแสดงความอาลัยแด่พระบาทสมเด็จพระปรมินทรมหาภูมิพลอดุลยเดช ออกมาจำหน่ายให้กับผู้ใช้แรงงานในราคาตัวละ 100-150 บาท ซึ่งคาดว่าจะใช้เวลาไม่เกิน 3 สัปดาห์

นอกจากนี้ ขอฝากถึงผู้ประกอบการ หรือโรงงานผลิตเสื้อ อย่าใช้ห้วงเวลานี้เอาเปรียบคนอื่น เพราะเรามีหัวใจดวงเดียวกัน ควรจะรักและสามัคคีกันไว้

ที่มา  INN
MThai News
