ธนาคารแห่งประเทศไทย ยืนยัน ธนบัตรที่ใช้อยู่ ยังใช้ได้ตามปกติไม่มีกำหนด ขอประชาชนอย่ากังวล
นายวิรไทย สันติประภพ ผู้ว่าการธนาคารแห่งประเทศไทย (ธปท.)  แถลงข่าวชี้แจงเรื่องธนบัตร ว่า ขอให้ประชาชนอย่ากังวลเรื่องธนบัตรที่ใช้หมุนเวียนอยู่ในปัจจุบัน เพราะธนบัตรแบบปัจจุบัน สามารถใช้ชำระหนี้ได้ตามกฎหมาย โดยไม่มีกำหนด และเมื่อมีการออกธนบัตรแบบใหม่ในอนาคต ประชาชนก็ยังสามารถใช้ธนบัตรแบบเดิม ร่วมกับธนบัตรแบบใหม่ได้

ส่วนการออกธนบัตรแบบใหม่นั้น ต้องได้รับพระราชทานพระบรมราชานุญาต ก่อนที่จะเริ่มกระบวนการผลิต ซึ่งเมื่อถึงเวลาที่จะมีธนบัตรแบบใหม่ออกมาใช้ ธนาคารแห่งประเทศไทย จะประชาสัมพันธ์ให้ประชาชนทราบโดยทั่วกัน

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
