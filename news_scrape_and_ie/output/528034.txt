นักวิเคราะห์มอง  ‘หุ้นไทย’  มีโอกาสปรับขึ้นต่อทดสอบ 1,507 จุด พร้อมเปิดโผหุ้นผลประกอบการ 3Q เด่นน่าเก็งกำไร
บริษัทหลักทรัพย์ กสิกรไทย จำกัด (มหาชน) ระบุ ช่วงปลอดปัจจัยลบกดดัน มองหุ้นกลาง-เล็ก จะถูกแรงซื้อเก็งกําไรไล่ราคารุนแรง ดัชนีหุ้นไทยกลับมาที่ 1,500 จุด อีกครั้ง คาดว่ากระแสการเก็งกำไรในกลุ่มกลาง-เล็กดังกล่าว จะแรงมากขึ้นในช่วง 25- 29 ต.ค.

เนื่องจากตลาดอยู่ในช่วงปลอดข่าวกดดัน และมีประเด็นการเก็งกำไรผลประกอบการงวด 3Q เป็นประเด็นใหญ่ มองสภาวะดังกล่าวจะอยู่ไปจนถึงช่วงปลายเดือน ต.ค. อย่างไรก็ตามตลาดน่าจะเริ่มมีความผันผวนมากขึ้นในช่วงต้น พ.ย.
ทั้งนี้ในช่วงที่ตลาดยังปลอดปัจจัยกดดัน สามารถที่จะเลือกเก็งกำไรกลุ่มหุ้นผลประกอบการเด่น ซึ่งมีหุ้นที่น่าสนใจ คือ PTT, PTTEP, BANPU, TOP, GPSC, PTG, ORI, TKN, SAPPE, CHG, KCE, MEGA, HMPRO, ROBINS, CPN, BJC, CK, STPI
กลยุทธ์การลงทุน คาดว่า ดัชนีหุ้นไทยวันนี้มีโอกาสที่จะปรับเพิ่มขึ้นต่อเพื่อไปทดสอบ 1,507 จุด โดยต้องเพิ่มความระมัดระวังมากขึ้น เนื่องจาก Valuation กลับมาตึงตัว และเหลือ Upside ที่ค่อนข้างน้อยเพียง 1.96% กลยุทธ์หลัก ยังคงให้ Let Profit Run ในชุดหุ้น BLA KCE HMPRO MEGA PTG TKN และเก็งกำไรหุ้นลุ้นผลประกอบการ BJC GPSC CPN CPALL SPALI

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
