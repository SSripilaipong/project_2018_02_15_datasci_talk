กฟผ. ร่วมกับกระทรวงพลังงาน และ ปตท. เตรียมติดตั้งจุดชาร์จแบตเตอรี่โทรศัพท์มือถือจากพลังงานแสงอาทิตย์ บริการประชาชนที่มา สักการะพระบรมศพ
กฟผ. ร่วมกับ กระทรวงพลังงาน และบริษัท ปตท. จำกัด (มหาชน)  ได้ตั้งจุดบริการอาหารและน้ำดื่มจำนวน 2 จุดบริเวณท้องสนามหลวงและท่าราชวรดิษฐ์ พร้อมทั้งเตรียมติดตั้งจุดชาร์จแบตเตอรี่โทรศัพท์มือถือจากพลังงานแสงอาทิตย์ ไว้บริการประชาชนที่เดินทางไปร่วมสักการะพระบรมศพ พระบาทสมเด็จพระปรมินทรมหาภูมิพลอดุลยเดช ที่ท้องสนามหลวง

นอกจากนี้ กฟผ.ยังได้จัดรถบัสจำนวน 3 คัน บริการเวียนรับ-ส่งประชาชน จากจุดบริการที่สนามม้านางเลิ้ง เพื่อไปส่งที่โรงแรมรัตนโกสินทร์ด้วย รวมทั้งได้ตั้งจุดบริการรับย้อมผ้าสีดำให้กับประชาชนโดยไม่เสียค่าใช้จ่าย บริเวณลานจอดรถบัส ตรงข้ามประตูทางเข้า กฟผ. ด้านถนนบางกรวย-ไทรน้อย ตั้งแต่เวลา 10.00 – 14.00 น.

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News

