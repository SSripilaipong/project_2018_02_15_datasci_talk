ชาวนาทั่วไทยร้องรัฐเร่งช่วยเหลือ หลังราคาข้าวเปลือกตกต่ำ ขายกิโลกรัมละ 5 บาท
รายงานข่าวแจ้งว่า วานนี้ (27 ต.ค. 59) ชาวนาในหลายพื้นที่ของประเทศไทย ได้ออกมาเรียกร้องให้รัฐบาลและหน่วยงานที่เกี่ยวข้องยื่นมือเข้ามาช่วยเหลือเป็นการด่วน หลังจากพบว่าราคาข้าวเปลือกในขณะนี้ลดต่ำลงอย่างหนัก
โดยล่าสุดข้าวเปลือกขายได้ราคาเพียง 5-6.50 บาท/กิโลกรัมเท่านั้น จากในปีที่ผ่านมาราคา 9-12 บาทถือว่าเป็นราคาที่ต่ำสุดในรอบหลายปี ซึ่งพ่อค้าที่รับซื้ออ้างว่าต้องหักค่าความชื้น ค่าสิ่งเจือปนออกด้วย
ดังนั้นเพื่อความอยู่รอดของชาวนา ให้สามารถลืมตาอ้าปากได้ จึงอยากวอนขอรัฐบาลหรือหน่วยงานที่เกี่ยวข้อง ทั้งกระทรวงพาณิชย์และกระทรวงเกษตรและสหกรณ์ให้พิจารณาปรับขึ้นราคารับซื้อข้าวเปลือกให้สูงขึ้น อย่างน้อยก็เท่ากับปีที่ผ่านมา
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
