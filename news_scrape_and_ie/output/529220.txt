รมว.พาณิชย์ระบุมีมาตรการยกระดับราคาข้าวภายในประเทศ และผลักดันการส่งออก โครงการชดเชยดอกเบี้ยให้ผู้ประกอบการค้าข้าวในการเก็บสต๊อก เล็งประชุมหาทางออกราคาข้าวตกพรุ่งนี้
วันนี้ (30 ต.ค. 59) นางอภิรดี ตันตราภรณ์ รัฐมนตรีว่าการกระทรวงพาณิชย์ (พณ.) เปิดเผยถึงมาตรการรักษาเสถียรภาพราคาข้าวเปลือกปีการผลิต 2559/60 ว่า ข้าวที่จะออกสู่ตลาดมากในช่วงพ.ย. – ธ.ค.นี้ กระทรวงพาณิชย์ มีมาตรการเพื่อยกระดับราคาภายในประเทศ และผลักดันการส่งออกด้วย

โครงการชดเชยดอกเบี้ยให้แก่ผู้ประกอบการค้าข้าวในการเก็บสต๊อก โดยจะชดเชยดอกเบี้ย เพื่อรับซื้อข้าวเปลือกตั้งแต่วันที่ 1 พ.ย. 2559 – 31 มี.ค. 2560 และเก็บสต๊อกข้าวไว้ระยะเวลา 2 – 6 เดือน ในอัตราร้อยละ 3 ต่อปี โดยมีผู้ประกอบการเข้าร่วมโครงการแล้ว 345 ราย วงเงินสินเชื่อที่รับซื้อข้าวเปลือก 85,917 ล้านบาท มีเป้าหมายการเก็บสต๊อกประมาณ 8 ล้านตัน
อย่างไรก็ตาม ในส่วนการช่วยเหลือโดยตรงแก่เกษตรกร รัฐบาลได้มีมาตรการช่วยเหลือในช่วงก่อนการเพาะปลูก ได้แก่ มาตรการช่วยเหลือด้านปัจจัยการผลิต ไร่ละ 1,000 บาท การลดต้นทุนการผลิต ลดดอกเบี้ยเงินกู้ เพื่อการเพาะปลูก รวมทั้งการพักชำระหนี้ให้เกษตรกร ทำให้การจำหน่ายผลผลิตข้าวเปลือก ได้ราคาเพิ่มขึ้นอีกไม่ต่ำกว่าตันละ 3,000 บาท
ขณะที่เรื่องราข้าวเปลือกตกต่ำสุดในรอบหลายปีนั้น ในวันพรุ่งนี้ (31 พ.ค. 59) จะมีการประชุมคณะกรรมการนโยบายและบริหารจัดการข้าว โดยคาดว่าจะมีการออกมาตรการให้ความช่วยเหลือต่อไป
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
