กรมทางหลวง เปิดตัวใช้ระบบ M-Pass – Easy Pass อย่างเป็นทางการวันนี้ ซึ่งจะเพิ่มความสะดวกให้แก่ผู้เดินทางมากขึ้น
วันนี้ 31 ต.ค.  นายอาคม เติมพิทยาไพสิฐ รัฐมนตรีว่าการกระทรวงคมนาคม  เป็นประธานพิธีเปิดให้บริการระบบเก็บค่าผ่านทางพิเศษอัตโนมัติของบัตรเอ็มพาส (M-Pass) ของทางหลวงพิเศษระหว่างเมือง (Motorway) ของกรมทางหลวง กับ บัตรอีซี่พาส (Easy Pass) ของการทางพิเศษแห่งประเทศไทย (กทพ.) จะสามารถใช้ด้วยกันได้ จากเดิมที่จะแยกกันคนละระบบ ซึ่งจะเพิ่มความสะดวกรวดเร็วให้แก่ผู้เดินทางมากขึ้น หลังจากที่ผ่านมา กรมทางหลวง และการทางพิเศษแห่งประเทศไทย ได้ทดสอบระบบนำรถวิ่งเชื่อมผ่านด่านที่มีการเชื่อม 2 ระบบทางด่วนด้วยกัน

อย่างไรก็ตาม ผู้ใช้บัตรอีซี่พาส สามารถใช้ทางหลวงพิเศษระหว่างเมือง (มอเตอร์เวย์) สายกาญจนาภิเษก และ สายกรุงเทพฯ – ชลบุรี โดยใช้ช่องทางพิเศษได้ทันที ส่วนผู้ใช้บัตรเอ็มพาส สามารถใช้ทางพิเศษได้ทุกเส้นทางของการทางพิเศษแห่งประเทศไทย อาทิ ทางพิเศษเฉลิมมหานคร ทางพิเศษฉลองรัช ทางพิเศษศรีรัช ทางพิเศษบางพลี – สุขสวัสดิ์ โดยไม่จำเป็นต้องซื้อบัตรใหม่อีกต่อไป

ที่มา  INN


MThai News
