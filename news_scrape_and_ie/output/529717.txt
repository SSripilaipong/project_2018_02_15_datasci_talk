คณะรัฐมนตรี อนุมัติก่อสร้างรถไฟทางคู่ 3 เส้นทาง วงเงิน 55,000 ล้านบาท พร้อมเห็นชอบมติ นบข.
วันนี้(1 พ.ย.) นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี เปิดเผยว่า ที่ประชุมคณะรัฐมนตรีได้อนุมัติโครงการก่อสร้างรถไฟทางคู่ 3 เส้นทาง ระยะทาง 403 กิโลเมตร วงเงินรวม 55,000 ล้านบาท ในเส้นทาง ลพบุรี – ปากน้ำโพ, หัวหิน – ประจวบคีรีขันธ์, นครปฐม – หัวหิน เพื่อเป็นการปฏิรูปโครงสร้างพื้นฐานด้านคมนาคมขนส่งของประเทศ

ขณะที่ นางอภิรดี ตันตราภรณ์ รัฐมนตรีว่าการกระทรวงพาณิชย์ เปิดเผยว่า ที่ประชุมคณะรัฐมนตรีได้เห็นชอบมติของคณะกรรมการนโยบายข้าวแห่งชาติ หรือ นบข. นัดพิเศษ โดยให้เพิ่มเงินโครงการสินเชื่อชะลอการขายข้าวเปลือกนาปี ปีการผลิต 2559/2560 เป็น 13,000 บาทต่อตัน ในส่วนของข้าวหอมมะลิ โดยให้เพิ่มเงินช่วยเหลือและสนุบสนุนชาวนาในการเก็บเกี่ยวและพัฒนาคุณภาพข้าวตันละ 2,000 บาท รายละไม่เกิน 15 ไร่ โดยมีวงเงินรวมไม่เกิน 20,000 ล้านบาท มีผลตั้งแต่วันนี้จนถึง 28 กุมภาพันธ์ 2560

ที่มา  INN
MThai News
