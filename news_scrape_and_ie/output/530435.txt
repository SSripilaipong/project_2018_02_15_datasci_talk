เฟด  คงอัตราดอกเบี้ยตามคาด แม้ตัวเลขเศรษฐกิจจะกระเตื้องขึ้น แต่ส่งสัญญาณปรับขึ้นในการประชุมเดือน ธ.ค. นี้
สำนักข่าวต่างประเทศรายงานว่า ธนาคารกลางสหรัฐฯ หรือเฟด เผยผลการประชุมสรุปยังคงอัตราดอกเบี้ยเท่าเดิม โดยให้ความเห็นว่าสำหรับการเพิ่มอัตราดอกเบี้ย จะต้องมีการปรับปรุงสภาพเศรษฐกิจที่เข้มแข็ง ซึ่งคณะกรรมการกำหนดนโยบายการเงิน ตัดสินใจขอให้มีความคืบหน้ามากกว่าที่เป็นอยู่ก่อนจะดำเนินการใดๆ

เฟด แถลงผลประชุม เน้นย้ำการดีขึ้นในภาคแรงงานและการขยายตัวทางเศรษฐกิจ เช่นเดียวกับอัตราเงินเฟ้อที่เพิ่มขึ้นเล็กน้อย ซึ่งเป็นประเด็นสนใจหลัก คณะกรรมการตัดสินว่า จะมีการขึ้นดอกเบี้ยนโยบายในกรณีที่เศรษฐกิจยังคงแข็งแกร่งขึ้น คณะกรรมการกำหนดนโยบายการเงิน หรือ FOMC ระบุ จุดยืนนโยบายทางการเงินคงที่ เพื่อสนับสนุนให้ภาวะตลาดแรงงานดีขึ้น
อย่างไรก็ตาม เฟด ยังไม่ระบุชัดเจน เกี่ยวกับระยะเวลาในการเปลี่ยนแปลงนโยบายดอกเบี้ย แต่เปรยว่า อาจจะเกิดปรับขึ้นในเร็วๆ นี้ ซึ่งอาจจะเป็นการประชุมครั้งต่อไปในวันที่ 13-14 ธันวาคม

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
