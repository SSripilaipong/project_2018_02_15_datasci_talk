ศูนย์วิจัยกสิกรไทย ชี้หาก “ทรัมป์” ชนะการเลือกตั้งประธานาธิบดีสหรัฐ จะส่งผลตลาดการเงิน ทุนผันผวน จากนโยบาย

นายเชาว์ เก่งชน กรรมการผู้จัดการ บริษัท ศูนย์วิจัยกสิกรไทย จำกัดเปิดเผยว่า การเลือกตั้งประธานาธิบดีสหรัฐอเมริกา ที่จะมีขึ้นในวันที่ 8 พฤศจิกายน นี้ หากผลออกมาว่า นายโดนัลด์ ทรัมป์ ผู้ลงสมัครรับเลือกตั้งตำแหน่งประธานาธิบดีสหรัฐฯ สังกัดพรรครีพับลิกัน ชนะการเลือกตั้ง เชื่อว่าจะส่งผลให้ตลาดทุน การเงิน และหุ้นไทย มีความผันผวนสูง
เนื่องจากนโยบายที่ได้มีการประกาศมาก่อนหน้านี้ ทั้งการลดเสรีทางค้า การขึ้นภาษี นอกจากนี้ ผลกระทบที่อาจมีต่อประเทศไทยคงเป็นเรื่องของค่าเงินบาทและส่งออก รวมทั้งต้องจับตาความสัมพันธ์ทางการค้าระหว่างสหรัฐฯ กับจีนด้วย ว่าจะออกมาในทิศทางไหน
ขณะที่ การประชุมคณะกรรมการนโยบายการเงิน หรือ กนง. นั้น คาดว่า จะยังไม่มีอะไรเปลี่ยนแปลง ตามภาวะเศรษฐกิจในปัจจุบัน
ที่มา  INN
