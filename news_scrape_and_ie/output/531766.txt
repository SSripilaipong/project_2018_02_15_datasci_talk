ผู้เชี่ยวชาญด้านพลังงาน มอง “ทรัมป์” ชนะเลือกตั้งประธานาธิบดีสหรัฐฯ ส่งผลต่อราคาน้ำมันตลาดโลกลดลง
นายมนูญ ศิริวรรณ ผู้เชี่ยวชาญด้านพลังงาน  เปิดเผยว่า จากการที่ นายโดนัลด์ ทรัมป์ ตัวแทนพรรคริพับลิกัน ชนะการเลือกตั้งเป็นประธานาธิบดีสหรัฐฯ จะส่งผลต่อราคาน้ำมันตลาดโลกลดลงอย่างแน่นอน เนื่องจากนโยบายของ ทรัมป์ คือการสนับสนุนการลดภาษีเพื่อให้เกิดการลงทุนในสหรัฐฯ ซึ่งจะทำให้นักลงทุนสำรวจขุดเจาะน้ำมัน ที่มีการชะลอการลงทุนอยู่ในปัจจุบันจะขยายการลงทุนเพิ่มเติม โดยธุรกิจสำรวจขุดเจาะน้ำมันในสหรัฐฯจะกลับมาคึกคักอีกครั้ง

ส่วนกรณีที่หลายฝ่ายมองว่าราคาน้ำมันจะดีดตัวขึ้นหาก ทรัมป์ เป็นผู้นำสหรัฐฯ โดยบรรดานักวิเคราะห์ด้านตลาดน้ำมันทั่วโลกยังมองตรงกันว่าในไตรมาส 1 ปี2560 ราคาน้ำมันตลาดโลกอาจเคลื่อนไหวเพิ่มขึ้นไปแตะที่ระดับ 55 เหรียญสหรัฐต่อบาร์เรล ขณะที่ราคาเฉลี่ยตลอดทั้งปีนี้ก็เคลื่อนไหวที่ระดับ 45-50 เหรียญสหรัฐต่อยาร์เรล โดยหากราคาดีดตัวไปที่ 55 เหรียญสหรัฐต่อบาร์เรลบ ยังถือว่าเป็นการดีดตัวขึ้นในช่วงสั้นๆ เท่านั้น

ที่มา  INN
ติดตามข่าวสารอื่น ๆ ที่น่าสนใจได้ที่นี่  news.mthai.com
MThai News
