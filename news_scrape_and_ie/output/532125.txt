หุ้นเปิดลบ 5.64 จุด ลดลง 278 หลักทรัพย์ มูลค่าการซื้อขาย 2,172.76 ล้านบาท อัตราแลกเปลี่ยนวันนี้ขาย35.58บ./ดอลลาร์ 
 
บรรยากาศการลงทุนในตลาดหุ้นไทยเช้าวันนี้ (11 พ.ย.) เปิดทำการเมื่อเวลา 10.00 น. ดัชนีปรับตัวลดลง 5.64 จุด แตะที่ระดับ 1,508.62 จุด ด้วยมูลค่าการซื้อขาย 2,172.76 ล้านบาท โดยหลักทรัพย์ ลดลง 278 หลักทรัพย์ เพิ่มขึ้น 196 หลักทรัพย์ไม่เปลี่ยนแปลง 234 หลักทรัพย์

นายอภิชาติ ผู้บรรเจิดกุล ผู้อำนวยการสายงานวิเคระห์หลักทรัพย์ บล.ทิสโก้ กล่าวว่า ตลาดหุ้นไทยเช้านี้วิตกถึงกระแสเงินทุนเคลื่อนย้ายผันผวน และนักลงทุนต่างชาติขาย โดยเงินดอลลาร์สหรัฐฯ แข็งค่าขึ้น เป็นการสะท้อนการมองนโยบายของ นายโดนัลด์ ทรัมป์ ว่าที่ประธานาธิบดีคนใหม่ของสหรัฐฯ
โดยเฉพาะการลดภาษีและการเพิ่มการใช้จ่ายเป็นประเด็นกดดันให้เกิดเงินเฟ้อ ซึ่งอาจทำให้ธนาคารกลางสหรัฐฯ (เฟด) ปรับขึ้นอัตราดอกเบี้ยเร็วกว่าที่ตลาดคาดไว้ และกังวลว่าเงินทุนจะไหลกลับเข้าสหรัฐฯ พร้อมให้แนวรับ 1,510 ถัดไป 1,500 – 1,495 จุด ส่วนแนวต้าน 1,520 – 1,525 จุด
ส่วนอัตราแลกเปลี่ยนเงินบาทต่อดอลลาร์สหรัฐฯ ของธนาคารกสิกรไทย ล่าสุด เมื่อเวลา 09.40 น. มีดังนี้ ดอลลาร์สหรัฐฯ รับซื้อที่ 34.04 บาท ขายออก 35.59 บาท·
ข่าวจาก INN
