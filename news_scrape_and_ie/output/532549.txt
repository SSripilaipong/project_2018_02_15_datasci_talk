นักวิเคราะห์มอง  ‘หุ้นไทย’  วันนี้ (14 พ.ย.) คาด Sideways กรอบ 1,480-1,500 จุด แต่มีโอกาสฟื้นตัวหลัง ทรัมป์ ดำเนินนโยบายกระตุ้นเศรษฐกิจ
บล.บัวหลวง ระบุ สัปดาห์ที่แล้วดัชนีฯ พักตัวลงท้าย สัปดาห์หลังขึ้นทดสอบแนวต้าน 1,520 จุด รับผลเลือกตั้งสหรัฐฯ โดยสัปดาห์นี้โมเมนตั้มจะขึ้นต่อได้ ดัชนีฯ ต้องยืนเหนือ 1,480 จุด ไม่เช่นนั้นจะลงไปปิด Gap 1,450/1,440 จุด ส่วนแนวต้าน ถ้ายืน 1,480 จุด ได้คาดขึ้นทดสอบ 1,530 จุด

ตลาดหุ้นส่วนใหญ่ที่ลงแรงหลังเลือกตั้งสหรัฐฯ เป็นที่น่าสังเกตว่าเกิดจากความวิตกต่อท่าที และ นโยบายอันแข็งกร้าวของ ทรัมป์ คาดท่าที และ คำให้สัมภาษณ์ ที่เริ่มอ่อนลง จะหนุนจิตวิทยาตลาดหุ้นในสัปดาห์นี้
สำหรับระยะเดือน พ.ย.วางกรอบ 1,480-1,530 จุด คาดหุ้นขึ้นหลังเลือกตั้งสหรัฐฯ โดยประเด็นเลือกตั้งสหรัฐฯ คาดฉุดบรรยากาศลงทุนก่อนการเลือกตั้ง และ เชื่อว่าหลังวันเลือกตั้งผ่านไปหุ้นจะดีดตัวขึ้น
กลยุทธ์การลงทุนแนะนำ ซื้อ DTAC และ IVL เพิ่มเข้าพอร์ต โดยล็อกกำไร MTLS ที่ราคาหุ้นขึ้นมา 17% ตั้งแต่ที่ได้แนะนำ หุ้นเด่นวันนี้ DTAC, IVL, TFG แนวรับ 4.88 บาท ต้าน 5.20 บาท

MThai News
