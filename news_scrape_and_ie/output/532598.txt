ธนารักษ์ เปิดแลกเหรียญกษาปณ์ที่ระลึกล็อตสุดท้ายวันแรก คาดจะหมดภายในสิ้นเดือน พ.ย. นี้
นายจักรกฤศฎิ์ พาราพันธกุล อธิบดีกรมธนารักษ์  เปิดเผยว่า ธนารักษ์ได้นำเหรียญกษาปณ์ที่ระลึกเฉลิมพระเกียรติพระบาทสมเด็จพระเจ้าอยู่หัวภูมิพลอดุลยเดช มาจัดชุดแลก 3 เหรียญ ซึ่งวันนี้ (14 พ.ย.) เป็นวันแรกที่เปิดให้ประชาชนเดินทางมาจ่ายแลก หลังประกาศหยุดแลกชั่วคราวเมื่อวันที่ 7-11 พ.ย. ที่ผ่านมา

สำหรับบรรยากาศมีประชาชนเดินทางมาจ่ายแลกเหรียญกษาปณ์ที่ระลึกเป็นจำนวนมาก ซึ่งกรมธนารักษ์ได้จัดคิวในการจ่ายแลกในกรุงเทพมหานครจำนวน 3,000 ราย และ ในต่างจังหวัด 300-400 รายต่อจังหวัด คาดว่าการจ่ายแลกเหรียญกษาปณ์ที่ระลึกจะหมดภายในสิ้นเดือน พ.ย. นี้

ภาพ INN
MThai News

