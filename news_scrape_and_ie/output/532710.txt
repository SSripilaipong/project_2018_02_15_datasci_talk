สมาคมธนาคารไทย  ยกเว้นค่าธรรมเนียมถอนเงินข้ามเขต อำนวยความสะดวกประชาชนที่เดินทางมากราบถวายบังคมพระบรมศพ ตั้งแต่ 15 พ.ย. 59 ถึง 3 ม.ค. 60
นายปรีดี ดาวฉาย ประธานสมาคมธนาคารไทย เปิดเผยว่า เพื่ออำนวยความสะดวกสำหรับประชาชนจากทั่วประเทศ ที่เดินทางมาร่วมกราบถวายบังคมพระบรมศพ พระบาทสมเด็จพระปรมินทรมหาภูมิพลอดุลยเดช ธนาคารสมาชิก 15 แห่ง ของสมาคมธนาคารไทย พร้อมยกเว้นค่าธรรมเนียมรายการถอนเงินสดข้ามเขตผ่านเครื่องถอนเงินสด หรือ ตู้ ATM ภายในธนาคารเดียวกัน

โดยให้มีระยะเวลาการยกเว้นค่าธรรมเนียม ตั้งแต่วันที่ 15 พฤศจิกายน 2559 ถึงวันที่ 3 มกราคม 2560 อย่างไรก็ตาม ธนาคารสมาชิกพร้อมดูแลและจัดเตรียมเงินสดในตู้เอทีเอ็ม บริเวณโดยรอบเขตพระบรมมหาราชวัง และตามจุดต่างๆ ที่สำคัญในเขตกรุงเทพมหานครให้เพียงพอต่อความต้องการของประชาชนในช่วงระยะเวลาดังกล่าว

ที่มา  INN
MThai News
