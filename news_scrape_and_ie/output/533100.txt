หุ้นไทย  เปิดบวก 7.34 จุด เพิ่มขึ้น 364 หลักทรัพย์ มูลค่าการซื้อขาย 2,399.51 ล้านบาท
บรรยากาศการลงทุนในตลาดหุ้นไทยเช้าวันนี้ (16 พ.ย.) เปิดทำการเมื่อเวลา 10.00 น. ดัชนีปรับตัวเพิ่มขึ้น 7.34 จุด แตะที่ระดับ 1,483.80 จุด ด้วยมูลค่าการซื้อขาย 2,399.51 ล้านบาท โดยหลักทรัพย์เพิ่มขึ้น 364 หลักทรัพย์ ลดลง 138 หลักทรัพย์ ไม่เปลี่ยนแปลง 218 หลักทรัพย์

นักวิเคราะห์ บล.ฟินันเซีย ไซรัส กล่าวว่า ตลาดหุ้นในเอเชียเช้านี้ส่วนใหญ่ยังคงขยับบวกต่อ หลังค่าเงินดอลลาร์แข็งค่าช้าลง ขณะที่ราคาน้ำมันดิบในตลาดโลกปิดพุ่งขึ้นถึงเกือบ 6% เนื่องจากนักลงทุนมีมุมมองเชิงบวกมากขึ้นว่าการประชุมโอเปกปลายเดือนนี้ 30 พ.ย. จะสามารถบรรลุข้อตกลงในการลดกำลังการผลิตได้
หลังมีข่าวว่าอิรักและอิหร่าน กำลังพิจารณาการปรับลดกำลังการผลิตน้ำมันลง อย่างไรก็ตาม เนื่องจากยังไม่ได้มีความชัดเจน SET ก็อาจจะยังมีจังหวะบวกที่ค่อนข้างผันผวนและอ่อนตัวเป็นระยะได้ โดยคาดว่านักลงทุนบางส่วนยังต้องการรอดูรายงานสต็อกน้ำมันดิบรายสัปดาห์ของสหรัฐฯ จาก EIA ในค่ำวันนี้อีกครั้ง
ส่วนอัตราแลกเปลี่ยนเงินบาทต่อดอลลาร์สหรัฐ ของธนาคารกสิกรไทย ล่าสุด เมื่อเวลา 08.06 น. มีดังนี้ ดอลลาร์สหรัฐฯ รับซื้อที่ 34.17 บาท ขายออก 35.72 บาท

ที่มา  INN
MThai News
