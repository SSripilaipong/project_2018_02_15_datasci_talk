นักวิเคราะห์มอง  ‘หุ้นไทย’  วันนี้ (17 พ.ย.) เคลื่อนไหวผันผวนในรูปแบบของการซึมตัว เนื่องจากขาดปัจจัยใหม่กระตุ้น ประเมินกรอบที่ 1,455-1,480 จุด
บล.ธนชาต ระบุว่า ค่าเงินบาท อัตราผลตอบแทนพันธบัตรทั้งในประเทศ และต่างประเทศ ที่เริ่มมีเสถียรภาพมากขึ้น จะทำให้ SET เริ่มลดความผันผวนระยะสั้นลง ประเมินกรอบเคลื่อนไหวที่ 1,455-1,480 จุด โดยมองกลุ่มหุ้นที่ถูก MSCI เพิ่มน้ำหนักลงทุนปลายเดือนนี้ จะมีแนวโน้ม Outperform ตลาดในช่วง 1-2 สัปดาห์ข้างหน้า

แนะนำซื้อหุ้นพื้นฐานดี ที่ได้แรงหนุนจาก MSCI อย่าง KCE BJC รวมไปถึงกลุ่มรับเหมาฯ ที่มีประเด็นบวกระยะยาวจากการลงทุนโครงสร้างพื้นฐาน 6 แสนล้านบาทในปี 2017 อย่าง
CK : เป้าหมายพื้นฐาน 38.00 บาท มูลค่า NAV ของบริษัทลูกอย่าง BEM, CKP และ TTW ที่ 29.50 บาท/หุ้น เทียบกับราคาหุ้น CK ที่ 30.50 บาท/หุ้น มองราคาหุ้นมี Downside Risk จำกัด
STEC : เป้าหมายพื้นฐาน 26.50 บาท นอกจากได้ผลดีการลงทุนโครงสร้างพื้นฐานระยะยาวของรัฐบาล การเข้าลงทุนใน TSE เพิ่มสัดส่วน Recurring Income ขณะที่ทางเทคนิคลุ้นทำ New High ทดสอบ 27.75/29.75 บาท

MThai News
