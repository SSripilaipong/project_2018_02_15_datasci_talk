นายกสมาคมค้าทองคำ ชี้ ราคาทองอาจต่ำกว่า 1,200$/ออนช์ หากเฟดขึ้นดอกเบี้ย มองในประเทศหลุดบาทละ 20,000
นายจิตติ ตั้งสิทธิ์ภักดี นายกสมาคมค้าทองคำ เปิดเผยว่า ราคาทองคำในตลาดโลก ขณะนี้ยังคงมีความผันผวน และอาจชะลอตัวปรับตัวลดลง เนื่องจากหลายฝ่ายยังคงติดตามและคาดการณ์ ว่า ทางธนาคารกลางสหรัฐฯ (เฟด) จะมีการปรับขึ้นอัตราดอกเบี้ยนโยบาย 1 ครั้ง ในช่วงเดือนธันวาคมนี้อย่างแน่นอน

จึงทำให้ราคาทองคำปรับตัวลดลง พร้อมมองว่าราคาทองคำในตลาดโลกหากมีการปรับขึ้นดอกเบี้ยไปแล้ว อาจปรับตัวลดลงต่ำกว่า 1,200 เหรียญสหรัฐฯ /ออนซ์ ขณะที่ราคาทองคำในประเทศมีโอกาสหลุดบาทละ 20,000 บาทได้ แต่ทั้งนี้ต้องติดตามในส่วนของอัตราแลกเปลี่ยน ซึ่งอาจจะอ่อนค่ามากขึ้นและอาจทำให้ราคาทองในประเทศลดลงไม่มากนัก ทั้งนี้ อยากแนะนำนักลงทุนให้ชะลอการลงทุนในช่วงนี้ออกไปก่อน เนื่องจากทองคำยังเป็นช่วงขาลง

ที่มา  INN
MThai News
