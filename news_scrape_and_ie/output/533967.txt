บล.เคที ซีมิโก้ คาด  หุ้นไทย  มีแนวโน้มดัชนีเช้านี้ปรับตัวลงตามภูมิภาค ให้แนวรับ 1,455 จุด ส่วนแนวต้าน 1,488 จุด
บล.เคที ซีมิโก้ คาด ตลาดหุ้นไทยเช้านี้ปรับตัวลง เนื่องจากปัจจัยกรณีเงินดอลลาร์สหรัฐฯ ยังคงแข็งค่าและทำสถิติสูงสุด แต่หากดอลลาร์อ่อนค่าลง จะทำให้นักลงทุนกล้าเข้าลงทุนมากขึ้น อีกทั้งยังคาดว่าธนาคารกลางหลายประเทศอาจเข้าแทรกแซงค่าเงิน หากได้รับผลกระทบจากดอลลาร์แข็งค่ามากเกินไป ดังนั้นภาพรวมสัปดาห์นี้มองว่า คงเป็นลักษณะของการปรับตัวลงสลับรีบาวด์

ทั้งนี้ หุ้นกลุ่มเด่นก็ยังคงเป็นกลุ่ม Commodity โดยเฉพาะน้ำมัน เพราะในวันที่ 30 พ.ย. นี้ จะมีการประชุมของกลุ่มโอเปก คงต้องดูว่าจะหารือเรื่องใดบ้าง ด้านตลาดหุ้นอื่นในภูมิภาคเอเชียเช้านี้ต่างก็ติดลบกันเป็นส่วนใหญ่ ยกเว้นตลาดหุ้นญี่ปุ่นที่ยืนในแดนบวกได้
ส่วนตลาดหุ้นไทย ให้ติดตามตัวเลขอัตราการขยายตัวทางเศรษฐกิจ (GDP) ของไทยไตรมาส 3/59 ที่สำนักงานคณะกรรมการพัฒนาการเศรษฐกิจและสังคมแห่งชาติ (สศช.) หรือสภาพัฒน์ จะประกาศเช้านี้ หากออกมาดีก็จะช่วยหนุนตลาด อีกทั้งมองว่าแรงซื้อจากกองทุน LTF และ RMF จะช่วยประคองตลาดฯ ได้ แม้ต่างชาติจะยังคงขายอยู่ พร้อมให้แนวรับ 1,455 จุด ส่วนแนวต้าน 1,488 จุด

ที่มา  INN
MThai News
