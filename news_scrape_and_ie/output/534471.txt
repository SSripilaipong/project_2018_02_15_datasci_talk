หุ้นไทย  เช้านี้เปิดตลาดเพิ่มขึ้น 6.15 จุด แตะ 1,491.83 จุด มูลค่า 2,881.25 ล้านบาท
บรรยากาศการลงทุนในตลาดหุ้นไทยเช้าวันนี้ (23 พ.ย.) เปิดทำการเมื่อเวลา 10.00 น. ดัชนีปรับตัวเพิ่มขึ้น 6.15 จุด แตะที่ระดับ 1,491.83 จุด ด้วยมูลค่าการซื้อขาย 2,881.25 ล้านบาท ขณะที่นักวิเคราะห์บริษัทหลักทรัพย์ ไอร่า จำกัด (มหาชน) เปิดเผยถึงแนวโน้มการลงทุนในหุ้นไทยว่า มีโอกาสปรับขึ้นตามต่างประเทศ

โดยได้รับปัจจัยบวกจากตลาดหุ้นสหรัฐฯ และยุโรป จากความคาดหวังเกี่ยวกับนโยบายเศรษฐกิจของประธานาธิบดีคนใหม่ของสหรัฐฯ ขณะที่นักลงทุนต่างชาติยังคงขายสุทธิหุ้นไทยต่อเนื่อง เนื่องจากการแข็งค่าของค่าเงินดอลลาร์สหรัฐฯ ซึ่งล่าสุดมาอยู่ที่ 101 จุด แข็งค่าในรอบ 13 ปี ส่วนปัจจัยในประเทศยังต้องจับตามาตรการกระตุ้นการใช้จ่ายช่วงปลายปี 3 มาตรการ พร้อมทั้งความชัดเจนของรถไฟฟ้าโครงการต่าง ๆ
ส่วนอัตราแลกเปลี่ยนเงินบาทต่อดอลลาร์สหรัฐฯ ของธนาคารกสิกรไทย ล่าสุด เมื่อเวลา 08.59 น. มีดังนี้ ดอลลาร์สหรัฐฯ รับซื้อที่ 34.23 บาท ขายออก 35.78 บาท

ที่มา INN
MThai News
