กระทรวงการคลัง เตรียมเสนอ ครม.พิจารณามาตรการช็อปช่วยชาติ นำรายจ่ายจากการซื้อสินค้าและบริการไปหักลดหย่อนภาษี
นายวิสุทธิ์ ศรีสุพรรณ รัฐมนตรีช่วยว่าการกระทรวงการคลัง เปิดเผยว่า กระทรวงการคลัง เตรียมเสนอให้คณะรัฐมนตรี (ครม.) พิจารณาแพ็จเกจกระตุ้นการใช้จ่ายเพื่อเป็นของขวัญปีใหม่ให้ประชาชน สำหรับมาตรการจะเป็นการให้ประชาชนสามารถนำรายจ่ายจากการซื้อสินค้าและบริการไปหักลดหย่อนภาษีได้เหมือนที่เคยนำมาใช้เมื่อปลายปีที่แล้ว แต่จะมีการทบทวนระยะเวลาของมาตรการให้นานขึ้น เพื่อให้มีผลในการขับเคลื่อนทั้งเศรษฐกิจปีนี้และปีหน้า

ด้านนายสมชัย สัจจพงษ์ ปลัดกระทรวงการคลัง กล่าวว่า ได้มีการหารือมาตรการยกเว้นภาษีนำเข้าและภาษีสรรพสามิตน้ำหอมและเครื่องสำอางกับหน่วยงานที่เกี่ยวข้อง โดยกระทรวงการคลังได้เห็นชอบมาตรการดังกล่าวแล้ว เหลือเพียงการเลือกช่วงเวลาประกาศใช้มาตรการ ในเบื้องต้นคาดว่าจะเป็นช่วงเดือนกุมภาพันธ์-มีนาคม 2560 เพื่อให้มีผลกับการขับเคลื่อนเศรษฐกิจปีหน้า ซึ่งรัฐบาลต้องการให้เศรษฐกิจโตได้เต็มศักยภาพ จึงต้องดำเนินการมาตรการกระตุ้นเศรษฐกิจทั้งระยะสั้นและยาว

ที่มา  จส.100
MThai News
