นักวิเคราะห์มอง  ‘หุ้นไทย’  วันนี้ (25 พ.ย.) ขึ้นสลับย่อ กรอบ 1,487-1,500 จุด พร้อมเปิดหุ้นเด่นมีปัจจัยหนุน
บล.บัวหลวง ระบุ คาดหุ้นไทยวันนี้ (25 พ.ย.) ขึ้นสลับย่อ กรอบ 1,487-1,500 จุด ในขณะที่ดัชนีปรับตัวขึ้นทะลุกรอบสัปดาห์ที่เคยให้ไว้ และพักตัวลงไม่หลุด 1,487 จุด เปลี่ยนเป็นแนวรับ ตลาดไม่มีปัจจัยบวกหรือลบใหม่ เน้นหุ้นกลาง-เล็ก ที่มีปัจจัยหนุนเป็นรายตัว

ปัจจัยในประเทศ ผลการดำเนินงาน บจ.ส่วนใหญ่ที่ทยอยประกาศ มองว่า มี Flows ของการปรับเพิ่มกำไร-ราคาป้าหมาย ในกลุ่ม เช่น โรงกลั่น-ปิโตรฯ, โรงพยาบาล, ค้าปลีก, เกษตร-อาหาร, สินเชื่อบุคคล ทั้งนี้ตลาดวนเล่นหุ้น โรงกลั่น โรงพยาบาล Retail Finance อาหาร ซึ่งเป็นหุ้นกลุ่มน้อยที่มีการปรับกำไรขึ้นรอบนี้ และส่วนใหญ่ที่เล่นจะเป็น หุ้น Local play (เลี่ยงหุ้นฝรั่ง) ตลอดจน หุ้นที่มีประเด็นหนุน เช่น MSCI addition เป็นต้น
หุ้นแนะนำวันนี้
– COM7 ราคาปรับตัวลงลึกจน PE ลดลงเหลือเพียง 26 เท่า เท่ากับตัวที่เทรดถูกสุดในกลุ่มค้าปลีก (กลุ่มเทรด PE 25-40 เท่า) ปีหน้าคาดกำไรโต 40% สูงกว่ากลุ่มที่โตเพียง 12-15% คาดกำไร 4Q16 จะทำจุดสูงสุดใหม่เป็นประวัติการณ์ จาก iPhone7 และ MacBook Pro ใหม่
– สะสม DEMCO คาดปีหน้ากลุ่มรับเหมาฯ งานลงทุนสายไฟฟ้ามาแรงจากการที่ ครม. อนุมัติงบมาก่อนหน้านี้ 62,678 ล้านบาท คาดหนุนให้มีเงินลงทุนในระบบปีละ 1.7 หมื่นล้านบาท ไปอีกหลายปี แนวรับ 7.50 บาท /ต้าน 8.00 บาท ผ่านได้ไปลุ้น 8.80 บาท

MThai News
