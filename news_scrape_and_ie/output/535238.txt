“กอบกาญจน์” เล็งชงครม. ออก Package ท่องเที่ยว เป็นของขวัญช่วงปีใหม่ให้ประชาชน
วันนี้(27 พ.ย.) นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา เปิดเผยว่า มาตรการกระตุ้นการท่องเที่ยว ที่จะเป็นของขวัญในช่วงเทศกาลปีใหม่ จะมีให้ประชาชนอย่างแน่นอน โดยแพ็คเกจดังกล่าวนั้นจะออกมาสอดคล้องไปกับการดำเนินนโยบายของทางกระทรวงการคลัง ที่จะมีของขวัญให้กับประชาชนในช่วงสิ้นปีนี้ด้วย

อย่างไรก็ตาม ในช่วงที่ผ่านมานั้น ทางกระทรวงการท่องเที่ยวและกีฬา ได้มีการสนับสนุนภาคการท่องเที่ยว โดยมุ่งเน้นการเที่ยวข้ามภาค และการเที่ยวตามรอยเบื้องพระยุคลบาทของ พระบาทสมเด็จพระปรมินทรมหาภูมิพลอดุลยเดช ใน 70 เส้นทาง ซึ่งได้รับความสนใจเป็นอย่างมาก แต่ทั้งนี้ยืนยันว่า เรื่อง แพ็คเกจมาตรการการท่องเที่ยวที่จะเป็นขวัญนั้น จะมีการนำเข้าเสนอสู่ที่ประชุมคณะรัฐมนตรี ในเร็วๆ นี้

ที่มา  INN
MThai News
