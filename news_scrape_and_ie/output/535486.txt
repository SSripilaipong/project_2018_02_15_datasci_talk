ตั้งแต่เดือนกุมภาพันธ์ 2560 เป็นต้นไป! ประชาชนที่ต้องการเปิดใช้งาน ซิมการ์ดใหม่ ต้องสแกนลายนิ้วมือ
คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ (กสทช.) ยกระดับมาตรการยืนยันตัวบุคคลผู้ใช้งานโทรศัพท์เคลื่อนที่ โดยประกาศให้ประชาชนที่ต้องการ เปิดใช้งานซิมการ์ดใหม่ต้องสแกนลายนิ้วมือ ตั้งแต่เดือนกุมภาพันธ์ 2560 เป็นต้นไป
ทั้งนี้ทาง กสทช. เห็นว่าการลงทะเบียนด้วยระบบลายนิ้วมือเป็นการยืนยันตัวบุคคลได้อย่างชัดเจนมากกว่า การถ่ายสำเนาหรือรูปบัตรประชาชน รวมถึงเพื่อรองรับการใช้งานด้านการทำธุรกรรมทางการเงินผ่านโทรศัพท์มือถือ (โมบาย เพย์เมนต์) ที่ต้องการความมั่นคงปลอดภัยในการใช้งานมากยิ่งขึ้น

สำหรับขั้นตอนการลงทะเบียนลายนิ้วมือ เบื้องต้นจะเปิดให้ดำเนินการผ่านศูนย์บริการโทรศัพท์เคลื่อนที่ และร้านค้าต่าง ๆ ที่จำหน่ายซิมการ์ดทุกแห่ง คาดว่าจะเริ่มจัดซื้อในเดือนมกราคม 2560 แม้ว่าการลงทะเบียนลายนิ้วมือเบื้องต้นนั้นจะบังคับผู้ที่เปิดใช้งานซิมการ์ดใหม่
ซึ่งปัจจุบันมีผู้ใช้งานโมบาย เพย์เมนต์แล้วราว 14 ล้านเลขหมาย จาก 110 ล้านเลขหมายในตลาด และถือเป็นกลุ่มเป้าหมายที่ กสทช. ต้องการโน้มน้าวให้มาลงทะเบียนเพิ่มเติมด้วยการสแกนลายนิ้วมือมากที่สุด
MThai News
