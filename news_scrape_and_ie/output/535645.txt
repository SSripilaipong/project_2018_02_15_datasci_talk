มติ  ครม.  อนุมัติลดหย่อนภาษีเงินได้ ใช้จ่ายท่องเที่ยว 1 – 31 ธ.ค. วงเงินไม่เกิน 15,000 บาท เพื่อเป็นการกระตุ้นเศรษฐกิจในประเทศ
นายณัฐพร จาตุศรีพิทักษ์ ที่ปรึกษารัฐมนตรีว่าการกระทรวงพาณิชย์ เผยภายหลังการประชุมคณะรัฐมนตรี (ครม.) ว่า ที่ประชุมอนุมัติมาตรการภาษีเพื่อสนับสนุนการท่องเที่ยวในช่วงปลายปี 2559 โดยยกเว้นภาษีเงินได้บุคคลธรรมดา สำหรับผู้ที่จ่ายค่าบริการให้แก่ผู้ประกอบธุรกิจนำเที่ยว และค่าที่พักในโรงแรม สำหรับการเดินทางท่องเที่ยวภายในประเทศ ระหว่างวันที่ 1 – 31 ธันวาคมนี้ ตามจำนวนที่จ่ายจริง ไม่เกิน 15,000 บาท

ซึ่งคาดว่ามาตรการดังกล่าวจะทำให้รัฐสูญเสียรายได้ 150 ล้านบาท แต่จะช่วยกระตุ้นเศรษฐกิจในประเทศทำให้เกิดการใช้จ่ายมากขึ้น อย่างไรก็ตาม ก่อนหน้านี้รัฐบาลได้มีการยกเว้นภาษีในลักษณะเดียวกันนี้ ตั้งแต่วันที่ 1 มกราคม ถึง 31 ธันวาคม 2559 ในการหักลดหย่อนการท่องเที่ยวตามจำนวนที่จ่ายจริง ไม่เกิน 15,000 บาท ทำให้เมื่อรวมทั้ง 2 มาตรการ จะไม่เกิน 30,000 บาท ส่วนมาตรการช็อปช่วยชาติยังไม่มีการเข้าพิจารณา


ที่มา  INN
ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
