นายกสมาคมผู้ประกอบการรถขนส่งทั่วไทย เผย ประชุมร่วม “กอบกาญจน์” วันนี้ หลัง ครม. อนุมัติลดหย่อนภาษีใช้จ่ายท่องเที่ยว
นายวสุเชษฐ์ โสภณเสถียร นายกสมาคมผู้ประกอบการรถขนส่งทั่วไทย ผู้ให้บริการรถทัวร์ เปิดเผยว่า วันนี้(30 พ.ย.) เวลา 08.00 น. ผู้ประกอบการที่เกี่ยวข้องกับการท่องเที่ยวจะมีการประชุมร่วมกับ นางกอบกาญจน์ วัฒนวรางกูร รัฐมนตรีว่าการกระทรวงการท่องเที่ยวและกีฬา เพื่อชี้แจงทำความเข้าใจ

หลังจากที่ประชุมคณะรัฐมนตรีออกมาตรการภาษี เพื่อสนับสนุนการท่องเที่ยวในช่วงปลายปี 2559 โดยยกเว้นภาษีเงินได้บุคคลธรรมดา สำหรับผู้ที่จ่ายค่าบริการให้แก่ผู้ประกอบธุรกิจนำเที่ยว และค่าที่พักในโรงแรม สำหรับการเดินทางท่องเที่ยวภายในประเทศ ระหว่างวันที่ 1 – 31 ธันวาคม นี้ ตามจำนวนที่จ่ายจริง ไม่เกิน 15,000 บาท
ทั้งนี้ มาตรการดังกล่าว เชื่อว่า ช่วยกระตุ้นยอดการท่องเที่ยวถึงร้อยละ 60 และจะช่วยกระตุ้นกำลังซื้อให้กลับมาคึกคัก

ที่มา  INN
MThai News
