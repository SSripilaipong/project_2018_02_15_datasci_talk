กระทรวงการคลัง เลื่อนจ่ายเงินช่วยผู้มีรายได้น้อย 1,500-3,000 บาท เป็นวันที่ 3 ธ.ค. นี้ หลังพบผู้ไม่ผ่านเกณฑ์กว่าหมื่นราย
นายสมชัย สัจจพงษ์ ปลัดกระทรวงการคลัง เปิดเผยว่า กระทรวงการคลังจะเลื่อนการจ่ายเงินให้ผู้มีรายได้น้อยคนละ 1,500-3,000 บาท ให้กับประชาชนผู้มีรายได้น้อยที่มาลงทะเบียนเพื่อรับสวัสดิการแห่งรัฐ จำนวน 8.3 ล้านคน จากวันนี้ 1 ธ.ค. เป็น วันที่ 3 ธ.ค.

เนื่องจากการตรวจสอบเบื้องต้นพบว่า มีผู้มีรายได้น้อยที่ไม่ผ่านเกณฑ์กว่าหมื่นราย จึงให้กรมสรรพากรเข้าไปตรวจสอบข้อมูลด้านรายได้อีกครั้งว่ามีรายได้เกิน 1 แสนบาทต่อปีจริงหรือไม่ เพราะไม่ต้องการให้เกิดการผิดพลาด และทำให้ผู้ที่ควรจะได้รับสิทธิเสียประโยชน์ไป

ที่มา  จส.100
MThai News
