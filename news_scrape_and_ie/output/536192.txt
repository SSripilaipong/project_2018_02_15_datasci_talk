นักวิเคราะห์มอง  ‘หุ้นไทย’  พักตัวลงในกรอบ 1,487-1,517 จุด แนะ หุ้นกลุ่มพลังงานจะ Outperform ตลาดต่อเนื่อง
บล.บัวหลวง ระบุ วันนี้คาดหุ้นไทยพักตัวลงในกรอบ 1,487-1,517 จุด หลังขึ้นทดสอบแนวต้านระยะสัปดาห์แล้วไม่ผ่าน บวกกับช่วงหยุดยาวสุดสัปดาห์นี้คาดปริมาณการซื้อขายลดลง ไม่มีแรงส่งต่อให้ขึ้นทะลุผ่านแนวต้านวันนี้ แต่หุ้นน้ำมันจะขึ้น ช่วยพยุงดัชนีฯ ให้ไม่หลุดจากกรอบ

ขณะที่ บล.ธนชาต ระบุว่า หุ้นกลุ่มพลังงาน อย่าง PTT, PTTEP และ PTTGC จะ Outperform ตลาดต่อเนื่องวันนี้ โดยราคาน้ำมันดิบ Brent ปรับสูงขึ้นต่อเนื่องเป็นวันที่ 2 ติดต่อกันอีก 6.9% เมื่อคืนนี้ หลัง OPEC บรรลุข้อตกลงในการลดกำลังการผลิตน้ำมัน 1.2 ล้านบาร์เรล/วัน เป็นปัจจัยสนับสนุน SET ปรับสูงขึ้นทดสอบแนวต้าน 1,520 +/- จุด
ขณะที่ราคาน้ำมันที่ปรับสูงขึ้นจะเป็นปัจจัยกดดันต้นทุนดำเนินงานกลุ่มสายการบิน อย่าง AAV, THAI, BA และอัตราเงินเฟ้อที่เร่งตัวขึ้น ล่าสุด Bond yield 10 ปีสหรัฐฯ ทำจุดสูงสุดตั้งแต่ มิ.ย.15 ที่ 2.45% และ Bond yield 10 ปีไทยที่ 2.7% กดดันหุ้นกลุ่ม rate sensitive อย่าง Asset funds, Leasing, และ Micro Finance
สำหรับกลยุทธ์แนะนำ 1. กลุ่มพลังงานซื้อ PTT (มีประเด็นนำ PTTOR เข้าตลาดในช่วง 12-15 เดือนข้างหน้า แนวต้าน 378.00 บาท) และ PTTGC (ได้รับผลดีจากน้ำมันขึ้น และกำลังการผลิต Aromatic กับ Phenol ที่เพิ่มขึ้น ต้าน 65.00/68.00 บาท) และ 2. กลุ่มค้าปลีก-รับเหมาฯ ซื้อ CK, BJC, CPALL, HMPRO, BEAUTY

ติดตาม ข่าวเศรษฐกิจ อื่น ๆ ที่น่าสนใจได้ที่นี่  news.mthai.com/economy
MThai News
