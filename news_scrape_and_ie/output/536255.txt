รมว.เกษตร สั่งกรมชลฯ เตรียมรับมือน้ำท่วมภาคใต้ เปิดสายด่วนให้ประชาชน โทรขอความช่วยเหลือตลอด 24 ชม.
พล.อ.ฉัตรชัย สาริกัลยะ รมว.เกษตรและสหกรณ์ เปิดเผยว่าได้สั่งการให้กรมชลประทาน เตรียมความพร้อมรับสถานการณ์ฝนตกหนักในพื้นที่ภาคใต้ และได้ให้สำนักชลประทานเขตที่ 14, 15, 16 และ 17 ซึ่งรับผิดชอบพื้นที่ภาคใต้ ตั้งแต่ จ.เพชรบุรี ถึง จ.นราธิวาส เตรียมเครื่องมือต่างๆ

เช่น เครื่องสูบน้ำ 228 เครื่อง รถโกยตัก (แบคโฮ) 25 คัน รถขุด 4 ลำ รถแทรกเตอร์ 5 คัน รถบรรทุก 35 คัน รถน้ำ 11 คัน สำหรับรถน้ำมีไว้แจกจ่ายน้ำสะอาด ในกรณีแหล่งน้ำอุปโภคบริโภคในพื้นที่ใช้การไม่ได้น้ำขุ่น เนื่องจากน้ำท่วม
รมว.เกษตรฯ กล่าวต่อว่า หากมีน้ำท่วม น้ำหลาก ต้องการความช่วยเหลือขอให้ประชาชนโทรแจ้งเจ้าหน้าที่ของชลประทาน หรือเจ้าหน้าเกษตรในพื้นที่ได้ทันที 24 ชม. หรือ โทร. แจ้งสายด่วน 02-2410965 ยินดีให้ความช่วยเหลือตลอด 24 ชม.
นอกจากนี้ กรมชลประทาน ได้เปิดใช้งาน Line กลุ่มจากผู้ใช้น้ำ เพื่อเฝ้าติดตามรายงานสถานการณ์น้ำจากพื้นที่มาให้อย่างต่อเนื่อง เพื่อเร่งช่วยเหลือบรรเทาความเดือดร้อนเกษตรกรอย่างใกล้ชิด

ที่มา  INN
MThai News
