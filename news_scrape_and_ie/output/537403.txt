กสทช. ร่วมกับค่ายมือถือ 5 ราย แจกบัตรเติมเงิน 50 บาท จำนวน 15,000 ใบ ให้กับประชาชนที่เดินทางไปร่วมถวายบังคม พระบรมศพ อาทิตย์ที่ 18 ธ.ค. นี้
นายฐากร ตัณฑสิทธิ์ เลขาธิการคณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ กล่าวว่า สำนักงาน กสทช. ร่วมกับผู้ให้บริการโทรศัพท์เคลื่อนที่ทั้ง 5 ราย ได้แก่ AIS, DTAC, TRUE, CAT และ TOT แจกบัตรเติมเงินมูลค่า 50 บาท จำนวน 15,000 ใบ ให้กับประชาชนที่เดินทางไปร่วมถวายบังคม พระบรมศพ พระบาทสมเด็จพระปรมินทรมหาภูมิพลอดุลยเดช ณ พระที่นั่งดุสิตมหาปราสาท ในพระบรมมหาราชวัง ในวันอาทิตย์ที่ 18 ธ.ค. 2559 เพื่อถวายเป็นพระราชกุศลแด่พระบาทสมเด็จพระปรมินทรมหาภูมิพลอดุลยเดช

สำหรับการแจกบัตรเติมเงินในครั้งนี้ จะแจกให้กับประชาชนผู้ที่มาเข้าคิวรอถวายบังคม พระบรมศพ โดยในเวลา 05.00 น. จะแจกบัตรเติมเงิน จำนวน 5,000 ใบ และในเวลา 08.00 น. จะแจกเพิ่มอีก 10,000 ใบ
MThai News
