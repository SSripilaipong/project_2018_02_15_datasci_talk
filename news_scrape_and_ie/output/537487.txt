ราคายางพาราภาคใต้ขยับ แผ่นดิบรมควัน ชั้น 3 แตะ 71.55 บาทต่อกิโลกรัม เกษตรกรลุ้นถึง 80 บาท
นายทศพล ขวัญรอด ประธานภาคีเครือข่ายเกษตรกรชาวสวนยางและปาล์มน้ำมันแห่งประเทศไทย เปิดเผยว่า ล่าสุดราคายางพาราได้ปรับตัวสูงขึ้น โดยราคายางแผ่นรมควัน ชั้น 3 ณ ตลาดกลางยางพารา อ.หาดใหญ่ อยู่ที่ 71.55 บาทต่อกิโลกรัม ซึ่งในอนาคตคาดว่าราคาจะขึ้นไปได้มากกว่า 80 บาทต่อกิโลกรัม
สำหรับสาเหตุที่ราคาปรับขึ้นนั้น มาจากยางในตลาดโลกขาดแคลน ขณะที่ความต้องการใช้มีมาก ซึ่งหากรัฐบาลและการยางแห่งประเทศไทย หรือ กยท. ร่วมกันขับเคลื่อนมาตรการต่าง ๆ และไม่ให้ราคายางถูกกดให้ต่ำลง ก็เชื่อว่าราคาน่าจะขึ้นไปได้มากกว่านี้

MThai News
