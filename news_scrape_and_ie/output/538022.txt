ธ.ก.ส. เปิดเผยว่า ขณะนี้ได้โอนเงินให้กับผู้มีรายได้น้อยที่มีบัญชีเงินฝากกับธนาคารแล้วกว่า 2 ล้าน 8 แสนราย

วันนี้(13 ธ.ค.) นายอภิรมย์ สุขประเสริฐ รองผู้จัดการธนาคารเพื่อการเกษตรและสหกรณ์การเกษตร หรือ ธ.ก.ส. เปิดเผยว่า ขณะนี้ ได้โอนเงินให้กับผู้มีรายได้น้อยที่มีบัญชีเงินฝากกับธนาคารแล้วกว่า 2 ล้าน 8 แสนราย จากจำนวนผู้ลงทะเบียนที่มีคุณสมบัติครบถ้วนผ่านระบบ ธ.ก.ส. กว่า 3 ล้าน 8 แสนราย รวมวงเงินกว่า 6 พัน 500 ล้านบาท

ส่วนผู้ที่ลงทะเบียนและถูกแจ้งว่าคุณสมบัติไม่ถูกต้องตามหลักเกณฑ์สามารถยื่นแก้ไขข้อมูลภายในวันที่ 15 ธันวาคมนี้ โดยธนาคารจะแก้ไขข้อมูล ก่อนส่งเข้าสู่กระบวนการตรวจสอบจากกรมสรรพากรและกระทรวงมหาดไทยอีกครั้งในวันที่ 16 ธันวาคม และหากไม่พบข้อบกพร่อง กระทรวงการคลังจะส่งรายชื่อกลับมายังธนาคารเพื่อโอนเงินให้ภายใน 30 ธันวาคมนี้

MThai News
