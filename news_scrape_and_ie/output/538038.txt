เริ่มใช้แล้ว! พ.ร.บ.หลักทรัพย์และตลาดหลักทรัพย์ (ฉบับที่ 5) พ.ศ. 2559 เพิ่มบทลงโทษทางแพ่ง ครั้งแรกของไทย
เมื่อวันที่ 11 ธันวาคม 2559 ราชกิจจานุเบกษา ได้เผยแพร่พระราชบัญญัติหลักทรัพย์และตลาดหลักทรัพย์ ฉบับที่ 5 พ.ศ. 2559 แล้ว ทำให้ พ.ร.บ. ดังกล่าวมีผลบังคับใช้ตั้งแต่วันที่ 12 ธันวาคม 2559 เป็นต้นไป

ทั้งนี้ ใจความหลักของ พ.ร.บ.หลักทรัพย์และตลาดหลักทรัพย์ (ฉบับที่ 5) พ.ศ. 2559 คือ การเพิ่มมาตร การลงโทษทางแพ่ง ซึ่งจะเป็นทางเลือกในการบังคับใช้กฎหมายได้รวดเร็วขึ้น จากเดิมที่มีแต่ลงโทษทางอาญา ซึ่งจะใช้เวลาพิสูจน์จนสิ้นข้อสงสัยกว่าจะลงโทษคนทำผิด
โดยความผิดที่สามารถบังคับใช้กฎหมายด้วยมาตรการลงโทษทางแพ่ง จะเป็นความผิดที่ก่อให้เกิดผลกระทบต่อความน่าเชื่อถือและความโปร่งใสของตลาดทุน ได้แก่ ความผิดเกี่ยวกับการกระทำอันไม่เป็นธรรมในการซื้อขายหลักทรัพย์ การแสดงข้อความเท็จหรือปกปิดข้อความจริง ในเอกสารที่มีผลต่อการตัดสินใจซื้อ ขายหลักทรัพย์


ขอบคุณข้อมูล  มติชนออนไลน์
