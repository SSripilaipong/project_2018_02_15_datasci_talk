จากคนทำนิตยสาร สู่เจ้าของผลิตภัณฑ์เอาใจเจ้าเหมียว สินค้าแก้ปัญหาภูมิแพ้ให้น้องแมว

หากพูดถึง ‘แมว’ สัตว์เลี้ยงใสซื่อ มีความดื้อ และนิสัยเฉพาะตัว ที่ใครได้สัมผัสก็ต้องหลงรัก ‘แมว’ จึงเป็นสัตว์เลี้ยงยอดนิยมประจำบ้านคู่กับคนไทยมาช้านาน ปัจจุบันมีคนเลี้ยงแมวมากขึ้น นอกจากเลี้ยงในบ้านแล้ว ยังรวมไปถึงเลี้ยงภายในคอนโด หอพัก ซึ่งต้องเลี้ยงในระบบปิดให้แมวอยู่แค่ภายในห้อง ต้องดูแลเป็นพิเศษ ทั้งความสะอาดของห้อง และสุขลักษณะการขับถ่ายของแมว

วันนี้  MThai News  จะพาไปรู้จักกับ คุณชาคริต เจริญฉิม เจ้าของสินค้าเอาใจเจ้าเหมียว  “Malee& Friends.”  ซึ่งเป็นอีกหนึ่งคนที่เลี้ยงแมวแล้วเจอปัญหากับแมวที่เลี้ยงไว้ แต่นำปัญหามาแก้ไข แล้วได้ผลดีจริง จึงนำต่อยอดเป็นสินค้าให้คนรักแมว
อดีตเขาเคยทำงานนิตยสาร หลังช่วงสื่อสิ่งพิมพ์ขาลง จึงผันตัวมาทำงานคอนเทนต์ออนไลน์ ควบคู่กับทำธุรกิจเอาใจคนรักแมวอย่างจริงจัง เขาเผยถึงจุดเริ่มต้นของสินค้าว่า ตนเป็นหนึ่งในคนเลี้ยงแมว ที่เลี้ยงแล้วก็รัก จึงพยายามจะหาสิ่งดีๆ ให้แมว ทั้งอาหาร ของเล่น และทุกๆ อย่าง
ช่วงหนึ่งแมวที่เลี้ยงอยู่ ‘เป็นภูมิแพ้’จามไม่หาย เลยต้องหาสาเหตุว่าการจามนั้นเกิดจากอะไร กระทั่งพบว่าทรายแมวที่นำมาใช้ให้แมวขับถ่าย‘มีฝุ่น’ทำให้แมวเป็นภูมิแพ้ เลยต้องเปลี่ยนทรายแมวเป็นแบบไร้ฝุ่น แต่ปรากฏว่า‘ราคาทรายแมวไร้ฝุ่น’ก็แพงกว่าทรายแมวทั่วไป 2-3 เท่า จึงเกิดคำถามว่าทำไมถึงไม่มีทรายไร้ฝุ่นที่ราคาไม่แพง เพื่อให้คนเลี้ยงแมวทั่วๆ ไปได้ใช้บ้าง

Malee& Friends.   ชื่อแบรนด์ที่มาจากชื่อแมวที่เลี้ยงตัวแรก มาลีกับผองเพื่อน ดูเป็นมิตรน่ารัก และด้วยแนวคิดที่อยากสร้างแบรนด์ให้มั่นคง ให้คนรักและเชื่อมั่นในแบรนด์ ช่วงระหว่างที่ได้หาข้อมูลเกี่ยวกับทรายแมวเกือบ 2 ปี คุณชาคริตได้ไปเจอของเล่นแมว งาน DIY ต่างๆจึงนำมาต่อยอดเป็นโปรดักท์แมวดีไซน์เก๋ ทั้งบ้านแมว และที่ฝนเล็บแมวแบบต่างๆ
ซึ่งหลังจากปล่อยที่ฝนเล็บออกมาด้วยคอนเซปต์เดียวกันว่า  ‘ของดีต้องราคาไม่แพง’  แบรนด์ Malee& Friends. ก็ได้เสียงตอบรับจากคนเลี้ยงแมวอย่างรวดเร็ว โดยเฉพาะฮอตไอเท็มอย่าง  ‘บ้านถัง’  ที่ราคาแค่ 199 บาท รวมไปถึง  ‘บ้านนมลับเล็บ’  ราคา 299 บาท ที่ดีไซน์เรียบ สีไม่กวนตา วางกับบ้านก็ดูเป็นเฟอร์นิเจอร์แต่งบ้านไปในตัว

ส่วนตัวทรายแมวไร้ฝุ่น ก็เป็นทรายแมวภูเขาไฟ ธรรมชาติ 100% ปลอดภัยต่อเจ้าเหมียวและคนเลี้ยงเนื้อทรายละเอียด ตักทิ้งง่าย จับตัวเป็นก้อนทันที ไม่แตกเลอะเทอะ ไม่เป็นโคลนติดกระบะทราย เพราะคนขายให้แมวใช้เอง จึงหาที่มันใช้ได้ดีจริงๆ และล่าสุดก็เพิ่มชาร์โคลเป็นซองๆ ให้ผสมในทราย เพื่อช่วยดูดกลิ่นได้ดีขึ้นกว่าเดิม
แม้จะได้ทรายคุณภาพเยี่ยม เป็นมิตรต่อเจ้าเหมียวแล้ว แต่ก็ยังไม่หยุดพัฒนาสินค้าให้ตอบโจทย์มากยิ่งขึ้น
“อีกทางหนึ่งเรามองว่าปกติทรายแมวภูเขาไฟ ขายถุงละ 295 บาท ไม่แพงแล้ว แต่ไม่ใช่ว่าทุกคนจะมีกำลังซื้อ เราก็เลยหาทางพัฒนาโปรดักท์ให้เป็นทางเลือกสำหรับลูกค้ามากขึ้น ซึ่งเดือนหน้าจะมีทรายแมวตัวใหม่ ที่เป็นเบนโทไนต์แท้ 100% ไม่อันตรายและผสมซีเมนต์เหมือนทรายแมวที่ไม่ได้คุณภาพ โดยทรายแมวตัวใหม่นี้ ยังเพิ่มกลิ่นหอมของลาเวนเดอร์ และใช้กระบวนการผลิตเรื่องการกรองฝุ่นเหมือนตัวทรายแมวภูเขาไฟ แต่ราคาเพียงถุงละ 120 บาท”
นอกจากจะซื้อทรายไร้ฝุ่นในราคาที่ไม่แพงแล้ว สั่ง 5 ถุงขึ้นไป ทางร้านเขาก็มีบริการขับรถไปส่งสินค้าถึงหน้าบ้านแบบฟรีๆ ในเขตกรุงเทพฯ และปริมณฑลอีกด้วย  ซึ่งบ้านไหนที่มีผู้หญิง หรือผู้สูงอายุ ก็ไม่ต้องไปซื้อทรายเองตามร้านให้หนัก มีบริการดีๆ แบบนี้ทำให้สินค้าเติบโตอย่างรวดเร็ว

เรียกว่าทำธุรกิจแบบมองทุกอย่างให้ครบทุกมุมจริงๆ ตั้งแต่เห็นปัญหา แก้ปัญหา พอแก้ปัญหาตรงจุด ก็ยังไม่หยุดด้วยการเพิ่มบริการต่างๆ ที่เป็นตัวเลือกให้กับผู้ใช้มากขึ้น ซึ่งก็สมแล้วที่คุณชาคริตบอกว่า จะสร้างแบรนด์ให้เป็นมิตรกับคนเลี้ยงแมว
สำหรับใครที่สนใจสินค้าบ้านถัง ที่ลับเล็บแมวสไตล์เก๋ รวมถึงทรายแมวคุณภาพดี ใช้งานได้จริง แถมราคาสบายกระเป๋า สามารถติดตามได้ที่เฟซบุ๊กเพจ  Malee& Friends.  ไอจี  @maleeandfriends



