นักวิเคราะห์มอง ‘หุ้นไทย’ สัปดาห์นี้แกว่งในกรอบแคบ 1,515-1,535/1,540 จุด คาด ที่ประชุม กนง. คงดอกเบี้ย 1.5%
บล.บัวหลวง ระบุ สัปดาห์นี้ คาดดัชนีฯ แกว่งในกรอบแคบ 1,515-1,535/1,540 จุด การประชุม กนง. วันพุธคาดคงดอกเบี้ย 1.5% ขณะตัวเลขเศรษฐกิจสัปดาห์นี้ คาดมีผลเชิงบวกต่อตลาดหุ้นโลก ดัชนีฯ ความเชื่อมั่นธุรกิจเยอรมนีดีขึ้น GDP 3Q16 ฝรั่งเศส และ อังกฤษ คาดไม่มี Negative shock

ส่วนตัวเลขเศรษฐกิจเอเชีย คาดดัชนีภาคการผลิต ไต้หวัน สิงคโปร์ มีการขยายตัว และ การประชุมธนาคารกลางสำคัญ อาทิ ญี่ปุ่น ไต้หวัน ไทย ในสัปดาห์นี้ คาดคงดอกเบี้ย และคงมาตรการกระตุ้นเศรษฐกิจ สำหรับ ปัจจัยการเมืองระหว่างประเทศ ทั้งเหตุการณ์สังหารฑูตรัสเซียที่ตุรกี และ ทางการจีนยืดโดรนใต้มหาสมุทร ของสหรัฐฯ คาดไม่กระทบต่อหุ้นไทย
หุ้นแนะนำวันนี้
TICON แนวรับ 16.5 บ. ต้าน 18/18.5 บ. Stop loss 16 บ. (ราคาเหมาะสม 23 บาท)
NYT แนวรับ 14 บ. ต้าน 14.5/15 Stop loss 13.5 บ. ที่ประชุม กรมศุลฯเร่งรัดให้ นำรถดับเพลิง กทม.ที่เป็นคดีความ ออกไปใช้ก่อนตามประกาศ คสช.ที่ 51/2559 NYT จะมี Upside จาก (1) ลดค่าใช้จ่ายดูแลรถดับเพลิงในโกดัง 90-100 ล้านบาทต่อปี คิดเป็น 2-3 บาทต่อหุ้น ซึ่งราคาหุ้นยังไม่ได้ขึ้นรับข่าว (2) มีโอกาสจะได้เงินค่าชดเชย ที่ฟ้อง กทม.ไป 1 พันล้านบาท
