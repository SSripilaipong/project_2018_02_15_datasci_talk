กรมเจ้าท่า ประกาศปรับขึ้นค่าโดยสารเรือประจำทาง หลังราคาน้ำมันปรับสูงขึ้น มีผลบังคับใช้ 22 ธ.ค.นี้
จากการที่ราคาน้ำมันดีเซลปรับเพิ่มขึ้นติดต่อกัน 10 วัน เป็นลิตรละ 26.09 บาทต่อลิตร คณะกรรมการเพื่อพิจารณาเกี่ยวกับเรือเดินประจำทาง จึงได้ออกประกาศออกประกาศค่าโดยสารเรือประจำทาง ในเขตกรุงเทพฯ และปริมณฑล ตามราคาน้ำมัน เป็น 4 ช่วงอัตรา มีผลบังคับใช้ตั้งแต่ 22 ธันวาคมนี้ เป็นต้นไป

โดยเรือด่วนเจ้าพระยา จะปรับขึ้นค่าโดยสาร ระยะละ 1 บาทตั้งแต่ 9 บาท ถึง 32 บาท ตามระยะทาง และเรือโดยสารคลองแสนแสบ จะปรับขึ้นค่าโดยสารระยะละ 1 บาท เช่นกัน ตั้งแต่ 9 บาท ถึง 19 บาท ตามระยะทาง ส่วนเรือข้ามฟากแม่น้ำเจ้าพระยา จะปรับขึ้นค่าโดยสารอีก 50 สตางค์
