นักวิเคราะห์มอง  ‘หุ้นไทย’  มีแนวรับถัดไปที่ 1,503 จุด เปิดโผหุ้นมีประเด็น หลัง คสช.งัด ม.44 ยืดเวลาจ่ายค่าใบอนุญาตทีวีดิจิทัล
บล.บัวหลวง ระบุ เมื่อวานนี้ดัชนีหุ้นไทยลงแรง หลุดกรอบแนวรับระยะสัปดาห์ที่ 1,515 จุด คาดแนวรับถัดไป 1,503 จุด แนะขายหุ้นที่หลุดแนวรับหลัก หรือหลุดจุด Stop loss แล้วรอจังหวะกลับเข้าเล่นรอบใหม่เมื่อราคาหุ้นเริ่มนิ่ง หรือ ดัชนีสามารถปิดยืนเหนือบริเวณ 1,503 จุด ได้ สำหรับปัจจัยที่คาดมีผลต่อตลาด คือ

จับตาการประชุม กนง. คาดคงดอกเบี้ย 1.5%, การประชุมธนาคารกลางญี่ปุ่น ไม่เพิ่มมาตรการกระตุ้นฯ และ มาตรการที่ออกไปเมื่อ กย. ยังไม่สามารถทำให้ เงินเฟ้อขยายตัวได้ตามเป้าหมาย และ วิตกปัจจัยการเมืองระหว่างประเทศ จากเหตุการณ์สังหารฑูตรัสเซียที่ตุรกี
ขณะที่ หุ้นที่มีประเด็น คือ WORK, RS, AMARIN, MONO และ แบงก์ที่รับประกันใหญ่สุดคือ BBL เนื่องจาก นายกรัฐมนตรีงัดมาตรา 44 สั่งขยายระยะเวลาการชำระใบอนุญาตที่ค้างอยู่ 1 งวด (ต้องชำระภายใน 1 ปี) ด้วยการแบ่งออกเป็น 2 งวด ชำระภายใน 2 ปี โดยเสียดอกเบี้ย 1.5% ต่อปี ขณะที่เงินส่วนต่างที่เกิดจากการประมูลจากเดิมจ่ายไปแล้ว 3 งวด คงเหลืออีก 3 งวดนั้นให้มีการขยายระยะเวลาการจ่ายได้ 6 งวดภายใน 6 ปี จากเดิม 3 งวดภายใน 3 ปี คิดอัตราดอกเบี้ย 1.5% ต่อปี (ที่มา กรุงเทพธุรกิจ)
