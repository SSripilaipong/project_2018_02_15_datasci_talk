TrueVisions แจ้ง กสทช.  ขอยกเลิกช่องภาพยนตร์ต่างประเทศดัง มีผล 1 ม.ค. 60 หลังเจรจาด้านธุรกิจไม่ลง!! ขณะที่ กสท. นัดผู้เกี่ยวข้องถกด่วนวันนี้ หวั่นสมาชิกได้รับผลกระทบ
รายงานข่าวแจ้งว่า เมื่อช่วงดึกของคืนที่ผ่านมา (25 ธ.ค. 59) น.ส.สุภิญญา กลางณรงค์ คณะกรรมการกิจการกระจายเสียง กิจการโทรทัศน์และกิจการโทรคมนาคมแห่งชาติ หรือ กสทช. ได้โพสต์ข้อความผ่านทวิตเตอร์ส่วนตัว @Supinya Klangnarong เปิดเผยข้อมูลว่า

ทรูวิชั่น ได้สั่งหนังสือถึง กสทช. ขอยกเลิก 6 ช่องรายการ ที่เป็นภาพยนตร์ทั้งช่อง HBO และ Cinemax โดยให้มีผลวันที่ 1 ม.ค. 60 นี้ เนื่องเพราะเหตุผลดีลธุรกิจ ซึ่งในวันนี้ (26 ธ.ค. 59) ทางบอร์ดของ คณะกรรมการกิจการกระจายเสียงและกิจการโทรทัศน์ หรือ กสท. จะมีการพิจารณาเรื่องดังกล่าว เพราะถือเป็นเรื่องใหญ่เกิดผลกระทบของสมาชิก โดยข้อความทั้งหมดระบุว่า
อย่างไรก็ดีเมื่อข้อความดังกล่าวได้เผยแพร่ออกไปทำให้มีคนเข้าไปแสดงความเห็นและส่งต่อเป็นจำนวนมาก จนเกิดเป็นที่วิพากษ์วิจารณ์อย่างกว้างขวาง ก่อนที่ผู้ใช้ทวิตเตอร์ @Jediyuth.com จะมีการทวิตแสดงความเห็นถึงเรื่องดังกล่าวว่า
สำหรับ 6 ช่องรายการภาพยนตร์นั้น มีช่อง HBO และ Cinemax คาดว่าจะมีช่อง Red และ Fox รวมอยู่ด้วย ซึ่งถือเป็นช่องใหญ่ที่เป็นจุดขายของ TrueVisions โดยในการพิจารณาของ กสท. จะต้องมีเรื่องผลกระทบที่จะเกิดกับสมาชิก และแผนเยียวยาผู้บริโภค ซึ่งในอดีต TrueVisions เคยถอดช่องรายการจากต่างประเทศ เช่น Food Network และช่องในเครือ Discovery
