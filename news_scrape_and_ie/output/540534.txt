เนื่องในวาระโอกาสขึ้นปีใหม่ 2560 นี้ ทีมข่าว  MThai News  ในช่วง ‘ เกษตรสร้างรายได้ ‘ จึงของรวบรวม 10 อันดับอาชีพทางด้านเกษตรที่ได้รับความสนใจมากที่สุดประจำปี 2559 จะมีอาชีพไหนโดนใจใครหลายๆคนบ้าง ไปติดตามรับชมกันเลย
อันดับที่ 1 สูตรเด็ด! ‘ปลูกมะนาวในบ่อซีเมนต์’ ออกผลนอกฤดู ทำเงินตลอดปี

เทคนิคการปลูกมะนาวในบ่อซีเมนต์ เป็นอีกทางเลือกหนึ่งของเกษตรกร ที่ต้องการให้มะนาวสามารถออกลูกนอกฤดูกาลได้ และง่ายต่อการจัดการ เนื่องจากการปลูกในบ่อซีเมนต์สามารถปลูกให้มีขนาดทรงพุ่มเท่ากับการปลูกในแปลงดินได้ และง่ายต่อการงดน้ำเพื่อบังคับให้ออกลูกนอกฤดู  อ่านเพิ่มเติม >>>
อันดับที่ 2 อดีตคุณครูหันปลูก ‘เมล่อน’ สร้างรายได้ต่อเดือนร่วม 5 หมื่น

การปลูก ‘เมล่อน’ ถือได้ว่าเป็นอีกอาชีพหนึ่งที่ได้รับความสนใจอย่างมากในช่วงตลอดปี 2559 โดยในเคสนี้เป็นอดีตคุณครูโรงเรียนเอกชนและคุณครูพิเศษของรัฐบาล ผู้ชอบในการศึกษาหาความรู้ทางด้านการเกษตรจนประสบความสำเร็จ และมีโรงเรือนเพาะปลูก ‘เมล่อน’ โดยเพิ่งเริ่มต้นทำมาได้แค่เพียง 1 ปี สามารถรายได้เฉลี่ยต่อเดือน อยู่ที่ 50,000 บาท เลยทีเดียว  อ่านเพิ่มเติม>>>
อันดับที่ 3 ยอมทิ้งเงินเดือนหลักแสน หันปลูกผัก ‘ไฮโดรโปนิกส์’ รายได้ครึ่งล้านต่อเดือน!!

คุณเจส คาลโว อายุ 45 ปี เป็นอดีตมนุษย์เงินเดือนมานานกว่า 20 ปี ยอมทิ้งเงินเดือนหลักแสน!! เพื่อมาเปิดฟาร์มผัก ‘ไฮโดรโปนิกส์‘ นั่นคือ ‘ฟาร์มรักดี’ เหมาะสำหรับคนรักสุขภาพ เป็นการต่อยอดจากความชอบและความรักมาสร้างเป็นรายได้อันน่าทึ่ง จากการปลูกผักไฮโดรโปนิกส์ แปรรูปนำไปประกอบอาหารที่ร้านของตนเองได้อย่างลงตัว  อ่านเพิ่มเติม>>>
อันดับที่ 4 อดีตมนุษย์เงินเดือน หันมาทำ ‘ฟาร์มจิ้งหรีด’ รายได้เกือบ 5 หมื่นต่อเดือน

‘เกษตรสร้างรายได้’ ไม่ได้มีเฉพาะการปลูกแต่พืชผักเท่านั้น ยังมีการเลี้ยงจิ้งหรีดเพื่อสร้างรายได้อีกด้วย ซึ่งเป็นอีกอาชีพหนึ่งที่น่าสนใจเนื่องจากการดูแลไม่ค่อยยุ่งยากสักเท่าไรนัก โดยคุณโต้งเลือกที่จะออกจากงานประจำ เนื่องด้วยปัญหาเรื่องสุขภาพ ก่อนที่จะหันมาทำฟาร์มจิ้งหรีดจนมีฐานลูกค้าที่เหนี่ยวแน่น และยังต่อยอดแปรรูปสินค้าของตัวเอง จนสามารถเพิ่มมูลค่าของจิ้งหรีดได้อย่างน่าทึ่ง  อ่านเพิ่มเติม>>>
อันดับที่ 5 กำนันรวมกลุ่มชาวบ้านปลูก ‘กล้วยไม้’ ส่งออกสร้างรายได้สู่ชุมชน

‘กล้วยไม้’ นอกจากความสวยงามแล้วยังสามารถสร้างรายได้สุดทึ่ง โดยกำนันแวนได้พลิกนาข้าวการทำเกษตรแบบเดิมๆ หันมาเพาะกล้วยไม้ส่งออกต่างประเทศ โดยรวมกลุ่มชาวบ้านในพื้นที่ที่สนใจให้หันมาทำสวนกล้วยไม้ เรียกได้ว่าสร้างรายได้ให้กับชุมชนอย่างแท้จริง และยังเป็นการนำเงินตราจากต่างประเทศเข้าสู่ประเทศไทยของเราอีกด้วย  อ่านเพิ่มเติม>>>
อันดับที่ 6 ปลูก ‘ข้าวไรซ์เบอร์รี่’ แบบพึ่งพาตนเองตามแนวเศรษฐกิจพอเพียง

เมื่อพูดถึงเรื่อง ‘ข้าว’ แน่นอนว่าเมื่อช่วงเดือนตุลาคม-พฤศจิกายน 2559 หากหลายๆคนจำได้ ถือได้ว่าเป็นช่วงที่สร้างความทุกข์ใจให้กับชาวนาทั่วประเทศ เนื่องจากราคาข้าวตกต่ำอย่างมาก จนภาครัฐต้องเข้ามาจัดโครงการเพื่อช่วยเยียวยาชาวนา จนทำให้กระแสการทำนาข้าว ของคนรุ่นใหม่เพิ่มขึ้นเรื่อยๆ แม้ราคาข้าวจะตกต่ำ แต่คุณเจตก็ไม่ย่อท้อยังยึดการปลูก ‘ข้าวไรซ์เบอร์รี่’ และสายพันธุ์อื่นๆ แบบผสมผสานตามความต้องการของตลาด และยังพึ่งพาตนเองโดยยึดหลักเศรษฐกิจพอเพียง  อ่านเพิ่มเติม>>>
อันดับที่ 7 ‘กุ้งก้ามแดง’ เลี้ยงให้ดีมีราคา สร้างรายได้ 1 แสนบาทต่อเดือน!!

เป็นอีกอาชีพหนึ่งที่มีคนให้ความสนใจอย่างมาก จนเป็นกระแสฮอตฮิตในกลุ่มทุกเพศ ทุกวัย นั้นคือการเพาะเลี้ยง ‘กุ้งก้ามแดง’ แม้กระแสในตลาดจะเบาลงไปบ้าง แต่แน่นอนสำหรับกลุ่มคนที่เลี้ยงกุ้งก้ามแดง ตลาดยังคงคึกคักอย่างต่อเนื่อง โดยคุณเก๋ได้หันมายึดอาชีพเพาะเลี้ยงกุ้งก้ามแดงและสามารถสร้างรายได้มาสู่ครอบครัวในระยะเวลาไม่กี่ปีเท่านั้น  อ่านเพิ่มเติม>>>
อันดับที่ 8 ครูเมืองนนท์เพาะเลี้ยง ‘ไส้เดือน’ หารายได้เสริมยึดหลักพอเพียง

‘ไส้เดือน’ สิ่งมีชีวิตที่หลายคนอาจคิดว่ามันไม่มีค่า แต่หารู้ไม้มันสามารถสร้างรายได้อันน่าทึ่ง โดย อ.อู๊ด ใช้เวลาจากอาชีพหลักหันมาทำฟาร์มไส้เดือน ลองผิดลองถูกจนตกผลึกได้เทคนิคการเลี้ยงไส้เดือนจนสามารถสร้างรายได้เสริมต่อเดือนได้แบบไม่ต้องออกแรงออกทุนมาก ซึ่งเจ้าไส้เดือนนี้สามารถขายได้ทุกอย่างทั้ง ตัว มูล น้ำหมัก  อ่านเพิ่มเติม>>>
อันดับที่ 9 สาวแบงก์ปลูก ‘ต้นอ่อนทานตะวัน’ สร้างรายได้เสริม 3 หมื่นบาทต่อเดือน

สาวแบงก์ ชาวปักษ์ใต้แต่หัวใจรักการเกษตรหาเวลาว่างมาเพาะต้นอ่อนทานตะวันจนประสบความสำเร็จ โดยใช้ระยะเวลาไม่นานก็สามารถสร้างรายได้เสริมอันน่าทึ่ง โดยประโยชน์ของเจ้าต้นอ่อนทานตะวันก็มีมากมาย นำมาประกอบทำอาหารก็รสเลิศเหมาะกับคนที่ชื่นชอบทานอาหารแบบสายคลีนยิ่งหนัก  อ่านเพิ่มเติม>>>
อันดับที่ 10 หนุ่มเมืองนนท์รักถิ่นบ้านเกิด ‘เพาะเห็ดฟาง’ สร้างรายได้แบบพอเพียง

อันดับสุดท้ายของปี 2559 นี้ แน่นอนหากไม่พูดถือการเพาะเห็ดก็คงไม่ได้ เนื่องจากเป็นอาชีพที่ใช้ต้นทุนไม่สูงมากนัก และยังให้ผลผลิตสูง ราคาในตลาดก็ชวนให้น่าทดลองทำแล้ว เช่นเดียวกับคุณเอ้ ที่ออกจากงานประจำด้วยเหตุผลบางประการ จนหันมาทำเพาะฟางขาย จนตอนนี้เรียกได้ว่าผลผลิตจนไม่พอต่อความต้องการของตลาดแล้ว!!!  อ่านเพิ่มเติม>>>
