ร้าน ‘Rentajacket’ บริการเช่าเสื้อกันหนาว ทางเลือกใหม่สำหรับผู้บริโภค ‘ที่จะทำให้คุณลืมคำว่าซื้อ’
เมื่อฤดูหนาวมาเยือนเป็นสัญญาเริ่มต้นของไฮซีซันแห่งการท่องเที่ยว โดยเฉพาะการเดินทางไปสัมผัสอากาศหนาวและโปรยหิมะสีขาวในต่างประเทศ คนที่เดินทางต่างประเทศบ่อย ๆ คงไม่มีปัญหากับการจัดเตรียมชุดกันหนาวสำหรับรับมือกับสภาพอากาศอันหนาวเย็นและแน่นอนชุดกันหนาวดังกล่าวเราไม่มีโอกาสใช้มันได้ในเมืองไทย
แต่สำหรับนักท่องเที่ยวมือใหม่ หรือไม่ได้มีโอกาสจัดทริปท้าลมหนาวยังต่างประเทศบ่อย ๆ การซื้อเสื้อกันหนาวที่นาน ๆ จะได้ใช้สักครั้ง หรือบางคนก็อาจได้ใช้มันแค่ครั้งเดียว เพราะเมื่อมีโอกาสจะไปอีกทีเสื้อที่มีก็เอ้าไม่เข้ายุคเข้าสมัยเสียแล้ว แถมยังมีภาระที่ต้องจัดเก็บเปลืองตู้เสี้อผ้าอีก วันนี้ MThai News จึงจะพาคุณผู้อ่านไปรู้จักกับร้าน  Rantajacket  ที่จะมาช่วยแก้ปัญหาเหล่านี้ ด้วยบริการเช่าเสื้อกันหนาวววววววว…
จากต้องเสียเงินซื้อเสื้อกันหนาวตัวสวยในราคาหลักหมื่นซึ่งก็ไม่รู้จะได้ใช้สักกี่ครั้ง หากไปเป็นครอบครัว 3-4 คน จะต้องเสียเงินไปกับเสื้อกันหนาวสักเท่าไหร่? หากมาใช้วิธีเช่าแทนด้วยเงินไม่ถึงสองพัน/ตัว  Rantajacket  จึงถือว่าตอบโจทย์นี้ได้เป็นอย่างดี
คุณรุ่งนภา เตชวัชรา หรือ พี่อ้อ เจ้าของร้าน  Rantajacket  สาวสวย ใจดี ท่านนี้ เริ่มต้นธุรกิจเล็ก ๆ หลังกลับมาใช้ชีวิตที่ประเทศไทย เนื่องจากเสื้อผ้าที่นำกลับมาค่อนข้างเยอะ โดยเฉพาะเสื้อกันหนาว ที่คงไม่มีโอกาสได้ใช้ จนถึงขั้นไม่มีที่เก็บเลยทีเดียว บวกกับการเป็นแม่บ้านที่มีลูก ๆ โตกันหมดแล้ว จึงลองใช้เวลาว่างศึกษาหาข้อมูลและลงมือทำ ซึ่งก็ค่อย ๆ ลงทุนทีละเล็กละน้อย จากไม่ถึง 100 ชิ้น จนปัจจุบันมีเสื้อกันหนาวให้ลูกค้าเลือกถึง 800 ชิ้น ครบทุกไอเทม ทั้ง เสื้อกันหนาว ถุงมือ ถุงเท้า ผ้าพันคอ
“เริ่มจากเราเห็นว่า เสื้อกันหนาวตัวเองเยอะมาก เลยลองคิดเล่น ๆ ดู แต่สามีกับลูก ๆ ก็ค้าน บอกไม่มีใครเช่าหรอก แต่พี่กลับคิดว่า คนที่เขาไม่ได้เดินทางต่างประเทศบ่อย ๆ การจะซื้อเสื้อกันหนาวมาใส่ครั้ง 2 ครั้ง มันก็มีราคาค่อนข้างสูง เขาน่าจะคิดหนักพอสมควร ดังนั้น การเช่าเสื้อกันหนาว ก็ถือเป็นอีกทางเลือกที่ดีสำหรับกลุ่มคนเหล่านี้ หรือแม้แต่คนที่เดินทางบ่อยเขาก็ชอบนะ”

หลายคนอาจเกิดข้อสงสัยว่า จะคิดราคาเช่าอย่างไร แล้วมันคุ้มค่าหรือไม่ ซึ่ง พี่อ้อ คนสวยได้ออกแบบมามาเป็นระบบไว้หมดแล้ว  โดยราคาเช่าเริ่มต้นที่ 600 บาท / 7 วัน ไปจนถึง 1,800 บาท / 7 วัน แล้วแต่แบบและความหนานุ่มของเสื้อผ้า ซึ่งแต่ละตัวจะมีค่าประกันเท่ากับราคาเช่าเท่านั้นเอง (เช่น ค่าเช่า 1,000 บาท ค่าประกัน 1,000 บาท) ส่วนเรื่องกำหนดวันนั้น เริ่มนับจากวันที่ลูกค้าเดินทาง หากเกินกำหนดที่ตกลง จะมีค่าปรับวันละ 100 บาท
ต้องบอกเลยว่า พี่อ้อ เป็นสาวสวยและเก่งจริง ๆ แถมยังมีความคิดที่ไม่ธรรมดา มองทุกอย่างในแง่บวกเสมอ ไม่มีคำว่า ท้อหรือถอย ซึ่ง พี่อ้อ เองก็ได้ฝากข้อคิดดี ๆ มาให้คุณผู้อ่านได้ลองนำไปปรับใช้และทำฝันให้เป็นจริง
“การทำในสิ่งที่ชอบ เป็นอะไรที่คลาสสิคมาก แต่ต้องเป็นไปได้ บางทีชอบแต่เป็นไปไม่ได้ก็อย่าทำ คำว่า ธุรกิจ มันไม่ง่าย ไม่ใช่แค่ฝัน แต่ต้องอยู่ในโลกความเป็นจริง ยิ่งธุรกิจออนไลน์ ตอนแรกที่พี่เข้ามาทำ มีแต่คนบอกง่าย อย่างเฟซบุ๊กเวลาเราเล่นกับเพื่อน โพสต์อะไรไปเพื่อนเห็นหมดเลย แต่พอเอาเข้าจริง ของพร้อม เสื้อผ้าพร้อม ทุกอย่างพร้อม พอโพสต์ลงไปไม่มีใครเห็นเรา คนไลค์ไม่ถึงพัน คนเห็นไม่ถึงร้อย แล้วพี่จะทำยังไง จะปิดก็ไม่ได้ ก็ต้องทำต่อ เงินที่เราลงทุน ความคาดหวังของคนรอบข้าง เสียงคนดูถูกต่าง ๆ นานา เราก็เอามาเป็นแรงผลัก เพราะฉะนั้นก็ต้องแก้ปัญหาให้ได้ เมื่อเลือกจะลงมือทำก็ต้องทำให้ถึงที่สุด”
สำหรับ ร้าน  Rantajacket  ตั้งอยู่ที่ 859 หมู่บ้าน เพอร์เฟคเพลส ซอย 20/1 ถนนรามคำแหง ซอยรามคำแหง 164 แขวงมีนบุรี เขตมีนบุรี กทม. 10510 แต่พี่อ้อกระซิบบอกมาว่า งด walk in นะคะ แนะนำให้นัดเป็นการส่วนตัวจะดีกว่า โดยสามารถโทรศัพท์เข้ามานัดได้ที่เบอร์ 099 5841385 หรือ Line id : rentajacket หากสนใจอยากดูแบบที่ชอบไว้ก่อนการตัดสินใจ สามารถเข้าไปชมได้ที่ เฟซบุ๊กแฟนเพจ  Rentajacket  << คลิกได้เลยค่า งานนี้ต้องขอบอกเลยว่า แม่ค้าใจดี แถมให้คำแนะนำได้อย่างเป็นกันเองสุด ๆ







