คณะกรรมาธิการคมนาคม สภานิติบัญญัติแห่งชาติ เข้าเยี่ยมชมสถานีสนามไชย โครงการรถไฟฟ้าสายสีน้ำเงินส่วนต่อขยาย
การรถไฟฟ้าขนส่งมวลชนแห่งประเทศไทย นำคณะกรรมาธิการคมนาคม สภานิติบัญญัติแห่งชาติ เข้าเยี่ยมชมสถานีสนามไชย โครงการรถไฟฟ้าสายสีน้ำเงินส่วนต่อขยาย โดยมี  พล.อ.ยอดยุทธ บุญญาธิการ ประธานคณะกรรมการ รฟม.  และผู้บริหารของ รฟม. ร่วมลงพื้นที่ รวมถึงรายงานความคืบหน้าของโครงการ

พล.อ.ยอดยุทธ  เปิดเผยว่า สำหรับความคืบหน้าโครงการรถไฟฟ้าสายสีน้ำเงินส่วนต่อขยาย ช่วงหัวลำโพง-บางแคท่าพระ และ ช่วงบางซื่อ-ท่าพระ ทั้งหมด 5 สัญญา มีความคืบหน้าแล้วกว่า 86.72% โดยทาง รฟม. ได้ดำเนินงานตามแผนงานตั้งแต่เริ่มก่อสร้างเมื่อเดือน เม.ย.2554 ที่ผ่านมา ซึ่งในส่วนของสถานีสนามชัย-ท่าพระ ขณะนี้ถือว่ามีความสมบูรณ์ 100%

ขณะที่การเดินรถส่วนต่อขยายสายสีน้ำเงินช่วงหัวลำโพง-บางแค และ ช่วงบางซื่อ-ท่าพระ รฟม. ได้นำเรื่องส่งไปยัง สคร. และกระทรวงคมนาคมพิจารณาแล้วก่อนที่จะเสนอ ครม. คาดว่าจะได้ข้อสรุปในช่วงไตรมาส 1 ปี 2560 ซึ่งแนวทางนั้นจะเป็นการทยอยเปิดให้บริการบางส่วนในปลายปี 2562 และคาดว่าจะสามารถเปิดให้บริการได้ทั้งเส้นทางในปี 2563 ตามกำหนดการในวันที่ 1 ก.พ.
