นายกสมาคมค้าทองคำ เผย คนซื้อทองรูปพรรณเป็นของขวัญปีใหม่เพิ่มขึ้น ด้านร้านทองผลิตทองคำรูปแบบใหม่ รับปีระกา
วันนี้(30 ธ.ค.) นายจิตติ ตั้งสิทธิภักดี นายกสมาคมค้าทองคำ และ ประธานห้างทองจินฮั้วเฮง กล่าวว่า ราคาทองคำจนถึงสิ้นปีคาดว่าทรงตัวอยู่ประมาณ 19,500-19,600 บาท ซึ่งถือว่าราคาทองคำไม่แพง หากเทียบกับราคาก่อนหน้านี้ที่ปรับตัวขึ้นไปถึง 22,000 บาท ในช่วงเดือนมิถุนายน ที่ผ่านมา ทำให้ประชาชนมาซื้อทองคำเพื่อเก็บไว้เก็งกำไร หรือซื้อเป็นของขวัญปีใหม่ โดยเฉพาะทองรูปพรรณขายดีเพิ่มขึ้นร้อยละ 10

นอกจากนี้ ประชาชนยังได้รับมาตรการช็อปช่วยชาติที่เมื่อซื้อทองคำรูปพรรณจะนำค่าใช้จ่ายในส่วนของกำเหน็จมาหักลดหย่อนภาษีได้ จึงทำให้ปริมาณการซื้อทองคำรูปพรรณช่วงนี้สูงขึ้น เพื่อเป็นการกระตุ้นกำลังซื้อ  ร้านค้าทองจึงผลิตรูปแบบทองคำใหม่ๆ รับปีระกาที่กำลังจะมาถึง โดยร้านจินฮั้วเฮง ได้รับทำจี้เลเซอร์ทองคำขนาด 1 และ 2 สลึง ที่สามารถนำรูปถ่ายมาทำได้ ใช้เวลาในการเพียง 30 นาทีเท่านั้น ซึ่งได้นับความสนใจจากลูกค้า

ที่มา  สำนักข่าวไทย

