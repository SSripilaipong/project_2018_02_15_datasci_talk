กระทรวงแรงงาน เตือนนายจ้างปรับค่าแรงตั้งแต่ 1 มกราคม 2560 ขึ้น 5-10 บาท
นายสุเมธ มโหสถ อธิบดีกรมสวัสดิการและคุ้มครองแรงงาน (กสร.) เปิดเผยว่า ตั้งแต่วันที่ 1 มกราคม 2560 เป็นต้นไป ขอฝากไปยังนายจ้างผู้ประกอบการให้ปฏิบัติให้ถูกต้องโดยจ่ายค่าจ้างให้กับลูกจ้างทุกคนไม่น้อยกว่าอัตราค่าจ้างที่กฎหมาย ตามที่คณะกรรมการค่าจ้างได้มีประกาศใช้อัตราค่าจ้างขั้นต่ำในอัตราใหม่โดยปรับขึ้นระหว่าง 5 – 10 บาท ทุกจังหวัด ยกเว้น 8 จังหวัด ได้แก่ จังหวัดชุมพร ตรัง นครศรีธรรมราช นราธิวาส ปัตตานี ยะลา ระนองและสิงห์บุรี

ทั้งนี้หากพบนายจ้าง ผู้ประกอบการที่ไม่ปฏิบัติตามจะมีความผิดโดยมีโทษจำคุกไม่เกิน 6 เดือน ปรับไม่เกิน 1 แสนบาท หรือทั้งจำทั้งปรับ และหากมีข้อสงสัย หรือต้องการข้อมูลเพิ่มเติม สอบถามได้ที่สำนักงานสวัสดิการและคุ้มครองแรงงาน กรุงเทพมหานครพื้นที่ 1-10 สำนักงานสวัสดิการและคุ้มครองแรงงานจังหวัดทุกจังหวัด หรือที่โทรศัพท์สายด่วน 1546
