ครม.แก้ พ.ร.บ.คุ้มครองแรงงานวัยเกษียณ ลูกจ้างเอกชนต้องได้ด้วยเงินชดเชยวัยเกษียณ เพราะถือเป็นการเลิกจ้าง เร่งบังคับใช้ก่อนพฤษภาคม 2560
รายงานข่าวแจ้งว่า นายกอบศักดิ์ ภูตระกูล ผู้ช่วยรัฐมนตรีประจำสำนักนายกรัฐมนตรี เปิดเผยถึงผลที่ประชุมคณะรัฐมนตรี วานนี้ (4 ม.ค. 60) ว่า ที่ประชุมมีมติเห็นชอบหลักการแก้ไขร่าง พ.ร.บ.คุ้มครองแรงงาน พ.ศ. 2541 เพื่อให้สอดคล้องกับภาวะเศรษฐกิจที่เปลี่ยนไป รวมถึงคุ้มครองแรงงานประเภทต่างๆ และอำนวยความสะดวกให้กับการทำธุรกิจของภาคเอกชน ประกอบด้วย

โดยจะเร่งรัดดำเนินการให้ร่าง พ.ร.บ. ดังกล่าวมีผลบังคับใช้ภายในเดือนพฤษภาคม 2560 เพื่อให้ทันต่อการประเมินผลจัดอันดับความยากง่ายในการประกอบธุรกิจ Doing Business ของธนาคารโลก
ทั้งนี้ อัตราการจ่ายชดเชยการเกษียณอายุของลูกจ้างให้ครอบคลุมลูกจ้างทั้งระบบ และได้รับการจ่ายชดเชยจากนายจ้างตามมาตรา 144 ที่กำหนดการชดเชยการเลิกจ้างกรณีที่ลูกจ้างทำงานตั้งแต่ 10 ปีขึ้นไปให้ได้รับชดเชยค่าจ้างในอัตรา 10 เดือน กรณีทำงาน 6-10 ปี ได้รับชดเชยค่าจ้าง 8 เดือน และกรณีทำงานตั้งแต่ 3-6 ปี ได้รับชดเชย 6 เดือน ซึ่งหากนายจ้างฝ่าฝืนให้มีโทษจำคุกไม่เกิน 6 เดือนปรับไม่เกินปีละ 1 แสนบาทคิดดอกเบี้ยจากการล่าช้าปีละ 15%
