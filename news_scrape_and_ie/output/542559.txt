รัฐมนตรีช่วยว่าการกระทรวงพาณิชย์ เผย ปรับขึ้นค่าแรงขั้นต่ำไม่มีผลกระทบต่อราคาสินค้า ชี้ สถานการณ์ราคาสินค้ายังทรงตัว
นายสนธิรัตน์ สนธิจิรวงศ์ รัฐมนตรีช่วยว่าการกระทรวงพาณิชย์  เปิดเผยถึง แนวโน้มราคาสินค้าภายในประเทศขณะนี้ยังคงทรงตัว ส่วนเรื่องของการปรับขึ้นค่าแรงขั้นต่ำ 5 – 10 บาท ทั่วประเทศนั้น โดยรวมแล้วมีผลต่อต้นทุนสินค้าประมาณร้อยละ 10 – 30 เท่านั้น เช่น นมยูเอชที จะมีผลกระทบต่อราคาประมาณ 0.01 บาท

ส่วนเสื้อนักเรียนซึ่งเป็นกลุ่มที่มีการใช้แรงงานมากสุด จากกระทบต่อราคาประมาณ 1.74 บาท ดังนั้น การปรับขึ้นค่าแรงขั้นต่ำ จึงไม่กระทบต่อต้นทุนการผลิตมากนัก และปัจจุบันการผลิตส่วนใหญ่ใช้เครื่องจักรในการผลิต ขณะที่ราคาอาหารปรุงสำเร็จ จะมีผลกระทบเพียง 20 สตางค์ เท่านั้น โดยการปรับขึ้นค่าแรงขั้นต่ำทำให้ผู้ใช้แรงงานมีรายได้มากขึ้น ซึ่งจะทำให้มีกำลังซื้อ และสามารถช่วยกระตุ้นการบริโภคภายในประเทศให้เติบโตขึ้นได้
