เปิด งาน ” ตลาดนัดวิถีวิทย์ 2560 ” ณ เวทีกลาง ตลาดคลองผดุงกรุงเกษม ข้างทำเนียบรัฐบาล จัดขึ้นระหว่าง วันที่ 9 -29 มกราคม 2560
วันนี้ 10 ม.ค. 60 นางอรรชกา ศรีบุญเรือง รัฐมนตรีว่าการกระทรวงวิทยาศาสตร์และเทคโนโลยี เป็นประธานในพิธีเปิด งาน ” ตลาดนัดวิถีวิทย์ 2560 ” ณ เวทีกลาง ตลาดคลองผดุงกรุงเกษม ข้างทำเนียบรัฐบาล จัดขึ้นระหว่างวันที่ 9 -29 มกราคม 2560 พร้อมเชิญชวนประชาชน ชม ชิม ช็อป สินค้าผลติภัณฑ์ภายในงาน ณ คลองผดุงกรุงเกษม

โดยงานดังกล่าวมีวัตถุประสงค์เพื่อเผยแพร่ผลงานด้านวิทยาศาสตร์ เทคโนโลยี และนวัตกรรม ของหน่วยงานในสังกัดกระทรวงวิทยาศาสตร์ฯ และหน่วยงานเครือข่าย ซึ่งมุ่งเน้นการคัดสรรผลงานผลิตภัณฑ์ที่เหมาะสมมาบริการจำหน่ายเพื่อช่วยเหลือชุมชน วิสาหกิจชุมชน รวมถึงผู้ประกอบการ ในการสร้างรายได้ กระจายสินค้า และบริการให้แก่ประชาชน สอดคล้องตามนโยบายของรัฐบาลที่จะสร้างอาชีพและสร้างรายได้แก่พี่น้องประชาชนคนไทย โดยได้ใช้พื้นที่ตลอดแนวคลองผดุงกรุงเกษมกว่า 2,000 ตารางเมตรทั้งภายในและภายนอกเต้นท์และมีบูธแสดงจำหน่ายสินค้าและผลิตภัณฑ์กว่า 250 ผลิตภัณฑ์ จากทั่วทุกภูมิภาค ที่ผ่านการสนับสนุนองค์ความรู้จากหน่วยงานภายใต้กระทรวงวิทยาศาสตร์ฯ และหน่วยงานเครือข่าย




