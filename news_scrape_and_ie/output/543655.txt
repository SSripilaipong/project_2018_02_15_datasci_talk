กรุงไทย  ออกมาตรการปรับลดอัตราดอกเบี้ยให้กับลูกค้าสินเชื่อที่อยู่อาศัย ช่วยน้ำท่วมภาคใต้
นายลือชัย ชัยปริญญา ผู้ช่วยกรรมการผู้จัดการใหญ่อาวุโส สายงานกลยุทธ์และผลิตภัณฑ์รายย่อยธนาคารกรุงไทย  เปิดเผยว่า ธนาคารกรุงไทยปรับลดอัตราดอกเบี้ยให้กับลูกค้าสินเชื่อที่อยู่อาศัย โดยไม่คิดดอกเบี้ยและให้ชำระเพียงเงินต้นล้านละ 1,000 บาท เป็นระยะเวลา 3 เดือน และปรับลดอัตราดอกเบี้ยลง 0.25% ต่อปี ในเดือนที่ 4 – 12

นอกจากนี้ ลูกค้าสินเชื่อ Home for Cash ธนาคารจะปรับลดอัตราดอกเบี้ยลง 0.25% เป็นระยะเวลา 1 ปี เพื่อบรรเทาความเดือดร้อนให้กับพี่น้องประชาชนชาวภาคใต้ จากผลกระทบด้านอุทกภัยที่เกิดขึ้นอย่างฉับพลันใน 12 จังหวัดภาคใต้อย่างไรก็ตาม ธนาคารยังจัดถุงเยียวยามอบให้กับผู้ประสบภัยน้ำท่วม มูลค่ารวม 2 ล้านบาท ด้วย

