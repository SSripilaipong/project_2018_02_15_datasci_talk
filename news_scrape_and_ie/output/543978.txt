เช็คด่วน!! รายชื่อสถานพยาบาลเอกชนจำนวน 80 แห่ง ที่ร่วมโครงการ  ประกันสังคม  ที่ไหนว่าง-ที่ไหนเต็ม โดยสามารถแจ้งเปลี่ยนสถานพยาบาลใหม่ได้ตั้งแต่ 1  ม.ค.- 31  มี.ค.  2560
สำนักงานประกันสังคม ได้เปิดโอกาสให้ผู้ประกันตนสามารถขอเปลี่ยนสถานพยาบาลใหม่ได้ทุกปี ปีละ 1 ครั้ง เพื่อเป็นการอำนวยความสะดวกให้กับผู้ประกันตนในการใช้บริการทางการแพทย์ ในกรณีมีเหตุจำเป็น และไม่ได้รับความสะดวก เช่น ย้ายที่พัก ย้ายสถานที่ทำงานใหม่ โดยมีความประสงค์ที่จะเปลี่ยนสถานพยาบาลใหม่ในปี 2560 สามารถยื่นขอเปลี่ยนสถานพยาบาลได้ ตั้งแต่วันที่  1  ม.ค.- 31  มี.ค.  2560

ทั้งนี้ หากผู้ประกันตนประสงค์จะเปลี่ยนสถานพยาบาล จะต้องมายื่นแบบ สปส. 9-02 พร้อมแนบบัตรรับรองสิทธิฉบับเดิม เพื่อเลือกสถานพยาบาลใหม่ได้ที่สำนักงานประกันสังคม กรุงเทพมหานครพื้นที่ จังหวัด สาขาทุกแห่งทั่วประเทศ สำหรับการเลือกสถานพยาบาลในแต่ละครั้งนั้น ขอแนะนำให้ผู้ประกันตนควรเลือกด้วยตนเอง โดยให้คำนึงถึงความสะดวก ความพึงพอใจและประโยชน์ในการขอรับบริการทางการแพทย์ และสถานพยาบาลที่เลือกจะต้องเป็นสถานพยาบาลในจังหวัดที่ผู้ประกันตนทำงานอยู่ หรือพักอาศัยในเขตรอยต่อของจังหวัดดังกล่าว
อย่างไรก็ตาม หากผู้ประกันตนมีข้อสงสัยสามารถสอบถามได้ที่สำนักงานประกันสังคมกรุงเทพมหานครพื้นที่ทั้ง 12 แห่ง สำนักงานประกันสังคมจังหวัด สาขา ที่ท่านสะดวก หรือโทร.1506 (เจ้าหน้าที่ให้บริการตลอด 24 ชั่วโมง) ดูรายละเอียดเพิ่มเติมได้ที่ www.sso.go.th
สำหรับโรงพยาบาลเอกชน 80 แห่งที่เข้าร่วมโครงการประกันสังคม จะมีการจำกัดจำนวนผู้ที่จะใช้สิทธิไว้ในแต่ละโรงพยาบาล ซึ่งขณะนี้ มีโรงพยาบาลบางแห่งที่มีผู้แจ้งขอใช้สิทธิเต็มจำนวน โดยสามารถตรวจสอบรายละเอียดว่ามีโรงพยาบาลใดบ้างที่ยังสามารถใช้สิทธิได้ และโรงพยาบาลไหนที่เต็มแล้ว ดังนี้




ที่มา   www.sso.go.th
