ก่อนอื่นต้องขอแสดงความยินดีกับ หนุ่มเชน ธนา ลิมปยารยะ ที่ล่าสุดวันนี้ (14 มกราคม 2560) เจ้าตัวถือฤกษ์งามยามดีเข้าพิธีหมั้นกับแฟนสาว เจมส์ กณิการ์ ซึ่งหนุ่มเชนก็ได้หอบ สินสอดรวมมูลค่ากว่า 168 ล้านบาทมาสู่ขอแฟนสาว คลิกอ่านข่าว >>>  โอ้มายก้อด!! ยอมใจสินสอด เชน ธนา สู่ขอ เจมส์ กณิการ์ เริ่ดแค่ไหนไปดูกัน!!

เป็นที่รู้กันดีอยู่แล้วว่าหนุ่มเชนคือ ดาราชายที่เป็นที่นิยมอีกคนหนึ่ง นอกจากเขาจะเก่งเรื่องงานแสดงแล้ว เชน ธนา ยังเป็นนักธุรกิจหนุ่มรุ่นใหม่ไฟแรงที่ประสบความเสร็จอีกคนเลยก็ว่าได้ ซึ่งเจ้าตัวนั่งเก้าอี้เป็นประธานกรรมการบริหาร บริษัท เชนธนา ซัพพลีเมนท์ จำกัด ผู้ผลิตและจำหน่ายอาหารเสริมเพื่อสุขภาพและความงามแบรนด์ amado (อมาโด้)
เชน ธนา เคยเปิดร้านขายกิฟต์ช็อปโดยสินค้านั้นจะซื้อมาจาก เกาหลี ญี่ปุ่น ซึ่งขณะนั้นเขากำลังศึกษาอยู่ชั้นปีที่ 2 มหาวิทยาลัยธรรมศาสตร์ คณะพาณิชยศาสตร์และการบัญชี ได้กำไรตกเดือนละ 20,000 – 30,000 บาท แต่ธุรกิจดังกล่าวเป็นอันต้องปิดไปเพราะเหตุการณ์ทางการเมืองที่เกิดขึ้นในขณะนั้น ส่งผลทำให้ร้านเปิดไม่ได้ จากนั้นก็มาเปิดร้านขายเสื้อผ้าที่ประตูน้ำได้กำไรต่อเดือนประมาณ 1 ล้าน เชนระบุว่า ตอนนั้นตนใช้เงินฟุ้มค่อนข้างเฟือย ก่อนพิษการเมืองจะเล่นงานจนธุรกิจของเขามีอันต้องสะดุดอีกครั้ง เชนระบุว่า เขาค่อนข้างจะเก่งเรื่องออนไลน์จึงเขียนเว็บไซต์ขึ้นมาขายของ เช่น ตุ๊กตา เครื่องเขียน กิฟต์ช็อป แบตสำรอง และทุกอย่างค่อย ๆ ดีขึ้น

และจากการตรวจสอบประวัติก็พบว่า เชน ธนาเคยเป็นพนักงานฝ่ายการตลาด บริษัท วุฒิศักดิ์ คลินิก อินเตอร์กรุ๊ป จำกัด ผู้อำนวยการฝ่ายการตลาด , ประชาสัมพันธ์ บริษัท วุฒิศักดิ์ คอสเมติก จำกัด และเคยเป็นผู้อำนวยการฝ่ายการตลาดและประชาสัมพันธ์ บริษัท วุฒิศักดิ์ คลินิก อินเตอร์กรุ๊ป จำกัดอีกด้วย
จนกระทั่งเมื่อปี 2557 เชน ธนา ได้ก่อตั้งบริษัท เชนธนา ซัพพลีเมนท์ จำกัด ก่อตั้งจดทะเบียนบริษัทเมื่อวันที่ 24 มีนาคม 2557 ด้วยเงินทุนจดทะเบียน 1,000,000 บาท  โดยมีการขายสินค้ามากมาย ทั้งผลิตภัณฑ์ดูแลรูปร่าง ผลิตภัณฑ์เพื่อสุขภาพผิว ผลิตภัณฑ์เสริมอาหาร ตามมาตรฐาน อย. GMP Halal ธุรกิจนี้ดูจะไปได้สวยเพราะเจ้าตัวเคยเผยว่า เขาสามารถฟันกำไรไปแล้วกว่า 100 ล้านบาท ภายในเวลาเพียง 6 เดือนเท่านั้น
แบรนด์ อมาโด้ และ เชน ธนา ยังเคยได้รับรางวัลมากมาย เช่น …
รางวัล SMEs Awards ปี 2558 โดยนิตยสาร SMEs สร้างอาชีพ
รางวัล ธุรกิจดีเด่นแห่งปี 2558 โดยโครงการส่งเสริมพัฒนาธุรกิจและเศรษฐกิจเพื่อขับเคลื่อนประเทศไทยสู่อาเซียน
รางวัล ผู้บริหารแห่งปี CEO THAILAND AWARD 2015
รางวัล The Most Valuable Wisdom นักธุรกิจหน้าใหม่ที่น่าจับตามอง
OK! Awards 2015 โดยนิตยสาร OK!

