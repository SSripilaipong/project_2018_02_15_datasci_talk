PEA เร่งฟื้นฟูระบบจ่ายไฟ ให้ ประชาชน ในพื้นที่ประสบอุทกภัยภาคใต้ พร้อมยืดเวลาจ่ายค่าไฟในพื้นที่เสียหายหนัก
นายสมภพ เต็งทับทิม ผู้ช่วยผู้ว่าการการไฟฟ้าส่วนภูมิภาค กฟภ. หรือ (PEA) เปิดเผยกับว่า ขณะนี้สถานการณ์ระบบไฟฟ้าในพื้นที่ประสบอุทกภัยภาคใต้ PEA ได้จ่ายกระแสไฟฟ้าสู่บ้านเรือนของประชาชนที่ได้รับผลกระทบจากการงดจ่ายไฟในช่วงอุทกภัยเกือบครบสมบูรณ์แล้ว
โดยมีทีมงานได้เข้าไปฟื้นฟูซ่อมแซมระบบ ติดตั้งหม้อแปลง เปลี่ยนมิเตอร์ไฟฟ้า มีศูนย์ควบคุมการจ่ายไฟ ซึ่งจะติดตามสถานะการจ่ายไฟตลอด 24 ชั่วโมง ในทุกพื้นที่   พร้อมร่วมกับจิตอาสา ดำเนินการตรวจสอบระบบไฟฟ้า และอุปกรณ์ไฟฟ้าภายในบ้านเรือนของประชาชนที่ถูกน้ำท่วมขัง เพื่อให้เกิดความปลอดภัย
แต่อย่างไรก็ตาม ยอมรับว่า มีเพียงบางพื้นที่เท่านั้นที่ยังไม่สามารถเข้าไปในพื้นที่ได้  เนื่องจากอยู่ในทางน้ำไหล ถนนตัดขาด เสาไฟฟ้าล้มชำรุด จากดินสไลด์  ซึ่ง PEA จะเร่งดำเนินการเข้าซ่อมแซมและฟื้นฟูทันทีเมื่อสามารถเข้าถึงพื้นที่ได้ เพื่อให้ประชาชนมีไฟฟ้าใช้ตามปกติ
พร้อมกันนี้ จะพิจารณาผ่อนผันขยายระยะเวลาในการชำระค่ากระแสไฟฟ้า หลังครบกำหนดตามใบแจ้งค่าไฟฟ้าในพื้นที่ประสบภัย  โดยหากการเดินทางในพื้นที่ใดที่เสียหายและลำบาก ประชาชนสามารถติดต่อขอผ่อนผันได้
