หุ้นไทย  เปิดบวก 4.41 จุด เพิ่มขึ้น 334 หลักทรัพย์ จับตาผลประชุมคณะรัฐมนตรีเกี่ยวกับการกระตุ้นเศรษฐกิจ ช่วยน้ำท่วม
บรรยากาศการลงทุนในตลาดหุ้นไทยเช้าวันนี้ (17 ม.ค.) เปิดทำการเมื่อเวลา 10.00 น. ดัชนีปรับตัวเพิ่มขึ้น 4.41 จุด แตะที่ระดับ 1,576.21 จุด ด้วยมูลค่าการซื้อขาย 2,167.07 ล้านบาท โดยหลักทรัพย์เพิ่มขึ้น 334 หลักทรัพย์ ลดลง 158 หลักทรัพย์ ไม่เปลี่ยนแปลง 319 หลักทรัพย์

นักวิเคราะห์  บล.เคทีบี  มองว่า ตลาดหุ้นไทยวันนี้ รอดูผลประชุม ครม. ที่น่าจะนำเรื่องงบประมาณกระตุ้นเศรษฐกิจและช่วยเหลือผู้ประกอบการ เข้าพิจารณา และอาจมีมาตรการเกี่ยวกับน้ำท่วมภาคใต้ อาทิ นำค่าใช้จ่ายจากการซ่อมแซมที่อยู่อาศัยและสำนักงาน มาลดหย่อนภาษีได้ สูงสุด 100,000 บาท
และเพิ่มการลดหย่อนภาษีเงินบริจาคเพื่อช่วยเหลือ นอกจากนี้ น่าจะมีการเข้ามาเก็งงบไตรมาส 4/59 ของธนาคารและกลุ่มอื่นๆ แต่ถึงกระนั้นก็ตาม แรงขายทำกำไรอาจยังมีให้เห็น ภาพรวมๆ จึงยังเป็น sideway รอข่าวใหม่ๆอยู่ต่อไป
ส่วนอัตราแลกเปลี่ยนเงินบาทต่อดอลลาร์สหรัฐ ของธนาคารกสิกรไทย ล่าสุด เมื่อเวลา 08.04 น.มีดังนี้ ดอลลาร์สหรัฐฯ รับซื้อที่ 34.14 บาท ขายออก 35.69 บาท
