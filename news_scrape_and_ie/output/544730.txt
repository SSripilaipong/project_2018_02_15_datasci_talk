กระทรวงการคลัง เตรียมเปิดลงทะเบียนผู้มีรายได้น้อยรอบเก็บตก วันที่ 3 – 28 เมษายนนี้ คาดมีกว่า 10 ล้านคน
นายสมชัย สัจจพงษ์ ปลัดกระทรวงการคลัง  เปิดเผยว่า จะเริ่มเปิดให้ประชาชนผู้มีรายได้น้อยลงทะเบียนสวัสดิการแห่งรัฐ รอบเก็บตกในวันที่ 3 – 28 เมษายนนี้ ซึ่งสวัสดิการที่จะได้รับคาดว่าจะเป็นการช่วยเหลือส่วนลดค่าใช้จ่ายด้านสาธารณูปโภค อาทิ สิทธิลดหย่อนค่าน้ำ ค่าไฟฟ้า หรือ ส่วนลดค่าโดยสารระบบขนส่งสาธารณะ

โดยคาดว่าการลงทะเบียนรอบเก็บตกนั้น จะมีผู้มีรายได้น้อยมาทะเบียนมากกว่า 10 ล้านคน จากข้อมูลผู้มีรายได้น้อยทั้งประเทศจำนวน 14 – 15 ล้านคน ซึ่งมีผู้มาลงทะเบียนในรอบแรกแล้วจำนวน 8 ล้านคน
โดยในสัปดาห์หน้า จะเชิญหน่วยงานที่เกี่ยวข้องมาร่วมหารือเพื่อกำหนดแนวทางการลงทะเบียนไม่ให้เกิดปัญหาเหมือนกับรอบแรกที่ผ่านมา และในรอบเก็บตกนี้จะขอความร่วมมือกับกระทรวงมหาดไทย เพื่อให้ผู้ใหญ่บ้านหรือผู้นำชุมชนเข้ามามีส่วนรับรองว่าผู้ที่ลงทะเบียนเป็นผู้มีรายได้น้อยจริง
