‘สมคิด’  สั่ง กระทรวงพาณิชย์ คุมเข้มราคาสินค้า เอาผิดเด็ดขาดหากพบผู้ค้าฉวยโอกาสขึ้นราคาตอนน้ำท่วม เตรียมตั้งตลาดธงฟ้าขายของจำเป็นถูกกว่าตลาด 15 – 20%
นายสมคิด จาตุศรีพิทักษ์ รองนายกรัฐมนตรี  เปิดเผยว่า ได้กำชับให้กระทรวงพาณิชย์ ติดตามสถานการณ์ราคาสินค้าอย่างใกล้ชิด เนื่องจากแนวโน้มราคาน้ำมันเริ่มปรับตัวสูงขึ้น แม้จะยังไม่มีผลกระทบต่อต้นทุนราคาสินค้าในขณะนี้ แต่หากพบผู้ค้ามีการฉวยโอกาสปรับขึ้นราคา โดยเฉพาะพื้นที่น้ำท่วมที่จะต้องดูแลอย่างเข้มงวด และเอาผิดเด็ดขาด

ขณะเดียวกัน ก็ให้นำโครงการธงฟ้าประชารัฐ จำหน่ายสินค้าจำเป็นในชีวิตประจำวัน ในราคาต่ำกว่าท้องตลาดร้อยละ 15 – 20 ให้เป็นที่พึ่งของชุมชน ได้มีโอกาสเลือกซื้อสินค้าคุณภาพดีราคาประหยัดด้วย และหากดำเนินการตามแผนจะช่วยกระตุ้นให้เศรษฐกิจในทุกภูมิภาคขยายตัวได้อย่างรวดเร็ว จึงขอให้กระทรวงพาณิชย์ใช้การเติบโตของเศรษฐกิจในท้องถิ่นเป็นตัวชี้วัดผลการทำงานของข้าราชการกระทรวงพาณิชย์ด้วย
