ตลาดหุ้นเอเชียเช้านี้ปรับตัวลดลง หลังนักลงทุนกังวลนโยบาย “ทรัมป์” กระทบการค้า
ตลาดหุ้นเอเชียปรับตัวลดลงในเช้าวันนี้ (23 ม.ค.) โดยการนำของตลาดหุ้นโตเกียวที่ร่วงลงกว่า 1% เนื่องจากนักลงทุนวิตกกังวลเกี่ยวกับสถานการณ์ด้านการค้าทั่วโลก หลังจาก นายโดนัลด์ ทรัมป์ ประธานาธิบดีคนใหม่ของสหรัฐฯ ได้แสดงจุดยืนในการปกป้องการค้าของสหรัฐฯ

ที่ยืนยันว่า ตั้งแต่วันนี้เป็นต้นไป อเมริกาต้องมาก่อน โดยการตัดสินใจด้านการค้า ภาษี ประเด็นคนเข้าเมือง และกิจการต่างประเทศ จะต้องเอื้อประโยชน์ต่อแรงงานชาวสหรัฐฯ
โดยดัชนี NIKKEI 225 ตลาดหุ้นญี่ปุ่นเปิดวันนี้ที่ 18,938.45 จุด ลดลง 199.46 จุด, ดัชนี SSE Composite ตลาดหุ้นจีนเปิดวันนี้ที่ 3,125.42 จุด เพิ่มขึ้น 2.28 จุด, ดัชนี HSI ตลาดหุ้นฮ่องกงเปิดวันนี้ที่ 22,926.30 จุด เพิ่มขึ้น 40.39 จุด, ดัชนี TAIEX ตลาดหุ้นไต้หวันเปิดวันนี้ที่ 9,363.66 จุด เพิ่มขึ้น 32.20 จุด, ดัชนี KOSPI ตลาดหุ้นเกาหลีใต้เปิดวันนี้ที่ 2,067.62 จุด เพิ่มขึ้น 2.01 จุด, ดัชนี FTSE STI ตลาดหุ้นสิงคโปร์เปิดวันนี้ที่ 3,010.86 จุด ลดลง 0.22 จุด
