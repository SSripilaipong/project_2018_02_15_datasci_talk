เตรียมใจ! จ่อ  ปิด 5 แยกลาดพร้าว  เป็นเวลา 1 ปี เริ่มสิ้นเดือน ม.ค. นี้ เพื่อก่อสร้างรถไฟฟ้าสายสีเขียวต่อขยายหมอชิต-คูคต
จากกรณีที่ โครงการรถไฟฟ้าสายสีเขียว (เหนือ) ช่วงหมอชิต-สะพานใหม่-คูคต พร้อมด้วย บริษัท อิตาเลียนไทยฯ ผู้รับเหมาสัญญาที่ 1 โครงการรถไฟฟ้าสายสีเขียวช่วงหมอชิต-สะพานใหม่ จะเริ่มเข้าพื้นที่ก่อสร้างบริเวณห้าแยกลาดพร้าว โดยสร้างตอม่อในจุดเชื่อมต่อระหว่างสถานีหมอชิตถึงเซ็นทรัลลาดพร้าว ในช่วงปลายเดือนมกราคม 2560 นี้

ล่าสุด นายพีระยุทธ สิงห์พัฒนากุล ผู้ว่าการการรถไฟฟ้าขนส่งมวลชนแห่งประเทศไทย (รฟม.) เปิดเผยว่า จะมีการปิด 5 แยกลาดพร้าวจะปิดการจราจรบางส่วนของถนนพหลโยธิน เพื่อก่อสร้างโครงสร้างยกระดับต่อเชื่อมสถานีหมอชิตกับสถานีลาดพร้าว คาดว่าจะทำการปิดการจราจรประมาณปลายเดือน ม.ค. หรือต้นเดือน ก.พ. ทั้งนี้ ต้องรอการอนุมัติจากตำรวจจราจร
สำหรับการก่อสร้างบริเวณนี้ จะใช้เทคนิคการหล่อคานยื่นแบบสมดุล หรือ balanced cantilever โดยคานแต่ละฝั่งจะค่อย ๆ ทยอยมาบรรจบกัน เริ่มแรกจะก่อสร้างเสาเข็มเพื่อขึ้นฐานรากก่อน จากนั้นขึ้นเสาและนำแบบหล่อคอนกรีตทางวิ่งที่ผู้รับเหมาหล่อในไซต์ที่หล่อด้วยวิธีพิเศษมายึดกับหัวคานด้านบน
อย่างไรก็ตาม จะแบ่งการก่อสร้างเป็น 5 โซน เพื่อเปิดทางให้รถสามารถเข้ามาใช้บริการได้เหมือนเดิม เนื่องจากบริเวณดังกล่าวมีผลกระทบด้านจราจรค่อนข้างมาก โดยช่วงส่วนที่รถหนาแน่นจะปิดจราจร 2 เลน ส่วนช่วงชั่วโมงเร่งด่วน คือ เช้าและเย็นจะเปิดช่องทางพิเศษให้เพื่อระบายรถ ซึ่งแต่ละโซนจะใช้ระยะเวลาก่อสร้างประมาณ 1 ปี คาดว่าจะเริ่มจุดใกล้กับปากทางลาดพร้าว ไปพร้อม ๆ กับจุดเชื่อมต่อกับบีทีเอสเป็นลำดับแรก
