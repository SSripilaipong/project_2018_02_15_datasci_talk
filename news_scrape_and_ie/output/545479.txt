ธปท.  เตรียมสำรองธนบัตร 80,000 ล้านบาท เพิ่มขึ้น 3% รองรับความต้องการช่วงเทศกาลตรุษจีน
นายวรพร ตั้งสง่าศักดิ์ศรี ผู้ช่วยผู้ว่าการสายออกบัตรธนาคาร ธนาคารแห่งประเทศไทย (ธปท.)  เปิดเผยว่า ในช่วงปลายเดือนมกราคม 2560 เป็นช่วงที่มีเทศกาลตรุษจีน ซึ่งความต้องการใช้ธนบัตรของประชาชนอยู่ในเกณฑ์สูงกว่าปกติ นั้น

ทางธนาคารแห่งประเทศไทย ประมาณการว่าธนาคารพาณิชย์จะมีการเบิกจ่ายธนบัตรจาก ธปท. ในช่วงสองสัปดาห์ก่อนเทศกาลตรุษจีน เป็นมูลค่าสุทธิประมาณ 80,000 ล้านบาท เพิ่มขึ้นจากปีก่อนร้อยละ 3 ทั้งนี้ ธปท. ได้เตรียมสำรองธนบัตรชนิดราคาต่างๆ เพื่อรองรับความต้องการไว้อย่างเพียงพอ
