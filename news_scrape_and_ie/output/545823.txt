ชาวไทยเชื้อสายจีนคึกคัก เริ่มออกจับจ่าย สิ่งของเสริมสิริมงคลชีวิต ต้อนรับตรุษจีนปีนี้

วันนี้(24 ม.ค.) บรรยากาศชาวไทยเชื้อสายจีนต่างมาซื้อโคมแดง และของนำไปประดับบ้าน พร้อมกับเลือกซื้อชุดกี่เพ้า เสื้อผ้า และสิ่งมงคลคู่เทศกาลตรุษจีน ชาวจีนเชื่อว่าถ้ามีติดบ้านหรือพกติดตัวไว้ก็จะให้โชค เพื่อความเป็นสิริมงคลให้แก่ตนเองและครอบครัวตลอดจนญาติสนิทมิตรสหาย เพื่อต้อนรับเทศกาลตรุษจีน ที่บริเวณเยาวราช สำหรับเทศกาลตรุษจีนปีนี้ ตรงกับวันที่ 28 มกราคม 2560
ทั้งนี้ ในปีนี้ผู้ประกอบการย่านเยาวราชจะงดจัดงานเฉลิมฉลองเทศกาลตรุษจีน เพื่อแสดงความไว้อาลัยต่อการสวรรคตของพระบาทสมเด็จพระปรมินทรมหาภูมิพลอดุลยเดช





