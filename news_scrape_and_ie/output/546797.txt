ยลโฉม! สถานีรถไฟฟ้า  ‘สนามไชย’  มิติใหม่การเดินทางสู่มิวเซียมสยาม เน้นออกแบบสถาปัตยกรรมอันทรงคุณค่า
เมื่อเวลา 15.00 น. วันที่ 30 มกราคม 2560 นายราเมฆ พรหมเย็น ผู้อำนวยการสยามมิวเซียม พร้อมด้วย นายฉัททันต์ กุญชร ณ อยุฟธยา รองผู้ว่าการด้านสื่ อสารการตลาดการทีองเที่ยวแห่ งประเทศไทย และ นายกิตติกร ตันเปาว์ ผู้อำนวยการฝ่ายวิ ศวะกรรมและสถานกันย์การรถไฟฟ้ าขนส่งมวลชนแห่งประเทศไทย ได้นำคณะสื่อมวลชนเข้าชม สถานีรถไฟฟ้าสนามไชย “มิติใหม่การเดินทางสู่มิวเซี ยมสยาม” กับแนวคิดการเป็นศูนย์กลางการท่ องเที่ยวเชิงแหล่งเรียนรู้และวั ฒนธรรมแห่งเกาะรัตนโกสินทร์ที่ มิวเซียมสยาม

สำหรับ สถานีสนามไชย ตั้งอยู่บริเวณ ถ.สนามไชยตัดกับ ถ.พระพิพิธ จนถึง ถ.สนามไชยตัดกับ ถ.ราชินีบริเวณคลองคูเมืองเดิม นับว่าเป็นสถานีที่เป็นศูนย์กลางของกรุงเทพฯ อีกทั้งอยู่ใกล้กับแหล่งท่องเที่ยวทางประวัติศาสตร์เกาะรัตนโกสินทร์และมิวเซียมสยาม
ดังนั้นการตกแต่งสถานีนี้ ทาง รฟม. และ ช.การช่าง ผู้รับเหมา จึงตกแต่งให้เป็นสถานีที่โดดเด่นที่สุดของโครงการ และเป็นแลนด์มาร์กสำคัญ มี รศ.ดร.ภิญโญ สุวรรณคีรี ศิลปินแห่งชาติ สาขาทัศนศิลป์ หรือสถาปัตยกรรม ผู้ออกแบบอาคารรัฐสภาแห่งใหม่ เป็นผู้ออกแบบให้

โดยงานออกแบบภายในเป็นลักษณะท้องพระโรงสมัยรัตนโกสินทร์ ที่ให้ความรู้สึกงดงาม ตระการตา สะท้อนถึงวัฒนธรรมและประวัติศาสตร์ที่สำคัญ อีกทั้งยังจัดให้มีพิพิธภัณฑ์โบราณวัตถุที่ขุดพบในบริเวณนี้หลังจากก่อสร้างสถานีมาแสดงโชว์ เช่น คลองรากหรือฐานรากโครงสร้างพระราชวัง, ตุ๊กตาดินเผา, ถ้วย, ชาม, กระเบื้องดินเผาสมัยพุทธศตวรรษที่ 24-25, ปืน, เหรียญโลหะสมัยรัชกาลที่ 4 และรัชกาลที่ 5 เป็นต้น ส่วนรูปแบบภายนอกเน้นการตกแต่งเรียบง่ายเข้ากับพื้นที่








