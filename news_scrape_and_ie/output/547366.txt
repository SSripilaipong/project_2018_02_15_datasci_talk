KFC  ประกาศขายกิจการ 244 สาขาทั้งหมดในไทย ตามนโยบายบริษัทแม่ โดยปรับกลยุทธ์เป็นผู้ให้บริการแฟรนไชส์ 100%
นางแววคนีย์ อัสโสรัตน์กุล ผู้จัดการทั่วไป เคเอฟซี ประเทศไทย บริษัท ยัม เรสเทอรองตส์ อินเตอร์เนชั่นแนล (ประเทศไทย) จำกัด  เปิดเผยว่า บริษัทฯ ได้ประกาศขายสาขาร้านเคเอฟซีทั้งหมด 244 สาขาในไทยทั้งหมดตามนโยบายของบริษัทแม่ในต่างประเทศ และหาผู้ที่สนใจเข้ามาซื้อกิจการต่อ คาดว่ากระบวนการจะแล้วเสร็จภายในเดือนกันยายนปีนี้

สำหรับพนักงานมีความจำเป็นที่ต้องลดจำนวนลง เพื่อให้มีความเหมาะสมกับรูปแบบและบทบาทของธุรกิจใหม่ โดยได้ปรับกลยุทธ์มาเป็นผู้ให้บริการแฟรนไชส์ 100% มุ่งเน้นการบริหาร พัฒนาแบรนด์ และสนับสนุนแฟรนไชส์ ซึ่งปัจจุบันดำเนินการแล้ว 58% จากร้านเคเอฟซีในประเทศไทยทั้งหมด 586 สาขา อย่างไรก็ตาม ก่อนหน้านี้บริษัทฯ ได้มีการขายสาขาไปแล้ว 130 สาขา ส่วนใหญ่อยู่ในพื้นที่ภาคใต้และกรุงเทพฯ

