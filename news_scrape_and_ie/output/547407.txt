เตรียมเฮ! คลัง ผุดสวัสดิการใหม่ ให้คนจนขึ้นรถไฟฟ้าฟรี พร้อมเปิด  ลงทะเบียนผู้มีรายได้น้อย  รอบใหม่ 3-30 เม.ย. นี้
นายสมชัย สัจจพงษ์ ปลัดกระทรวงการคลัง  เปิดเผยว่า กระทรวงการคลังเตรียมเปิดลงทะเบียนผู้มีรายได้น้อยรอบใหม่ในช่วงวันที่ 3-30 เมษายน 2560 โดยสามารถลงทะเบียนได้ที่ธนาคารกรุงไทย ธนาคารออมสิน ธนาคารเพื่อการเกษตรและสหกรณ์การเกตร ( ธ.ก.ส.) ทั่วประเทศ รวมถึงสำนักงานเขตกรุงเทพ และคลังจังหวัด

เบื้องต้น ได้มีมาตรการช่วยเหลือผู้มีรายได้น้อยที่ลงทะเบียนรอบใหม่นี้ ให้สามารถขึ้นรถไฟฟ้าฟรีได้ นอกเหนือจากเดิมที่ให้เฉพาะขึ้นรถเมล์ รถไฟฟรี ช่วยค่าน้ำ ค่าไฟ และการทำประกันภัย ทั้งนี้ ถือเป็นการแบ่งเบาภาระรายจ่ายของผู้มีรายได้น้อยให้ลดลง โดยมาตรการทั้งหมดจะดำเนินการให้ได้ภายในปีนี้
อย่างไรก็ตาม ผู้ที่ลงทะเบียนผู้มีรายได้น้อยในรอบแรกไปแล้ว ต้องมาลงทะเบียนในรอบใหม่นี้ด้วย เนื่องจากจะมีการอัพเดทข้อมูล และให้ผู้ลงทะเบียนมารับบัตรผู้มีรายได้น้อยประจำตัวทุกคน เพื่อเตรียมพร้อมไว้รับสวัสดิการที่รัฐบาลจะทำให้ในอนาคต
