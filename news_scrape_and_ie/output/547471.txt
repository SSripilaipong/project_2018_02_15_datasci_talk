ไปรษณีย์ไทย ขยายเวลาให้บริการถึง 2 ทุ่ม ในพื้นที่ต่างจังหวัดทั่วประเทศ แนะตรวจสอบรายชื่อที่ทำการทางเว็บไซต์
บริษัท ไปรษณีย์ไทย จำกัด (ปณท) เพิ่มความสุขขยายเวลาให้บริการไปรษณีย์ถึง 20.00 น. ในพื้นที่ต่างจังหวัดทั่วประเทศ เริ่มนำร่องให้บริการ ณ ที่ทำการไปรษณีย์จังหวัด และอำเภอขนาดใหญ่ อาทิ จ.พระนครศรีอยุธยา จันทบุรี สงขลา อุบลราชธานี ตรัง ภูเก็ต อ.บางละมุง อ.ศรีราชา อ.หาดใหญ่

ทั้งนี้ สำหรับพื้นที่กรุงเทพและปริมณฑล ที่ทำการไปรษณีย์ในพื้นที่ท่าอากาศยาน เคาน์เตอร์ให้บริการไปรษณีย์ในศูนย์การค้า สามารถใช้บริการได้ ณ ที่ทำการไปรษณีย์หลักสี่ สามเสนใน จตุจักร ลาดพร้าว คลองจั่น หัวหมาก เซ็นทรัลซิตี้บางนา เซ็นทรัลพระราม 2 เซ็นทรัลเวิลด์พลาซ่า ซีคอนสแควร์ ฟิวเจอร์พาร์ค รังสิต เมกะ บางนา เดอะมอลล์นครราชสีมา Asawann Shopping Complex 1 กาดสวนแก้ว จีซีเอสเชียงใหม่ เป็นต้น โดยกำลังเร่งขยายพื้นที่บริการให้ครอบคลุมทั่วประเทศในลำดับถัดไป
ผู้ใช้บริการสามารถตรวจสอบรายชื่อและช่วงเวลาการให้บริการของที่ทำการไปรษณีย์ทั่วประเทศได้ที่เว็บไซต์ www.thailandpost.co.th หรือสอบถามข้อมูลการใช้บริการเพิ่มเติมที่ THP Contact Center 1545
