กรมศุลฯ  เตรียมเปิดประมูลขายทอดตลาดของกลาง จากสำนักงานศุลกากรตรวจของผู้โดยสารท่าอากาศสุวรรณภูมิ 10 ก.พ. นี้
สำนักงานศุลกากรตรวจของผู้โดยสารท่าอากาศสุวรรณภูมิ กรมศุลกากร จะทำการขายทอดตลาดของกลาง โดยวิธีประมูลด้วยวาจาในวันศุกร์ที่ 10 กุมภาพันธ์ 2560 ตั้งแต่เวลา 10.00 น. เป็นต้นไป ณ สถานที่ทำการขายทอดตลาดของกลาง ห้องประชุมพร้อมพงศ์อธิราช สำนักงานศุลกากรตรวจของผู้โดยสารท่าอากาศสุวรรณภูมิ ชั้น 3 อาคารผู้โดยสารท่าอากาศสุวรรณภูมิ

ทั้งนี้ กรมศุลกากร จะเปิดโอกาสให้ผู้ที่สนใจ สามารถเข้าดูของกลางที่จะขายทอดตลาดได้ ในวันพุธที่ 8 กุมภาพันธ์ 2560 ที่ห้องประชุมพร้อมพงศ์อธิราช สำนักงานศุลกากรตรวจของผู้โดยสารท่าอากาศสุวรรณภูมิ ชั้น 3 อาคารผู้โดยสารท่าอากาศสุวรรณภูมิ ระหว่างเวลา 10.00 – 15.00 น.
อย่างไรก็ตาม ในวันประมูลผู้เข้าร่วมประมูลทุกท่านต้องเตรียมสำเนาบัตรประชาชน หรือ บัตรอื่นๆ ที่ทางราชการออกให้ เพื่อเป็นหลักฐานประกอบการลงทะเบียน สำหรับรายละเอียดบัญชีของกลาง สามารถเข้าดูได้ทาง www.customs.go.th

อ่านรายละเอียดเพิ่มเติม >>>  customs
