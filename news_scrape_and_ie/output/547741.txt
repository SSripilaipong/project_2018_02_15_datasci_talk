เกษตรกรชาว อ.พบพระ เร่งผลิตกุหลาบแดง รับวันแห่งความรัก คาดมีเงินสะพัดจากวันละประมาณกว่า 10 ล้านบาท
วันนี้(5 ก.พ.) ผู้สื่อข่าวรายงานว่า ที่ อ.พบพระ จ.ตาก เกษตรกรผู้ปลูกดอกกุหลาบแดง ได้เร่งผลผลิตดอกกุหลาบเพื่อรองรับวันแห่งความรัก Valentine’s Day 2017 หรือ วันวาเลนไทน์ ปี 2560 นี้ ซึ่งขณะนี้มียอดสั่งจองกุหลาบแดงแล้วกว่าวันละนับล้านดอก ขณะที่ราคาอยู่ที่ดอกละ 10 – 12 บาท คาดว่าจะมีเงินสะพัดจากการขายวันละประมาณ 10 ล้านบาท และมีแนวโน้มราคาจะพุ่งสูงขึ้นเรื่อย ๆ จนถึงวัน Valentine’s Day 2017 โดยเฉพาะในช่วง 1 – 2 วัน ก่อนวันแห่งความรัก ราคาดอกกุหลาบ โดยเฉพาะกุหลาบสีแดง จะพุ่งกว่าดอกละ 15 บาท นอกจากนี้ ยังมียอดส่งออกไปยังตลาดต่างประเทศ ส่งผลให้ราคาจะขยับตัวสูงขึ้นตามตลาดที่มียอดการสั่งซื้อเพิ่ม โดยคาดว่าก่อน Valentine’s Day 2017 1 – 2 วัน ประมาณวันที่ 10 – 12 กุมภาพันธ์ 2560 ราคาจะขยับตัวเพิ่มอีก 2 – 3 เท่าตัว หรือมากกว่านั้น ในตลาดต่างประเทศ

ทั้งนี้ เกษตรกรผู้ประกอบการปลูกดอกกุหลาบ ในพื้นที่ อ.พบพระ จ.ตาก กล่าวว่า Valentine’s Day 2017 วันวาเลนไทน์ปี 2560 นี้ ดอกกุหลาบแดงพบพระ ยังคงเป็นที่นิยมของตลาดทั้งในและต่างประเทศ โดยเฉพาะช่วงใกล้วันแห่งความรัก หรือ วันวาเลนไทน์ 2560 ยิ่งมียอดสั่งจองเพิ่มขึ้นอย่างต่อเนื่อง โดยเฉพาะช่วงก่อนถึงวันวาเลนไทน์ 1 – 2 วัน ราคาจะทะลุไปถึงดอกละ 15 บาทขึ้นไป ซึ่งในช่วงนี้พ่อค้าแม่ค้าในตลาดต่างจังหวัด ได้สั่งซื้อดอกกุหลาบเพื่อเตรียมไว้ขายในวันดังกล่าว ทำให้เกษตรกรที่มีอยู่เกือบ 200 ราย ต้องเร่งมือเก็บดอกกุหลาบส่งตามออเดอร์ ที่มีเข้ามามากกว่าวันละนับล้านดอกแล้ว
