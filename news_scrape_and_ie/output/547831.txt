นักวิเคราะห์ คาด  ‘หุ้นไทย’  เช้านี้ขยับขึ้นในกรอบจำกัด ขานรับปัจจัยเชิงบวกจากต่างประเทศ ขณะที่ไร้ปัจจัยหนุนจากในประเทศ
นักวิเคราะห์  บล.เอเซีย พลัส  คาด ตลาดหุ้นไทยเช้านี้มีโอกาสขยับขึ้นได้เล็กน้อย หลังได้รับปัจจัยเชิงบวกจากต่างประเทศ แต่ปัจจัยภายในประเทศไม่ได้เป็นบวกมากนัก ประกอบกับนักลงทุนต่างชาติยังขายสุทธิในตลาดหุ้นไทย และเปิดสถานะ short ในฟิวเจอร์ส

ขณะที่การทยอยประกาศผลประกอบการของ บริษัทจดทะเบียน (บจ.) ในประเทศนั้น หากออกมาตามคาดหมายก็ไม่ได้สร้างความตื่นเต้นให้กับตลาดมากนัก ซึ่งตลาดยังไม่เห็นปัจจัยบวกใหม่ มีเพียงแรงเหวี่ยงที่หนุนขยับขึ้นได้ การปรับขึ้นก็จะมีช่องว่างที่จำกัด พร้อมให้แนวรับวันนี้บริเวณ 1,580 จุด และแนวต้านที่ 1,590 จุด
